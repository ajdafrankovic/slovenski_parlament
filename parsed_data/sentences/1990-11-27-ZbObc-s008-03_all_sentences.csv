12,"Spoštovane delegatke, spoštovani delegati, gospe in gospodje, nadaljujemo 8. sejo našega zbora!"
26,"Za današnje nadaljevanje seje so se opravičili naslednji delegati: Tomaž Štrumbelj, Metod Šonc, Janez Stariha, Vojka Štular, Fedja Klavora, Franc Kovač, Marko Stadler in Aurelio Juri."
16,"Po podatkih, ki jih imam trenutno, manjka še 32 delegatov, pomeni da je 48 prisotnih delegatov."
12,Tako je torej zbor sklepčen in lahko pravno veljavno razpravlja in sklepa.
5,Uvodoma mi dovolite nekaj obvestil.
51,"V prvem delu te seje, dne 20.11.1990, smo zaključili obravnavo in sklepanje o zadevah, ki so bile v predlaganem in sprejetem dnevnem redu navedene pod zaporedno številko od 1 do vključno 6 in od 8 do vključno 13, ter točko 26, to je poplave, ki smo jo opravili na skupnem zasedanju."
148,"Tako nam za današnje nadaljevanje preostanejo še naslednje zadeve: točka 7, predlog za izdajo zakona o zavodih; točka 14, predlog zakona o spremembah in dopolnitvah zakona o posebnem prometnem davku; točka 16, predlog za izdajo zakona o spremembah in dopolnitvah zakona o pokojninskem in invalidskem zavarovanju s predlogom zakona; točka 17, poročilo delegacije; točke 18. do 23. predlogi zakonov o ratifikacijah; točka 24., stališče Skupščine Republike Slovenije k zakonom iz pristojnosti Zveznega zbora Skupščine SFRJ; točka 27, predlog odloka o spremembah in dopolnitvah odloka o ustanovitvi, nalogah, sestavi in številu članov Komisije Skupščine Republike Slovenije za spremljanje preobrazbe družbene in zadružne lastnine, ki ga je predložila Komisija za volitve, imenovanja in administrativne zadeve, predsednik te komisije pa me je pismeno obvestil, da komisija umika s te seje predlog za razrešitev in izvolitev člana odbora Zbora občin Skupščine Republike Slovenije za varstvo potrošnikov, ker mora komisija opraviti dodatno usklajevanje."
10,"Nato ostaja še točka 29, to je usklajevanje med zbori."
53,"V zvezi s tem naj vas obvestim, da ste na seji, 20.11., prejeli sporazumni predlog skupne komisije glede odloka o spremembi in dopolnitvi odloka o zakonodajno pravni komisiji, danes pa sporazumni predlog skupne komisije glede dveh odlokov o soglasju k nekaterim zveznim aktom, ki ju naš zbor na seji, dne 8.11., ni sprejel."
52,"V zvezi s tem naj že takoj povem, da predvidevam, da bi postopek usklajevanja v zvezi s temi dvemi zadevami opravili po skupni seji, ki bo predvidoma ob 14.00 uri, to je skupna seja, ki je nadaljevanje zadnjič prekinjene skupne seje, ko pač naš in Zbor združenega dela nista bila več sklepčna."
49,"Prav tako naj vas obvestim, da med zbori nismo usklajeni glede faz obravnave pri zakonu o zadrugah in zakonu o zavodih, ki ga naš zbor podrobneje še ni obravnaval, medtem ko Družbenopolitični zbor in Zbor združenega dela danes obravnavata predlog za izdajo zakona o preoblikovanju POZD z osnutkom zakona."
18,Naš zbor je s tem v zvezi predložene teze k temu zakonu obravnaval in sprejel kot osnutek zakona.
52,"V zvezi s tem naj vas opozorim, da je Izvršni svet Skupščine Republike Slovenije, dne 21.11., se pravi naslednji dan po naši obravnavi predložil osnutek zakona o preoblikovanju POZD, v katerem je spremenjeno besedilo 10 in 11. člena osnutka zakona, pri katerem so že upoštevane pripombe Odbora skupščine za podjetništvo in obrt."
22,"Zato se bomo potem, ko bomo obveščeni o sklepih Družbenopolitičnega zbora in Zbora združenega dela, glede tega zakona, k njemu ponovno vrnili."
56,"Prav tako nam ostane še obravnava predloga zakona o spremembah in dopolnitvah zakona o funkcionarjih v državnih organih in predloga zakona o začasni ureditvi ugovora vesti vojaški službi, ki ju je naš zbor na seji, 20.11., uvrstil v dnevni red, pred točko 29, to je pobude in predloge vprašanj delegatov, ki jo tudi še moramo opraviti."
40,"Preden preidemo na obravnavo posameznih točk dnevnega reda, naj vas, kot sem že na hitro obvestil, še obvestim, da bo nadaljevanje prekinjeno zaradi 10. skupne seje vseh zborov Skupščine Republike Slovenije, torej točka volitve in imenovanja predvidoma ob 14 uri."
37,"Po dogovoru med predsedniki zborov je predvideno, da bo naš zbor, ki je danes dislociran, imel odmor neposredno pred to točko, torej ob 13.15 uri, da ne bi bilo preveč nepotrebnega in neljubega prehajanja sem ter tja."
10,7. TOČKA DNEVNEGA REDA - PREDLOG ZA IZDAJO ZAKONA O ZAVODIH.
17,"Tudi glede tega zakona je zbor dne 20.11. sklenil, da ga bo obravnaval le v prvi fazi."
7,To je kot predlog za izdajo zakona.
5,Predlagatelj akta je Izvršni svet.
4,Želi njegov predstavnik besedo?
3,"Prosim, gospod Svete."
5,"Hvala, gospod predsednik za besedo."
2,Spoštovani zbor!
17,"V najkrajših besedah bi poskušal uvodoma predstaviti cilje, ki jih želimo doseči s predloženim zakonom o zavodih."
26,"S tem zakonom želimo urediti pravni položaj organizacij, ki opravljajo družbene oziroma negospodarske dejavnosti in za katere se sedaj še vedno uporablja zakon o združenem delu."
13,Ta zakon se je že nehal uporabljati za podjetja po zakonu o podjetjih.
41,"No, zakon o podjetjih je sicer zakon o združenem delu razveljavil, vendar je v prehodnih določbah podaljšal njegovo uporabo med drugim za organizacije združenega dela, ki opravljajo družbene oziroma negospodarske dejavnosti, dokler ne bo njihov pravni položaj urejen s posebnimi zakoni."
29,"In ta zakon, ki ga predlagamo, naj bi bil tisti posebni zakon, ki bi uredil pravni položaj zavodov in izločil iz uporabe zakon o združenem delu za to področje."
17,"Zakon bo uredil samo statusna vprašanja zavodov, ki so skupna za zavode na vseh področjih družbenih dejavnosti."
19,"S posebnimi zakoni, ki bodo uredili posamezna področja družbenih dejavnosti, pa bodo urejena specifična vprašanja zavodov na posameznih področjih."
24,"Tako bi se ta zakon uporabljal samo subsidiarno, v kolikor s posebnimi zakoni, ki urejajo posamezna področja, ne bi bila posamezna vprašanja drugače urejana."
22,V začetni fazi preoblikovanja družbenih dejavnosti pa bi seveda ta zakon predstavljal osnovo in izhodišče za urejanje teh vprašanj v posebnih zakonih.
21,"Za razliko od zakona o podjetjih, kjer imamo podjetja razvrščena po lastninskih oblikah, v tem zakonu ne gremo po tej poti."
14,"Razlikujemo samo javne zavode, ki se ustanavljajo za opravljanje javnih služb in druge zavode."
7,"Javne zavode ustanavlja republika, občina oziroma mesto."
19,"Druge zavode, ki jim lahko rečemo nasploh zasebni zavodi, pa ustanavljajo druge pravne osebe: podjetja, drugi zavodi in zasebniki."
10,"Novost tega zakona je tudi, da uvaja pojem javnih služb."
39,"Ta pojem naj bi nadomestil dosedanji pojem dejavnosti posebnega družbenega pomena in bi seveda ta pojem in opredelitve teh dejavnosti ustrezno skrčil na tisti obseg, ki ga predstavlja sicer v pravni teoriji in pravni praksi ustaljen pojem javnih služb."
15,"Tudi mi smo nekoč javne službe že imeli, tako da to pravzaprav ni nobena novost."
8,Javne službe obstajajo tudi v drugih pravnih sistemih.
23,"No, ta zakon daje samo splošno opredelitev javnih služb, medtem ko bodo konkretne opredelitve javnih služb na posameznih področjih morali urediti področni zakoni."
39,"Predvideno je tudi, da poleg javnih zavodov, ki se ustanavljajo prav zaradi opravljanja javnih služb, lahko opravljajo javne službe tudi drugi zavodi, seveda, na podlagi javnega pooblastila, posebnega dovoljenja oziroma, kar bo največkrat primer, na podlagi pogodbe o koncesiji."
36,"Jaz ne bi sistema teh odnosov oziroma teh statusnih vprašanj, ki jih ta zakon ureja, posebej razlagal, pač pa bi poudaril še izjemno pomembnost tega zakona za prehod na novo organiziranost organizacij na področju družbenih dejavnosti."
29,"V prehodnih in končnih določbah je predvideno, da bi obstoječe organizacije združenega dela na področju družbenih dejavnosti oziroma tiste, ki so ustanovljene kot delovne organizacije, ex lege postale zavodi."
20,"In če imajo v svoji sestavi temeljne organizacije združenega dela, postanejo te temeljne organizacije ex lege notranje organizacijske enote zavodov."
22,"S tem bi preprečili težke in dolgotrajne samoupravne procedure, ki se dogajajo ob preobrazbi organizacij združenega dela na področju gospodarstva v podjetja."
5,Pri zavodih je to možno.
31,"Seveda, če bi pa ustanovitelj ugotovil, da je potrebno kakšno temeljno organizacijo, ki je danes v sestavi delovne organizacije, organizirati kot samostojen zavod, lahko to stori s sprejemom posebnega ustanovitvenega akta."
7,Sicer zakon ne spreminja obstoječih organov upravljanja.
29,"Glede teh določa, da je potrebno na novo imenovati delegate družbene skupnosti v organe upravljanja, spreminja pa tudi pristojnost za imenovanje delegatov samoupravnih interesnih skupnosti in bivših družbenopolitičnih organizacij."
15,"Druga sprememba, ki jo ta zakon prinaša v obstoječi organiziranosti, pa je imenovanje poslovodnega organa."
70,"Za tega predvideva, da se imenuje po postopku, ki ga ta zakon določa v splošnem delu, in sicer, da preide pristojnost za imenovanje od organov upravljanja pri javnih zavodih na izvršni svet ustrezne družbenopolitične skupnosti, pri tistih zavodih, kjer ustanovitelj ni republika, občina ali mesto, ampak podjetje ali druga pravna oseba, ki pa sicer opravljajo javno službo, pri teh zavodih naj bi pa izvršni svet dajal soglasje k imenovanju direktorja."
37,"Zakon tudi predvideva, da se direktorji na novo imenujejo v treh mesecih po uveljavitvi zakona, razen na področju šolstva, kjer naj bi se na novo imenovali do konca šolskega leta, se pravi do konca avgusta prihodnje leto."
6,Zakaj je to ponovno imenovanje potrebno?
37,"Iz istega razloga, ker spreminjamo organ, ki je pristojen za imenovanje direktorja, oziroma zahtevamo tam, kjer ostane organ upravljanja zavoda še pristojen za imenovanje, zavod pa opravlja javno službo, da daje izvršni svet soglasje k imenovanju direktorja."
27,"To zato, ker je treba na ta način vzpostaviti odnos zaupanja med novim organom, ki je pristojen za imenovanje in poslovodnim organom, ne pa zaradi kakšne čistke."
14,"V prehodnih določbah skušamo tudi urediti vprašanje lastnine na premoženju, s katerim upravljajo zavodi."
21,"V splošnih določbah ni govor o lastnini, ker se predpostavlja, da je ustanovitelj, ki vloži sredstva v zavod, lastnik teh sredstev."
33,"V prehodnih določbah pa je treba vprašanje lastnine urediti zato, ker je sedanje premoženje zavodov, vsaj tistih, ki opravljajo javne službe oziroma dejavnosti posebnega družbenega pomena, kot se danes reče, v družbeni lastnini."
36,"To lastninsko vprašanje rešujemo po enostavni formuli, postavljamo fikcijo, da je lastnik premoženja ustanovitelj, tisti, ki je zavod ustanovil, oziroma če jih je več, ki so zavod ustanovili, ob pogoju, da premoženje nima drugega znanega lastnika."
28,"To pa pomeni, da bo vsakdo drug, ki meni, da ima lastninsko upravičenje na premoženju, s katerim upravlja zavod, to lastninsko upravičenje lahko dokazoval in uveljavil proti ustanovitelju."
49,"V dosedanji razpravi, tako v delovnih telesih skupščine kot tudi izven skupščine v organizacijah na teh področjih in v strokovni javnosti, je bilo danih mnogo pripomb, predlogov in sugestij, ki bodo izvršnemu svetu koristile v pripravi zakonskega predloga, oziroma osnutka, če bo danes sprejet samo predlog za izdajo zakona."
8,Mnoge pripombe se nanašajo tudi na posamezna področja.
46,"Kolikor teh pripomb ne bo mogoče vključiti v splošne določbe tega zakona, ki mora seveda računati z vsemi področji, ne more pa podrobno urejati vprašanj, ki jih morajo urediti področni zakoni, bodo pač te pripombe, sugestije in predlogi upoštevani kot koristen pripomoček pri pripravi področne zakonodaje."
21,"Kot je že gospod predsednik uvodoma povedal, je Družbenopolitični zbor sprejel predlog izvršnega sveta, da se prva in druga faza združita."
37,"Vaš zbor tega ni sprejel že ob določanju dnevnega reda, vendar si drznem že ob tej priložnosti predlagati, da bi vendarle svojo odločitev ponovno presodili in se odločili tudi pri vas za združitev prve in druge faze."
60,"To bi namreč bilo izjemno pomembno zato, da bi lahko izvršni svet že v mesecu decembru pripravil in predložil predlog zakona, da bi bil ta predlog zakona sprejet in da bi organizacije na področju družbenih dejavnosti lahko že s prihodnjim letom postale zavodi in začele poslovati kot zavodi, da bi se nehal za te organizacije uporabljati zakon o združenem delu."
15,S tem zakonom bi bila opravljena samo prva faza organizacijskih sprememb organizacij na tem področju.
28,"Skratka, organizacije bi postale zavodi, njihovi TOZD-i v sestavi bi postali organizacijske enote in na novo bi se po teh postopkih, ki so tu predvideni, imenovali direktorji zavodov."
14,"To bi bila prva pomembna sprememba, ki bi zajela vse organizacije na teh področjih."
11,Nadaljnje reorganizacije bi se pa potem izvajale postopno po področni zakonodaji.
46,"Predlagam, da ta predlog, ki ga je gospod Svete dal, imamo pred očmi med razpravo in da bi se o njem zbor opredelil, torej o tem, da združimo vendarle prvo in drugo fazo ob koncu razprave, ko bomo videli, kakšne so pripombe in kakšno je stanje."
24,"Predlog za izdajo zakona z osnutkom zakona je bil objavljen v Poročevalcu št. 18, obravnavala so ga pristojna delovna telesa in tudi pisno poročala."
5,Želi kdo od poročevalcev besedo?
3,Ugotavljam da ne.
3,Torej začenjam razpravo.
3,Kdo želi besedo?
4,"Spoštovano predsedstvo, spoštovani kolegi!"
27,"V imenu kluba poslancev Slovenske demokratične zveze prosim predstavnika izvršnega sveta, da obrazloži, zakaj v 43. členu razlikuje direktorje posameznih zavodov in šol glede na čas razpisa."
25,"Prosil bi, da predstavnik izvršnega sveta to argumentira, ker mi menimo, da če ni dobre argumentacije, potem naj ta čas velja za vse direktorje enako."
2,Hvala lepa.
16,"Predlagam, da bi odgovore na vprašanja, potem, ko jih bo več skupaj, če bo več vprašanj."
4,Besedo ima gospod Partljič.
8,"Hvala za besedo, gospod predsednik in dragi kolegi!"
39,"Ker se ni nihče od predstavnikov posameznih komisij ali odborov, ki so v Skupščini to že obravnavali, prijavil k besedi, jaz ne vem, ali je odbor, v katerem sam sodelujem, Odbor za kulturo in kulturno dediščino, določil kakšnega poročevalca."
24,"Upošteval bom tudi to, kar je bilo na tem odboru rečeno, seveda pa bom povedal tudi, kadar bom govoril samo v svojem lastnem imenu."
19,"Zdi se mi, da je uvodna beseda, ki smo jo poslušali, nekatere reči še dodatno pojasnila in tudi razblinila."
19,"Tako npr. vprašanje lastnine v družbenih dejavnostih sem tu slišal, da je zdaj drugače povedano kot je tu zapisano."
29,"Samo bi rekel, da sem imel tak vtis, ko sem ta zakon prebiral, da je zakon zelo splošen in da je težko s katerega koli področja o njem govoriti."
37,"Ko smo, recimo, postavljali vprašanja s področja kulture, so nam predstavnice predlagatelja kar naprej pravzaprav morale odgovarjati, da bo ta vprašanja, ki so se nam zdela vitalna, določal poseben zakon o kulturi, o zavodih s področja kulture."
17,"Zase moram reči, da bi bilo veliko lažje diskutirati, če bi imeli oba osnutka ali predloga komplementarno."
5,Tako je zakon zelo splošen.
13,"Niti nisem razumel, kdaj bo prišel v veljavo in kdaj bo njegova moč."
45,"Pravzaprav, razen ustanoviteljstva in relativno generalne pripombe o tej kadrovski povezavi oziroma imenovanju direktorjev in morda o vprašanju lastnine, se mi zdi, da se tu notri ne ureja na področju, na katerem delujem sam, se mi zdi, da bi si težko s tem dovolj pomagal."
67,"Zelo bi bilo nevarno, sicer bom o tem še rekel besedo, da ne bi prav ta vprašanja teh imenovanj direktorjev postala ali generalna vprašanja ali kamen spotike, ki bi zavrl zakon, ali ker bi se morda tudi lahko razvila ali neustrezna diskusija, po drugi strani pa je treba vedeti, da smo pri stvareh, kjer odločamo o ljudeh in o njihovih imenih, pač vsi skupaj še dodatno občutljivi."
28,"Mislim, da je SDP dala amandma oziroma pripombo in opozarja skupščino, da sprejemamo ali ne sprejemamo predloge tega zakona mimo ustave, obstoječe ustave in opozarja na ta problem."
12,"Zdi se mi to, kar sem tam prebral po eni strani umestno."
10,"Mislim, da je to precej povezano z novo ustavno ureditvijo."
19,"Najbrž je tudi res, da bi vsaj v zavodih, v katerih sam delam, težko čakali na tako dolg proces."
17,"Zdi se mi, da sedaj, recimo, družbene dejavnosti, ali pa, če rečem kultura, precej visimo v zraku."
5,"Ne vemo, kako in kaj."
34,"Vemo, da zakon o združenem delu ne samo, da je sicer še v neki formalni veljavi, ampak, da je v resnici že vsaj zadnja leta zaviral delovanje in se nanj naslanjati ni več mogoče."
38,"Ustave najbrž ni mogoče čakati, vendar se mi pripomba prenoviteljev v tem primeru zdi po svoje umestna, da je prav, da imamo to v glavi in je treba misliti, v kakšni korespondenci bo ta zakon potem z ustavo."
20,"Druga stvar, takšna bolj ali manj splošna, ki bi jo vprašal, je, rekel sem že, da je stvar zelo splošna."
8,Predlog predvideva prav tako svet v teh organih.
35,"Mislim, da se bo med razpravo kar precej pokazalo, da se bomo morali najbrž na to terminologijo ""svet"" itn. počasi navaditi, da ne gre to povsem enačiti s samoupravno terminologijo, kar je svet tam pomenil."
19,"Bilo bi zlasti dobro, da bi se to ločilo, samo na ta 25. člen imam po svoje takšno vprašanje."
27,"Poglejte, svet zavoda sprejema statut oziroma pravila in druge splošne akte zavoda, to se mi zdi povsem umestno, da spremlja tudi njihovo izvrševanje, se mi zdi umestno."
33,"Ampak, to vmes pa me je kar zaskrbelo in me je spomnilo na čase, ki bi se jih, nekako samoupravnih blokad, da ta svet določa načrte in programe za delo in razvoj zavoda."
7,Določa načrte in programe za razvoj zavoda.
14,"Če bi to apliciral na zavode, iz katerih prihajam, si praktično ne znam predstavljati."
16,"Pomeni, če sem zelo konkreten, vem, da mi boste takoj odgovorili, to bo vaš zakon določal."
24,"Ampak kakor tu piše, pomeni, da bi v gledališču svet določal repertoar, kaj bomo igrali, ljudje, ki so za realizacijo tega programa potrebni itn."
20,"To so ne samo strokovne zadeve, ampak v mnogih stvareh tudi ustvarjalne, da ne rečem avtorske v gledališču, celo avtorske."
5,Si ne znam predstavljati kako.
54,"To se mi zdi kar precej te dikcije, ki mi je bila znana in ki je nejasna in bi lahko potem tak svet, skratka, ta formulacija verjamem, da ni s tem namenom narejena, se bi mi zdela po svoje nevarna in me spominja na svete, kakršne smo imeli in ki so po svoje zavirali."
26,"Ta komisija za kulturo je imela pripombo, zanimivo, že na samo ime zavod, vendar nam je predlagatelj razložil, da pravzaprav drugačno ime bi si težko izmislili."
15,"Samo moram reči, da bomo morali potem na nek način razložiti to ime čisto semantično."
11,"Sedaj, če se prav spomnim, imamo zavode bolj tako v spominu."
27,"So zavodi, poboljševalni, pa jaz, ko sem klical, če bi lahko Janez Janša sodeloval pri neki predstavi v Mestnem gledališču, moram reči, da so nam tudi ustregli."
13,"Sem tudi klical nek zavod in pravim, niti slovenski koren besede to ni."
7,"To je beseda, ki smo jo uvozili."
22,"Tudi o tem nisem prepričan,ker bi lahko bil koren voditi, ampak moram reči, da kulturniki so imeli vsi pripombo na to."
53,"Druga takšna pripomba, ki se mi zdi da je, omenil sem jo v zvezi s svetom, že neke vrste avtonomija teh dejavnosti vsaj tam, kjer gre za take dejavnosti mislim, da prav Liberalno demokratska stranka opozarja, da ni univerza vključena, vendar nas je predlagatelj opozoril, kot da univerza ne gre v ta zakon."
9,"Torej, ne kaže teh predlogov aplicirati tudi na univerzo."
35,"Opozarjajo, da v tem primeru ni bila zaščitena avtonomija univerze in vpliv, recimo temu, čeprav je to dovolj nejasno, civilne družbe, ampak tudi za druge zavode moramo opozoriti, da je vprašanje avtonomije po svoje važno."
54,"Jaz si ne znam predstavljati, ker nam je predlagateljica izvršnega sveta omenila, da pa bi zakon za kulturo vseboval v teh kadrovskih problemih celo pravico ustanovitelja, ki si jo, lahko rečem, marsikje želimo, da bi se imenoval tako imenovani strokovni sodelavec, umetniški vodja, ki je bistven za umetniški zavod in direktor s strani ustanovitelja."
49,"Jaz bi na to opozoril, da je to lahko nevarno, da se ne bi zdaj najprej s tem ukvarjali in to bi bilo slabo, po drugi strani pa imamo mi dovolj primerov pri Cankarju in drugih dramatikih, kako se potem ljudje v teh zavodih preobračajo z glede na to."
47,"Spomnite se, prav učitelje si je sposodil v drami, kjer so se s strankarskimi volitvami menjavali in mislim, da bi bilo zelo slabo, če bi umetniški vodja filharmonije ali gledališča ali založbe kalkuliral, kdo je njegov ustanovitelj in katera stranka ima zdaj v tem ustanoviteljstvu veliko večino."
5,To bi bilo zelo slabo.
57,"O sedanji, tej, vladajoči večini ne mislim slabo, kot večina mojih kolegov, vidim pa tudi, da prenovitelji pišejo v svojih intervjujih, da jih znova zanima oblast in tako dalje in se mi zdi, da je treba zavode, tako občutljive kot so, očuvati pred eventualnimi, da bomo rekli, šel bom pogledat, kdo se bo hitreje na glavo postavil."
73,"Najmanj tako, kot se bojim teh ljudi, ki bi te odgovorne funkcije prevzemali, tako se bojim tudi nas na terenu, ker moram reči, da je navsezadnje tudi partija napisala zelo zgodaj, pa se tega na žalost ni držala in je davno napisala, da se ne bo vmešavala, na primer v kulturo, v svoj program, ampak približno zadnjih 10 let lahko rečem, da smo v gledališčih na primer imeli velik mir s strani kontrole."
17,"Ljudje v teatrih so pa še vedno nosili drame kazat, ali so primerne za igranje ali niso."
45,"Hočem reči, hrbet je ukrivljen in mi si želimo več pokončnih ljudi, več svobodnih ljudi in več demokracije, kot smo rekli in ne da bi to zdaj vplivalo, recimo, da bom jaz poskušal dati na program čimprej dramo ministra za kulturo, ki tudi drame piše."
44,"Se mi zdi, da bi bilo škoda, če bi se razprava razvila v to smer, mislim pa, da bi umetniški ljudje, ki se ukvarjajo z umetnostjo, morali biti nekako vstran, in bi se splačalo premisliti, ali naj res oba imenuje v tej naši branži."
10,"Kajti neke vrste avtonomije si mislim, da bi moralo biti."
27,"Vidim, da narodnostne skupnosti postavljajo vprašanje, ki se mi zdi umestno in mogoče bomo dobili nanj odgovor, ali naj bodo te skupnosti ustanovitelj svojih zavodov ali soustanovitelja."
12,"In da se zavzemajo za to, da bi naj bili ustanovitelji sami."
20,"Meni je všeč, da v eni teh preambul piše, da se na ta način država umika iz strokovnega dela zavodov."
19,"Mislim, da bi to moralo biti zagotovljeno, čeprav je jasno, da pa ta brezzračni prostor ne sme dolgo trajati."
21,"Po tej plati bi se morda strinjal s tem, da bi združili obe fazi, čeprav nekateri tudi v tem vidijo nevarnost."
29,"Omenil sem tudi na onem pogovoru, oprostite, če sem predolgočasen, bil sem na posvetu gledaliških direktorjev iz vseh vzhodnih dežel, kjer so se dogodile podobne spremembe kot pri nas."
9,"Seveda so tako različne, da tukaj posploševati ni mogoče."
48,"Kar je na Češkem, je drugo kot na Madžarskem, kar je na Hrvaškem, je drugo, ni mogoče primerjati vendar mi pravijo, da so se te dejavnosti znašle v glavnem v velikanskem šoku, vakuumu in da v tako veliki krizi, kot so zdaj, po tem preobratu nikdar niso bile."
17,"In jaz mislim, da moramo na to paziti in poskrbeti, da se nam to ne bi zgodilo."
2,Hvala lepa.
7,Hvala lepa. naslednji ima besedo gospod Kuhar.
5,"Spoštovano predsedstvo, kolegice in kolegi!"
6,Najprej bi podal nekaj načelnih pripomb.
8,"Nesporno je, da sistemski zakon o zavodih potrebujemo."
31,"Ugotavljam, da 1/4 zakona zajema prehodne in končne določbe in da torej bistveni del zakona pove, da so bili nameni predlagatelja v bistvu drugje kot pa je to prikazano v obrazložitvi."
9,Drugič: v zakonu ni nič rečeno o soodločanju delavcev.
10,"Zavodi vendar niso sestavljeni samo od direktorjev, ustanoviteljev in uporabnikov."
18,"Tu so še delavci, ki vendarle morajo imeti še kakšne pravice kot zgolj dolžnost ubogati direktorja ali managerje."
9,Ne smemo se vrniti v čas absolutne vladavine delodajalcev.
15,"Tretjič: pomanjkljivost zakona je tudi v tem, da ne določa osnovnih kriterijev za oblikovanje svetov."
9,Ali bodo člane svetov določali le oblastni organi ustanoviteljev.
19,"Četrtič: povrh tega kasni ostala zakonodaja z različnih področij družbenih dejavnosti, o čemer je bilo danes tukaj že govora."
8,Petič: zakon naj bi omogočil tudi povezovanje zavodov.
16,Konkretne pripombe k 5. členu: ali veljata prvi in drugi odstavek za področje vzgoje in izobraževanja.
12,"Gre za to, da lahko tuje pravne in fizične osebe ustanavljajo zavode."
6,"Menimo, da bi bilo to nedopustno."
16,K 14. členu: kdo bo utemeljeval upravičenost ločevanja funkcije direktorja na poslovodsko in vodenje strokovnega dela?
7,"Ali bo to poenoteno, kljub različnim ustanoviteljem?"
13,V vzgojnovarstvenih organizacijah mora ravnatelj opravljati hkrati funkcijo poslovodje in vodenje strokovnega dela.
6,Različni so viri financiranja družbenih dejavnosti.
22,"Konkretne pripombe k 16. členu: delavci v vzgojnovarstvenih organizacijah podpirajo drugi odstavek tega člena; pooblaščen naj bo svet, ustanovitelj naj daje soglasje."
33,"Predlagamo, da se preveri ustreznost in uspešnost dela in vodenja sedanjih ravnateljev osnovnih šol in vzgojnovarstvenih organizacij in se ustreznim izda soglasje za nadaljnje delo do izteka mandata ali se jih ponovno imenuje."
20,"Tak način bi bil ekonomsko bolj upravičen, razpisni postopki, dosedanji ravnatelji bi lažje izpeljali naloge v zvezi z novo zakonodajo."
14,17. člen: rok za imenovanje ravnatelja ni usklajen z zakonom o vzgoji in izobraževanju.
15,"20. člen: v primeru, če ravnatelja imenuje ustanovitelj, kdo objavi razpis in ugotavlja ustreznost pogojev?"
39,"22. člen: predlagamo, da se člen dopolni z naslednjim besedilom: ""Predlagatelj za razrešitev direktorja pred iztekom mandata je dolžan pristojnemu organu vzgojnovarstvene organizacije svetu posredovati utemeljitev predloga."" Menimo, da bi pristojni organ v vzgojnovarstveni organizaciji moral imeti možnost ugovora."
7,Mnenje utemeljujemo s potrebo po demokratizaciji odnosov.
2,26. člen.
7,Kdo je v vzgojnovarstveni organizaciji strokovni vodja?
5,Ali je to zdajšnji ravnatelj?
19,V kolikor so strokovni vodje zdajšnje pedagoški vodje zadnji odstavek 26. člena ni usklajen z zakonom o združenem delu.
18,"V 37. členu se nam postavlja vprašanje, ali smo v vzgojnovarstveni organizaciji opredelili kot dejavnost posebnega družbenega pomena?"
5,Ali je ta opredelitev stalna?
21,"V 39. členu; ali je že rešeno vprašanje lastnine objektov vzgojnovarstvenih organizacij, zgrajenih iz samoprispevka, kot so zgrajene bolnišnice, šole, vrtci?"
27,"Ni tudi tako malo primerov, ko je premoženja nastajalo dobesedno z odrekanjem delavcev v šolah in vzgojnovarstvenih organizacijah višjim osebnim dohodkom za investicijska vlaganja in vzdrževanje objektov."
18,"42. člen; Ali bodo v svetu vzgojnovarstvene organizacije še predstavniki, delegati krajevne skupnosti, v kateri vzgojnovarstveni organizaciji deluje?"
17,V kolikor bodo ali se jim mandat podaljša ali mora krajevni skupnosti v 60. dneh predlagati nove?
24,"43. člen: Govori se, da imenuje direktorja v vseh zavodih v roku treh mesecev z izjemo v zavodih, ki opravljajo dejavnost vzgoje in izobraževanja."
7,Te pa najpozneje do konca šolskega leta.
24,"Tu se postavlja več vprašanj: zakaj je to potrebno, ko se v pristojnosti direktorja bistveno nič ne menja, dalje, kakšni so kriteriji za selekcijo?"
6,Ali so morda tudi ideološke narave?
14,"Če je, ali je to tako velika napaka, da jih kaže razrešiti dolžnosti direktorja."
33,"Tega si verjetno ne želimo, razen, če so med direktorji tudi slabi, kar pa se da dokazati, zato to dokažimo, ne pa, da gremo kar tako in počez menjujemo vse dobre in slabe."
2,Hvala lepa.
5,Naslednji ima besedo gospod Starman.
7,"Spoštovano predsedstvo, drage kolegice in kolegi poslanci!"
21,"Predvsem bi želel vprašati gospoda Partljiča, kako je po volitvah nošenje dram, kateri stranki ali koaliciji, če mu je to znano?"
28,"Glede samega zakona bi želel poudariti to, da se mi zdi izjemno pomembno, to je morda še pomembnejši zakon kot zakon o podjetjih, ki določa status gospodarskih subjektov."
11,"Zato bi bilo prav, da se poslanci z njim posebej ukvarjamo."
10,"Mene zanima nekaj vprašanj, ki so nedorečena v zadostni meri."
11,Zlasti gre tukaj za razmejitev med javnim zavodom in zasebnim zavodom.
19,"Torej, v tem tekst splošnih določb ni dorečen in zaradi tega lahko ustvarja pri tistih, ki ga uporabljajo, dvome."
25,"Zlasti je potrebno opredeliti, kaj predstavlja javni zavod in bi predlagal, da se ti dve različni obliki, ki imata različne kvalitete, v različnih členih obravnavata."
20,"V členu 5. je po mojem mnenju nepotrebno omenjeno, da javni zavod ustanavljajo občina, mesto ali druga javna pravna oseba."
33,"Po novi ustavi bo vsako mesto tudi občina, zato je že iz tega razloga pomembno, da mesta ne imenujemo posebej, ne vem pa, kaj misli sestavljalec oziroma predlagatelj z drugo javno pravno osebo."
8,In še nekaj v zvezi s prehodnimi določbami.
24,"Kodeks juris kanonici, to je cerkveno pravo, staro nekaj sto let, vse določbe, ki jih imamo tukaj v prehodnih določbah, daje v uvodne člene."
6,To so najpomembnejše določbe tega zakona.
7,Vendar so skrite v prehodnih končnih določbah.
14,"Med njimi je tudi izjemno pomembna določba 39. člena, ki govori o lastninjenju zavoda."
4,Samo v enem členu.
19,"Vprašanje je; kaj je, če gre za več lastnikov oziroma več ustanoviteljev, če so ti ustanovitelji v različnih občinah?"
20,"To smo imeli včeraj na razpravi v Idriji, je bilo izrecno postavljeno vprašanje, kaj je v primeru z ustanoviteljskimi pravicami."
20,"Vprašanje je seveda tukaj vse tisto, kar se je obravnavalo v zvezi s privatizacijo, udeležbo delavcev, odrekanje in tako naprej."
27,"Skratka, v tem segmentu lastninjenja bi želeli z enim členom, ki je izjemno nejasen, opredeliti vse, kar imamo v celem sklopu zakonov o privatizaciji oziroma o lastninjenju."
23,"Zato mislim, da je treba celotno vprašanje vgraditi v ta zakon ali pa ga sprejeti v paketu tudi z drugimi zakoni o privatizaciji."
2,Hvala lepa.
2,Hvala lepa.
3,"Prosim, gospod Partljič."
13,"Trdno sem prepričan, da je bilo uvodno vprašanje mišljeno bolj hudomušno in dobronamerno."
17,"Zato bom seveda tudi tako odgovarjal, ni pa nebistveno, čeprav se zdi ""prepicajzarsko"" za nek konkreten primer."
36,"Ko sem to omenjal, sem mislil načelen problem, da se nam v prihodnje, s tako zbrano skupščino, ki bo pa v prihodnosti tudi doživljala svoje spremembe, da se nam ne bi dogajala tako imenovana negativna selekcija."
30,"V samoupravnih mehanizmih, misleč gotovo vse najbolje, se je skozi desetletja izkazalo, da je zaradi raznih kriterijev, med drugim moralno političnih, najbolj spornim prihajalo tudi do tako imenovane negativne selekcije."
27,"In si mislim, da pri tem izboru ali podaljšanju nekaterim ljudem ali pri izboru novih ljudi, naj seveda prevlada strokovni in recimo, tudi po staro, moralni kriterij."
11,"Kdo bo to ocenjeval in kako, bi tudi moralo biti razvidno."
68,"Jasna stvar pa je, da v nobenem sistemu, v najbolj trdem, rdečem, sam sem dvajset let blizu kulturne politike, vam zagotavljam, da recimo, razen Jožeta Smoleta, ki se je zelo jezil zaradi Prešernove glave v tem teatru, 10 let se nihče ni vmešaval, njim je celo odgovarjalo, da je nekje nek ventil in vendar, kadarkoli je kdo nosil kazat drame, je to vprašanje njegovega osebnega poguma ali nepoguma."
36,"Nikoli ni bilo potrebno, mnogi ljude so nastradali in knjige niso izhajale, ker niso želeli popustiti in jaz samo mislim, da bi tudi zakonodaja morala omogočati, da bi čimveč takšnih ljudi prihajalo na ta delovna mesta."
11,"Še enkrat rečem, prepričan sem, da se je gospod Starman šalil."
32,"Na kraj pameti mi ne pade, da bi komu takemu pokazal, čeprav ljudje, ki me obkrožajo, teh je pa 100, se pa vedno kdo najde, ki misli, da bi bilo to potrebno."
14,"Od ljudi je odvisno in gledati moramo, da bodo pravi ljudje na pravih mestih."
14,"Ker ta zakon malo govori tudi o kadrovski politiki, samo zato sem to omenil."
2,Hvala lepa.
5,Naslednji ima besedo gospod Bukovec.
7,"Spoštovano predsedstvo, spoštovani kolegi poslanci, kolegice poslanke!"
17,"Najprej bom o stališču narodnostne komisije, ki ga je zavzela ta komisija do osnutka zakona o zavodih."
43,"Člani komisije smo v razpravi upoštevali sicer dejstvo, da gre v zvezi z zakonom o zavodih za predpis, ki bo uredil statusna vprašanja, ki so skupna za vse vrste zavodov, pri čemer pa bodo specifičnosti tudi ta kot narodnosti urejali posebni področni zakoni."
33,"Vendar je bilo izraženo kljub temu določeno stališče, da je v zakonu potrebno upoštevati tudi vlogo in položaj samoupravnih narodnostnih skupnosti, ki so bile izvoljene kot edini legitimni predstavnik obeh avtohtonih narodnostnih skupnosti."
53,"Komisija meni, da bi se na ta način izognili potrebi, da bi bilo pri področnih zakonih na področju vzgoje in izobraževanja, znanosti in kulture, zdravstva in pri vseh teh drugih področnih zakonih vedno oziroma vsakokrat potrebno znova se boriti za to, da bi bila v teh zakonih ustrezno opredeljena tudi samoupravna narodnostna skupnost."
35,"Komisija pri tem zakonu o zavodih predlaga v 5. členu osnutka zakona o zavodih nov četrti odstavek, ki bi se glasil takole, to ste vi sicer dobili na mizo zadnjič, ko smo imeli zasedanje zbora:"
32,"Na območjih, kjer avtohtono živijo pripadniki italijanske in madžarske narodnosti, je samoupravna narodnostna skupnost soustanovitelj oziroma, da se variantno zapiše tudi ustanovitelj zavodov za upravljanje dejavnosti, ki jih določa ustrezni ustavni zakon."
9,Toliko bi imel v zvezi s Komisijo za narodnosti.
13,Zdaj pa bi imel še nekaj vprašanj glede tega osnutka zakona o zavodih.
26,"Sprašujem se, ali je potrebno do konca šolskega leta 1990/91 opraviti reelekcijo ravnateljev ali pa se to lahko opravi šele po preteku mandata vsakega posameznega ravnatelja."
16,"Menim, da je izbira predstojnika zavoda v veliki meri tudi odvisna od določil akta o ustanovitvi."
18,Ali bo ta ločen ali združen ali bosta ločeni ali združeni funkciji poslovodstva oziroma vodenja strokovnega dela zavoda.
11,Priprava oziroma uskladitev tega dokumenta pa je vezana na področno zakonodajo.
3,Vsaj tako mislim.
25,"Pri reorganizaciji obstoječe organizacije vzgoje in izobraževanja je nujno upoštevati tudi mnenje delavcev šol in vzgojnovarstvenih organizacij, kot je gospod Kuhar tudi to predhodno poudaril."
20,"Osnutek zakona o zavodih in osnutek zakona o organiziranju, organizaciji in financiranju razvoja in izobraževanja bi bilo potrebno obravnavati vzporedno."
14,"To drugo smo dobili danes in mislim, da bi bilo to potrebno hkrati obravnavati."
29,"Smatram, da bi o ugovoru, določenem v drugem odstavku 20. člena, moral odločati nek drug organ in ne organ, ki je že enkrat o tem odločil oziroma kandidata imenoval."
27,"Na podlagi veljavnega zakona o osnovni šoli poda zavod Republike Slovenije za šolstvo, to je območna enota, mnenje o kandidatu za ravnatelja tudi v sedaj veljavni zakonodaji."
9,Tudi v bodoče bi bilo potrebno upoštevati mnenje stroke.
21,"In pa kakšno vlogo bo imela reorganizacija v šolstvu glede na organizacijo občin, ki je predvidena v osnutku ustave Republike Slovenije."
2,Hvala lepa.
3,"Gospod Vodopivec, prosim."
37,"Spoštovani poslanci, imam pripombo na 1. člen, in sicer predlagal bi, da bi poleg izobraževanja, kulture, znanosti itn., za kaj se ustanavljajo zavodi, torej da bi v 1. členu napisali tudi za varovanje naravne in kulturne dediščine."
9,Jaz bi to poskušal utemeljiti s primerom Škocjanskih jam.
23,"Torej to gre za naravni kulturni objekt, dediščina, ki je vpisna v samem UNESCU, torej statusno, ker sedaj je v bistvu gostinska organizacija."
18,"Dejansko srečevanje svetovnih strokovnjakov, torej se v bistvu upravljanje meša s tistimi, ki prodajajo čevapčiče, ražnjiče in pivo."
25,"Verjetno je to po svoje posledica, da to onesnaženje poteka pač svojo pot, ne pa, da bi stroka in Slovenija dala več teže temu problemu."
30,"Verjetno, če bi bil to zavod in če bi bilo v zakonu kot neprofitna organizacija, imamo morda lahko tudi kakšno večje upanje, da bi tej problematiki posvetili tudi večjo pozornost."
11,Torej ne gre samo za naravno in kulturno dediščino pri nas.
49,"Verjetno je tudi Triglavski narodni park, verjetno je tudi kakšna naravna in kulturna dediščina, ki je profitna, kot mislim, Postojnska jama, skratka mislim, da je v tem 1. členu potrebno opredeliti, da je poleg izobraževalne vzgoje tudi varovanje naravne in kulturne dediščine, navsezadnje dajemo možnost, da se ustanavljajo zavodi."
4,Besedo ima gospod Dragovan.
4,"Spoštovano predsedstvo, spoštovani poslanci!"
15,"Iz občine sem zadolžen, da pač nekaj pripomb dam k temu osnutku zakona o zavodih."
28,V tem osnutku zakona o zavodih so opredeljene večje pravice in dolžnosti ustanovitelja zavoda kot pa jih je ustanovitelj delovne organizacije s področja družbenih dejavnosti imel do sedaj.
16,"Poleg tega bo vrsta delovnih organizacij, ki bodo ponovno postale zavodi, imela težave z opredelitvijo ustanovitelja."
18,"To zaradi tega, ker se bo po predvidevanjih menjal obseg sedanjih občin, mnoge zavode pa so ustanovile občine."
15,"Ti zavodi se bodo tako znašli v zelo negotovi, da ne rečemo, kar kritični situaciji."
41,"To, da je družbene dejavnosti financirala občina, se je v preteklosti pokazalo kot izredno slabo in mnoge delovne organizacije družbenih dejavnosti so se morale otepati z raznimi ljudmi na občinah in so bile prepuščene naklonjenosti ali nenaklonjenosti teh ljudi tem dejavnostim."
35,"V začetku letošnjega leta je prav zaradi tega vzroka prišlo financiranje delovnih organizacij, kulturnih dejavnosti na financiranje iz republike, s čimer se je položaj mnogih teh delovnih organizacij vsaj nekoliko popravil, če ne čisto normaliziral."
15,"Republika je prevzela financiranje teh dejavnosti, ne pa da bi pri tem prevzela tudi ustanoviteljstvo."
46,"Če bo, kot je razvidno iz osnutka zakona, prešlo financiranje zavodov ponovno na ustanovitelje, bi to v sedanji situaciji pomenilo popolni in dokončni zlom mnogih zavodov, ki jim občine ne bi mogle ali ne bi hotele dajati dovolj sredstev za preživetje, kaj šele za normalno delo."
56,"Predlagamo, naj predlagatelj tega osnutka pripravi pred sprejemom tega zakona nek pravni akt, s katerim bi postala republika ustanoviteljica vseh tistih zavodov, ki jih je že sedaj financirala in seveda tudi osnovnih in srednjih šol, da se tudi njihov položaj v Sloveniji končno izenači, vsaj kar zadeva pridobivanje sredstev za svoj, od republiških organov verificiran program."
9,"Druga pripomba je bolj tehnične narave, je pa naslednja."
26,"V predlogu zakona ni točno opredeljeno, kateri zavodi naj bi imeli kolegijsko vodstvo, no, določene stvari so bile že povedane, vendar jih bom še enkrat izpostavil."
12,Kateri zavodi bi imeli ob direktorju še svet in kateri strokovni svet?
15,Vse to je na nek način prepuščeno ustanovitelju oziroma opredelitvam v statutu ali pravilniku zavoda.
24,"Menimo, da bi v zavodu morali biti navedeni kriteriji, kdaj ima zavod poleg direktorja svet, kdaj ima zavod kolegijski upravni organ in tako naprej."
16,"Kriteriji bi lahko bili vrsta in pomen zavoda za Republiko Slovenijo, število zaposlenih ali kaj podobnega."
11,"Iz osnutka zakona tudi ni razvidno, kdo razpiše delovno mesto direktorja?"
10,"Je to ustanovitelj, delovni kolektiv, svet ali kar sam direktor?"
9,"Tudi ni jasno, kdo pripravi statut oziroma pravilnik zavoda."
10,Če ga naj sprejme svet ali pa kar sam direktor.
17,"Menda si ga ne bo pisal in sprejemal sam, če že kolektiv zavoda ne bo več odločal."
4,Hvala lepa za pozornost.
2,Hvala lepa.
6,Naslednja je na vrsti gospa Potočnikova.
1,Spoštovani!
44,"Bom čisto kratka, prenašam pa tako nekatere pripombe, ki so se izoblikovale, najverjetneje, če ste prejšnji teden gledali okroglo mizo v Cankarjevem domu na vprašanje ""Kam z našo šolo"", kjer so se zbrali številni starši, ravnatelji, učenci, so seveda spregovorili o usodi našega šolstva."
5,Za uvod pa samo to.
13,"Družbene dejavnosti, tako imenovane po starem, so vedno bile interesantne za vsako oblast."
60,"Nerodno je ponovno tudi pri tej, da se loteva iz zelo nerodnega konca, ki daje pač takoj nek občutek, da gre zgolj za organizacijske in kadrovske spremembe, manj pa za tako občutljivo vprašanje in vsebinsko zahtevno vprašanje,l kot je vprašanje nacionalnih programov, nacionalnih konceptov, kot je vprašanje konec koncev vedno odprto, to je vprašanje ekonomskih odnosov na tem področju."
28,"Res je, da bodo to urejevali potem panožni akti, ampak mislim, da bi se predlagatelj lahko potrudil in nam v enem paketu predložil celotno reformo na tem področju."
23,"Kakor ne, imamo stalno nek občutek, da gre zgolj za zunanje fasadne organizacijske spremembe in s tem tudi po želji po kadrovskih spremembah."
13,Sedaj bom govorila predvsem o vprašanju šol oziroma povzeto s te okrogle mize.
31,"Ne samo ravnatelji, tudi starši in učenci si želijo, nimajo nikakršne nostalgije po tej prej premegolomanski reorganizaciji, SIS-ovski organizaciji, temveč ne dovolijo, da se njihov glas in njihov vpliv popolnoma odrine."
23,"To pomeni, jaz tudi predlagam predlagatelju, da prouči podobne akte v drugih državah, kako je vnešen vpliv civilne javnosti pri odločanju in soodločanju."
32,"Najverjetneje ne pri samem imenovanju, temveč v ostalih postopkih, ko lahko povedo tudi pozitivno ali pa negativno mnenje na vodstvene organe, pa naj gre to za šole, kulturne institucije in tako dalje."
42,"Mi te prakse, sedaj pač eni mislimo, da smo z večstrankarskimi volitvami že to dosegli, ampak jaz mislim, da smo še daleč od tega in da bi se ravno na teh vprašanjih, vprašanjih družbenih dejavnosti, glas civilne javnosti moral še posebej slišati."
26,"Izraženo je tudi bilo, in večkrat je bil tudi ta zakon omenjen s prošnjo, da nehajmo z reformami, tako kadrovskimi in vsebinskimi na področju šolskega sistema."
31,"Šole si želijo ustvarjalnega nemira in ustvarjalne kritike, ne pa neprestanega poseganja in neprestanega manipuliranja s šolami, ki vnaša malodane že histerično situacijo, tako med šolnike kot tudi med same učence."
38,"V glavnem, na koncu kot predlog predlagatelju predlagam, da predloži celotno reformo, tako z ekonomskega vidika na tem področju, ker potem ima ta zakon tudi smisel in kako vključiti vpliv civilne javnosti na odločanje in tudi kadrovske rešitve."
1,Hvala.
2,Hvala lepa.
5,Besedo ima gospod Zvonko Ivanušič.
18,"V zvezi z zakonom o zavodih predlagam, da se najprej opredeli, kaj je javni zavod, kaj pa zavod."
52,"Drugo, v drugem odstavku 9. člena piše: ""zavod lahko opravlja gospodarsko dejavnost, če je ta namenjena opravljanju dejavnosti, za katero je zavod ustanovljen."" Po tem členu več ne morejo šolske delavnice po srednješolskih centrih, kjer te šolske delavnice opravljajo dejavnost tudi za trg, ne moreš tisto, kar učenci proizvedejo, vreči v kontejner!"
25,"Dejstvo pa je da so nekatere šole nabavljale, na primer osnovna sredstva za šolske delavnice v večjem obsegu, kot to določajo normativi, torej za trg."
20,"Ta osnovna sredstva so bila nabavljena na račun osebnih dohodkov z namenom, da bi v prihodnosti imeli večje osebne dohodke."
8,Imeli pa smo tudi zbiralne akcije po podjetjih.
15,"In mislim, da ne bi smeli tukaj iti v socializacijo in odtujevanje teh osnovnih sredstev."
11,"Enako mislim za osnovna sredstva, ki so bila nabavljena s samoprispevkom."
2,Hvala lepa.
1,Hvala.
4,Še kdo želi razpravljati?
4,Besedo ima gospod Urbančič.
43,"Povsod, kjer pridemo v kontakt z zavodi, ali kar so prej upravljale samoupravne interesne skupnosti ali pa socialistična zveza, pridemo v konflikt, kdo bo sedaj tista objektivna sila, ali pa objektivni forum, ki bo določal, da bodo zavodi resnično objektivni, nepristranski in samostojni."
42,"Tu sedaj nihče od razpravljalcev ne pove, vsi se samo bojijo, da ne bo odvisen in pa subjektiven proces, ampak vsi želijo, da naj bi bil objektiven, kako pa do tega objektivizma in nezavidnosti in neodvisnosti priti, tega pa ni nihče obrazložil."
32,"Če se, recimo, povrnem nazaj na gospo Potočnikovo, ki je rekla, kako je v drugih državah urejeno, koliko je meni znano, v drugih državah je javnost udeležena pri takih zavodih prek strank."
2,Hvala lepa.
4,Besedo ima dr. Glavič.
14,"Tudi jaz se strinjam s tem, da je potrebno narediti primerjavo z evropsko zakonodajo."
11,"Zadnjič smo izvedeli,da to v tem primeru ni bilo napravljeno."
24,"Zaradi tega mislim, da bi to morali napraviti do naslednje obravnave in zato zagovarjam našo odločitev, da ostanemo še pri predlogu za izdajo zakona."
20,"Samoupravni sistem ni imel regulacije, ki bi delovala zunaj upravnanega sistema, zato podpiram spremembe na tem področju, ki so nujne."
43,"Regulacija mora biti dvojna, enkrat vnaprejšnja pri imenovanju, da zmanjšamo riziko in zagotovimo izvajanje ustrezne politike države in mora biti povratna, torej pri reakciji na rezultate in ta reakcija mora biti sprotna in mora biti seveda tudi končna, ki se izraža pri reelekcijah."
33,"Ampak seveda, rezultate je pa potrebno primerjati z dosežki v svetu in merili, ki tam veljajo in z materialnimi možnostmi, ki so pogoj za to, da lahko dosežemo tudi rezultate, ki so primerljivi."
19,"In seveda, to mora biti na nek način vgrajeno v zakon in v kriterije, ki jim omogočajo te stvari."
19,"Seveda obstaja pri tem, ko država kot financer prevzame nekatere funkcije regulacije v sistemu, nevarnost, da se izgubi samoiniciativa."
41,"Zato je nujno potrebna strokovna samostojnost ali strokovna avtonomija teh zavodov in seveda je treba ločiti to strokovno avtonomijo od ocenjevanja uspešnosti in njanega nagrajevanja, ki pa ni del avtonomije in mora biti zunaj sistema, seveda objektiviziran do krajne možne mere."
58,"Po mojih ocenah gre razvoj v svetu nekoliko drugačno pot, kot si jo mi zastavljamo čisto na splošno, ne bodisi od regionalne politike pa do politike državnih služb in sicer v to, da skuša vpeljevati objektivne kriterije, torej rezultate dela in da skuša uravnavati ali pa izpeljati to administrativno intervencijo na zelo visok strokoven in zelo odgovoren način."
25,"Skratka, zakoni in predpisi ne morejo nadomestiti ljudi, ki naj kontrolirajo, ocenjujejo, razsojajo, ukrepajo in ne more nadomestiti strokovnega dela upravnih služb ali pa države."
15,"Zato mislim, da če ne bo izpeljan ta del, potem vsi zakoni ne pomagajo nič."
37,"Mi smo že dostikrat v prejšnjih letih prehajali iz enega načina organiziranja v drugega in rezultat je pač pokazal, da samoorganizacija ni dovolj za to, da bi dosegli rezultate, potrebno je poseči v vsebinsko po drugih metodah."
2,Hvala lepa.
1,Hvala.
5,Besedo ima gospod Marjan Dvornik.
1,Spoštovani!
24,"Kar bom sedaj govoril, bo v glavnem v imenu našega izvršnega sveta, ki je ta osnutek obravnaval in se je do njega tudi opredeljeval."
38,"V splošnem delu bi rekel naslednje, da je potrebno v resnici že najbrž v tem zakonu določiti vpliv porabnikov uslug, predvsem mislim tukaj na šole in pa na osnovi predpostavk, ki nam jih nudi osnutek nove slovenske ustave."
19,"Kar se tiče hitrosti sprejemanja tega zakona, bi se pridružil pobudi izvršnega sveta, ki je predlagal združevanje dveh faz."
32,"Gre namreč za to, da imamo v občini ves čas pritisk s strani predvsem šol in tudi drugih organizacij, ki naj bi se preoblikovale v zavode, zaradi čisto anahronističnega stanja sedanje urejenosti."
15,Tako da iz tega zornega kota jaz podpiram sprejemanje tega zakona in hitrejše urejanje statuta.
9,Pripombe izvršnega sveta pa gredo predvsem na naslednje stvari.
42,"V 2. členu na zamotanost oziroma nejasno definicijo v zadnjem odstavku, ki bi jo bilo potrebno pojasniti; potem, v 5. in 11. členu imamo način ustanovitve in širjenje dejavnosti in izvršni svet predlaga, da se vključi v tekst tudi soglasje družbenopolitične skupnosti."
21,"V 9. in 12. členu je opredeljena dejavnost zavoda in tukaj bi ponovil tisto vprašanje, ki je bilo že prej izpostavljeno."
10,"Gre za reguliranje tistih dejavnosti, ki so bile sedaj profitne."
20,"V mislih imam predvsem srednjo gostinsko šolo, ki ima obrate, pa je po svoji naravi ne želi izpustiti iz rok."
22,"Pa moram reči to, da te dejavnosti niso vedno prinašale višje dohodke zaposlenim, so zaradi slabih poslovnih rezultatov tudi zniževale dohodek zaposlenih."
9,"In tukaj, v tem je treba najti racionalno rešitev."
20,"Vprašal pa bi, ali v 12. členu tako zapisan tekst pomeni, da se zavodi z drugimi dejavnostmi ne smejo ukvarjati."
32,"Potem imam še pobudo za 29. člen, kjer govori o sprejemanju statuta in aktov in bi predlagal, da peti odstavek črtamo in da se sprejemanje tudi ostalih splošnih aktov prenese na ustanovitelja."
12,"Namreč, tukaj je potem dejansko vprašanje, ali direktor sam sebi piše zakone."
24,"Potem imamo v 31., 36. in 38. členu zopet to vprašanje dejavnosti, jaz sem jo že prej omenil, plačila za storitve kot vir sredstev."
31,"Glede na to, da je bilo zagotovljeno, da so predvsem šole financirane na drugačen način, se s tako dikcijo pridobivanja sredstev stvari v bistvu vračajo v sedanji položaj, kakršnega imamo danes."
22,"V kolikor pa to ni res, bi pa prosil, da predlagatelj opredeli, za koga velja, da lahko z lastnimi storitvami pridobiva vire."
27,"V 36. in 38. členu naš izvršni svet predlaga, da se v 36. člen v tretjem odstavku doda tudi družbenopolitična skupnost in enako na koncu 38. člena."
8,"Se pravi, da soglasje ustanovitelja in družbenopolitične skupnosti."
13,"V kolikor je to možno, če bi pa prosil za razlago, zakaj ne."
1,Hvala.
2,Hvala lepa.
15,"Trenutno ni prijavljenih, zato bi prosil gospoda Pavla Sveteta, če lahko odgovori na postavljena vprašanja."
2,Težka naloga.
46,"Mnogo je bilo pripomb, sugestij, ki jih jaz tu ne bi komentiral, ker jih bomo pač proučili v nadaljevanju tega zakonodajnega postopka in poskušali vgraditi v zakonski osnutek oziroma zakonski predlog in jih je treba pač še oceniti z raznih vidikov, zato jih ne bi komentiral."
19,"Bi šel po vrsti, poskušal odgovoriti na vprašanja, kolikor sem jih seveda pravilno razumel ali pa uspel dojeti smisel."
18,Zakaj je v 43. členu za imenovanje direktorjev šol določen drugačen rok kot za imenovanje direktorjev drugih zavodov?
46,"Sekretariat za vzgojo in izobraževanje je ugotovil, da ne bi bilo koristno, če bi med šolskim letom, ker v šoli je pač poslovno leto od 1. septembra do 31. avgusta, da bi v med tem poslovnim letom oziroma šolskim letom prihajalo do sprememb pri imenovanju direktorjev."
28,"Do spremembe seveda lahko pride, če nastane potreba za to, ampak individualna, ne pa, da bi šli tu v splošno reelekcijo v enakem roku kot za druge zavode."
18,Torej na ta predlog ministra za vzgojo in izobraževanje je bil določen drugačen rok za imenovanje ravnateljev šol.
39,"Kar se tiče vprašanja ustavnosti tega zakona, ki ga je sprožila, kot je gospod Partljič omenil, Stranka demokratične prenove, mi menimo, da ta zakon ni nič v nasprotju z našo veljavno ustavo in z ustavnimi amandmaji k slovenski ustavi."
25,"Lahko, da bi bil kaj v nasprotju z zvezno ustavo, ampak tega ne ugotavljamo več po ustavnih amandmajih, ki smo jih sprejeli v septembru letos."
18,"Trdim pa, da je ta zakon tudi z zvezno ustavo manj v nasprotju kakor pa zakon o podjetjih."
8,Dejansko zakon o podjetjih gre mimo zvezne ustave.
8,Primerjava z zvezno ustavo tu sploh ni pomembna.
11,"Če pa primerjate zakon z našo ustavo, ne vidim nobenega nasprotja."
34,"Morebiti bi kdo trdil, da je v nasprotju, ker drugače opredeljujemo javne službe in se ne držimo izraza zadeve posebnega družbenega pomena ali pa dejavnosti, ki so nenadomestljiv pogoj za življenje in delo itd."
4,Vse to je isto.
5,To je samo vprašanje opredelitve.
45,"Začasno, dokler javne službe ne bodo ponovno opredeljene v področnih zakonih, je tudi v prehodni določbi rečeno, da se pač pod javno službo šteje tisto, kar je sicer v zakonodaji opredeljeno kot dejavnost posebnega družbenega pomena, tako da tudi ne prihajamo v nasprotje z ustavo."
28,"In če smo zdaj pri tej opredelitvi javnih služb, poglejte, to je bilo bolj na koncu postavljeno, ampak v tem zakonu ni mogoče konkretno opredeliti vseh javnih služb."
7,Tu lahko damo samo najbolj abstraktno opredelitev.
18,"Mi boljše do sedaj nismo izumili, jo bomo pa na osnovi vseh teh pripomb poskušali še bolj dodelati."
9,Ampak javne službe bodo morali konkretno opredeliti področni zakoni.
20,"Konkretno, kaj je javna služba, bo moral povedati zakon o šolstvu, pa zakon o zdravstvu, pa zakon o kulturi, itn."
30,"Tam bomo morali te stvari konkretno opredeliti in sicer bistveno ožje kot sedaj, ko je, recimo, zakon o vzgoji in izobraževanju celotno dejavnost izobraževanja opredelil kot dejavnost posebnega družbenega pomena."
18,"Ne more biti celotna dejavnost posebnega družbenega pomena, ampak je samo del te dejavnosti lahko posebnega družbenega pomena."
28,"Nadalje, pri opredelitvi pristojnosti sveta, če grem spet po vrsti, o čemer je govoril gospod Partljič, pri teh načrtih in programih za razvoj zavoda nismo nič takega mislili."
14,"Mislili smo, da v nekaterih zavodih bo to potrebno, v nekaterih ne bo potrebno."
11,"To je samo zaradi primera našteto, kakšne so kompetence tega sveta."
25,"Nedvomno bo moralo biti že v zakonu o kulturi ali pa ustanovitvenem aktu ali v pravilih kulturne organizacije, gledališča, npr. točno opredeljeno, kdo sprejema program."
13,Seveda ne bo mogel biti to svet kot organ upravljanja ali pa ustanovitelj.
17,"Ta bo lahko o tem odločal samo z vidika finančnih sredstev, ne pa z vidika vsebine programa."
21,"Ali so ustrezna finančna sredstva za izvedbo programa, je stvar sveta, vsebina programa pa je stvar strokovnega sveta in umetniškega vodje."
44,"Kar se tiče termina ""zavod""; v Beogradu nam vseskozi ponujajo zakon o ustanovah, ki je tam tudi v proceduri, samo smo ugotovili, da za nas ni uporaben in da gremo v lasten zakon, ker imamo za to tudi lastno ustavno podlago v naši ustavi."
32,"Ustanova je namreč širši pojem od zavoda in mi na ta izraz ne pristajamo, ker ustanova obsega oziroma se pri nas uporablja predvsem za fondacijo, ali čemur se reče na jugu zadužbina."
7,Za te primere se izraz ustanova uporablja.
24,"Zavod je pa organizacija, ki opravlja določeno dejavnost in tu hočemo ostati pri terminu, ki smo ga že imeli, to je naš pravni termin."
11,Zakonodajo o zavodih smo že imeli oziroma ta termin vseskozi uporabljali.
28,"Ni pa nujno, da se sedaj vsak zavod, vsaka organizacija, ki se ustanovi kot zavod, tudi imenuje zavod, da ima v svoji firmi, v svojem imenu termin zavod."
35,"Slovensko narodno gledališče bo še naprej Slovensko narodno gledališče in ne bo nič treba pisati, da je tak ali drugačen zavod, ampak se bo videlo po aktu o ustanovitvi, da je zavod in po registraciji."
8,Posebej pa tega ni treba izraziti v imenu.
24,"Kar se tiče avtonomije zavodov, je že sedaj za univerzo avtonomija zakonsko zagotovljena, v novi ustavi pa bo celo ustavno zagotovljena, kar sedaj ni."
20,Sicer pa je avtonomija zavodov odvisna od dejavnosti oziroma stroke in je težko opredeliti avtonomijo zavodov v tem splošnem zakonu.
16,"To spet lahko samo po področjih opredelimo, pa spet odvisno od tega, kakšno dejavnost zavod opravlja."
17,"Manj bo najbrž avtonomije v tistih zavodih, ki bodo opravljali javne službe, kot pa v drugih zavodih."
16,"To bo stvar opredelitve v zakonodaji, pa tudi v ustanovitvenih aktih, kadar gre za zasebne zavode."
12,"Mislim za zavode, ki jih ne ustanavlja država za opravljanje javnih služb."
19,"Seveda, ustanovitelj zavoda je lahko vsakdo, tudi razne skupnosti, bodisi, da so pravne osebe ali da niso pravne osebe."
8,Tudi posameznik lahko ustanovi zavod ali skupina ljudi.
13,"Naj hkrati ob tem povem, da tudi samoupravne narodnostne skupnosti lahko ustanavljajo zavode."
13,"To iz zakona izhaja in ne vidim posebne potrebe, da se to piše."
20,"Vendar bomo proučili predlog Komisije za narodnosti, da se to eksplicitno tudi napiše v zakon, da ne bo kakšnih nesporazumov."
9,Ali so prehodne in končne določbe bistveni del zakona?
8,"So pomemben del zakona, niso pa bistveni del."
26,"Bistven je celoten zakon, ker brez prvega dela, to je splošnega dela, ni na kaj vezati prehodnih in končnih določb, ki urejajo prehod na novo organizacijo."
4,Glede soupravljanja se strinjam.
4,To vprašanje bomo preučili.
29,"Bilo je v pripravi zakona tudi vprašanje soupravljanja v obravnavi, samo potem smo ugotovili, da je zadeva lahko tako zelo različna, da je bolje, da to področna zakonodaja ureja."
36,"Tu lahko samo spet samo splošno formulo damo, ker bo čisto drugačen način soupravljanja recimo, v šolstvu kot v zdravstvu, pa spet v šolstvu zelo drugačen v osnovni šoli kot v srednji in zlasti na univerzi."
5,Tu bodo razlike zelo velike.
12,"Seveda, v zakon tudi ne moremo pisati osnovnih kriterijev za oblikovanje svetov."
10,"Bojimo se kakršnekoli uniformnosti, to bo področna zakonodaja lažje uredila."
19,"Mi se bojimo tu kakršnekoli kriterije postavljati, ki bi spet povzročali uniformnost, kakršno je povzročal zakon o združenem delu."
4,To so velike težave.
20,"Strinjam pa se, da bi morali osnovo za povezovanje zavodov tudi zapisati v ta splošni zakon, kar je sedaj izpadlo."
28,"Kar se tiče 5. člena zakona oziroma vprašanja, ali določba, da zavode lahko ustanavljajo tudi tuje pravne ali fizične osebe, velja za področje vzgoje in izobraževanja ali ne."
6,To bo moral šolski zakon urediti.
29,"Mi smo samo možnost odprli, da tudi tuje pravne in fizične osebe lahko ustanavljajo zavode, ampak seveda v tem splošnem zakonu lahko samo rečemo, če zakon ne določa drugače."
6,Drug zakon to možnost lahko izključi.
22,"O tem se bo treba na šolskem področju odločiti, čeprav mislim, da na splošno najbrž tega tudi tam ne bo mogoče izključiti."
8,Kdo bo določal ločitev poslovodne in strokovne funkcije?
7,"Predvidevamo, da zakon ali pa ustanovitveni akt."
6,Tu ne moreš drugih kriterijev postavljati.
12,"Nadaljnje vprašanje je, če imenuje direktorja ustanovitelj, kdo opravi razpis in izbiro."
9,"Organ ustanovitelja, ki je pristojen za imenovanje, nihče drug."
11,"Tu ni več, kakor je bilo do sedaj, nekih razpisnih komisij."
9,"Vse je v pristojnosti tistega organa, ki imenuje direktorja."
23,"Če je določeno, da imenuje direktorja ustanovitelj, ga imenuje pač njegov organ, recimo, da je to izvršni svet občinske skupščine ali republiške skupščine."
9,Ta izvršni svet tudi opravi razpis in opravi izbiro.
40,"Če pa je to organ upravljanja v zavodu, bo pač organ upravljanja v zavodu opravil razpis in tudi izbiro brez razpisne komisije, ker je ni več in potem seveda pri izbiri, če je potrebno soglasje izvršnega sveta, zahteval to soglasje."
12,"Ugovor, je bilo rečeno,da bi moral iti na nek drug organ."
11,"Ne more iti na drug organ, samo gre lahko na sodišče."
10,"Ker, poglejte, pri izvršnem svetu, kam naj bi šel ugovor."
2,Na skupščino?
3,To ne gre.
18,"Ugovor je za to, da ta organ, ki je opravil izbiro, še enkrat preizkusi, če ni delal napak."
4,Saj so roki kratki.
11,"Lahko pa samo ugovor odpravimo, pa je direktna pot na sodišče."
5,Samo ti dve možnosti sta.
9,"Jaz grem tako po vprašanjih, kakor so tekle razprave."
46,"Vprašanje samoprispevka oziroma objektov, zgrajenih s samoprispevkom, bomo posebej proučili, čeprav se je treba zavedati, da je samoprispevek samo ena od oblik javnega financiranja, katere uvedba je na prostovoljni podlagi oziroma na osnovi izreka večine prebivalstva določenega območja, ki je po navadi krajevna skupnost ali občina."
34,"Ko pa se je večina za to odločila, potem postane to obvezno in se sprejme sklep o uvedbi samoprispevka, ki zavezuje vse, tudi tiste, ki so glasovali proti ali pa se niso glasovanja udeležili."
21,"Je to oblika javnega financiranja,ampak to vprašanje bo res treba proučiti, ker tega je bilo v naših razmerah izjemno veliko."
10,Ali ostajajo predstavniki krajevne skupnosti še vedno v vzgojnoizobraževalnih organizacijah?
3,Še vedno ostanejo.
15,"V zakonu piše, da pristojni organi, organizacije in skupnosti imenujejo svoje delegate v organe upravljanja."
25,"Te skupnosti so samo naslednje: to so narodnostne skupnosti, potem je to pokojninska skupnost, če ima kje kakšne predstavnike, in potem so to krajevne skupnosti."
5,"Mislim, da drugih praktično ni."
15,Bilo je tudi postavljeno vprašanje kriterijev za reelekcijo direktorjev oziroma za reelekcijo pri ponovnem imenovanju.
19,Kriteriji za imenovanja direktorjev so določeni že sedaj v področni zakonodaji in po tistih kriterijih jih je treba imenovati.
34,"V šolskih zakonih piše, kakšne pogoje morajo izpolnjevati kandidati, ki kandidirajo za ravnatelje v osnovnih šolah oziroma kakšne pogoje mora imeti ravnatelj osnovne šole, kakšne pogoje mora imeti ravnatelj srednje šole in tako naprej."
15,"Tam so ti pogoji natančno navedeni in te pogoje mora tisti, ki ga imenuje, upoštevati."
9,Ta zakon tudi ne more nekih generalnih kriterijev dajati.
14,"Strinjam se, da je najbrž nedorečena razmejitev oziroma razlikovanje med javnim in zasebnim zavodom."
6,Bomo to v nadaljevanju poizkusili izboljšati.
14,"Vprašanje je bilo tudi, kdo je pri ustanoviteljih javnih zavodov druga javna pravna oseba?"
43,"Kot drugo javno pravno osebo smo mislili tudi javne zavode, zlasti pa javne sklade in druge asociacije, kot so, recimo, lahko pokojninski sklad, sklad zdravstvenega zavarovanja, ki bo ustanovil zavod za zdravstveno zavarovanje ali pa bo lahko ustanovil zdravstvene zavode in tako naprej."
7,Zakaj pa govorimo o javni pravni osebi?
21,"Uvajamo pojme, kot jih poznajo drugi pravni sistemi, mi smo doslej imeli razlikovanje med družbenimi pravnimi osebami in civilnimi pravnimi osebami."
32,"To razlikovanje je anahronizem, ker je bilo vezano za družbeno lastnino in je družbeno pravne osebe izločalo od lastninske pravice, civilno pravne osebe pa je izločalo od pravice uporabe na družbenih sredstvih."
16,"Sedaj mi ponovno uvajamo pojme, kot so pravne osebe civilnega prava in pravne osebe javnega prava."
24,"Država bo pravna oseba javnega prava, prav tako občina in takšne asociacije, kot so Gospodarska zbornica in tako dalje, pa tudi razni javni skladi."
9,Rešitev vprašanja lastninjenja je najbrž res preveč preprosto postavljena.
20,"Formula, ki smo jo postavili v zakon, je preveč preprosta in bomo to skušali izdelati, da bodo te stvari jasnejše."
19,"Na dve vprašanji gospoda Bukovca sem že prej odgovoril, glede ustanoviteljskih pravic narodnostne skupnosti in glede ugovora pri razpisu."
31,"Na vprašanje reorganizacije šolstva glede na reorganizacijo občin po novi ustavi vam sedajle pač še ne morem dati nobenega odgovora, ker niti v osnutku ustave še nimamo natančneje opredeljene lokalne samouprave."
27,"Kakšna bo izvedba tega, je še veliko vprašanje in bo najbrž v tej skupščini tem še tudi veliko razprav, zato vam na to ne bi mogel odgovoriti."
26,"Nadalje je bilo predlagano, da bi v dejavnosti, ki so kot primer naštete v 1. členu, kjer opredeljujemo zavode vključili še varstvo naravne in kulturne dediščine."
7,S tem bi šli v prevelike podrobnosti.
67,"Varstvo naravne in kulturne dediščine sodi v področje kulture in se tam ureja in imamo za to že zakonodajo glede vprašanja, da so pa sedaj nekatere naravne in kulturne znamenitosti, mislim, da ste navedli Škocjanske jame, najbrž isto velja za Postojnsko jamo, Predjamski grad, v upravljanju gostinskih organizacij, ne vem, kako so sedaj razmere urejene, morale pa bi biti urejene po zakonu o naravni in kulturni dediščini."
10,"Če niso, ni nujno, da se ustanovi zavod namesto podjetja."
15,"Lahko se ustanovi zavod in je ta zavod v okviru tega podjetja, ni pa nujno."
41,"Lahko se tudi s podjetjem sklene pogodba o koncesiji, kjer se mu določijo pogoji, pod katerimi upravlja to naravno in kulturno dediščino in seveda, da zagotavlja ustrezno varstvo in vse, kar sicer nalaga že veljavni zakon o naravni in kulturni dediščini."
43,"Če te stvari niso urejene že sedaj, pa bi morale biti po veljavni zakonodaji, jih je treba urediti in ko bo ta zakon sprejet, bo dana tudi podlaga za pogodbo o koncesiji, ker pogodba o koncesiji ne bo lahko sklepala tudi s podjetji."
24,Nadalje gre za problem prenosa financiranja določenih dejavnosti od občine na republike in da pa pri tem ni bilo prenešeno tudi ustanoviteljstvo teh organizacij.
14,"Mislim, da vprašanja ustanoviteljstva in vprašanja financiranja, pridobivanja sredstev za delo, ne smemo mešati."
46,"Če je občina ustanovitelj osnovne šole, da pa osnovno šolo sedaj financira delno republika, to ne pomeni, da mora republika tudi ustanoviteljstvo prevzeti in nimamo osnove, da sprejmemo poseben akt, s katerim kar prevzame republika ustanoviteljstvo vseh tistih zavodov, katerih dejavnost se financira iz republiškega proračuna."
3,To ne gre.
22,"Eno je vprašanje ustanoviteljstva in pravic in dolžnosti ustanoviteljstva do zavoda, drugo je pa vprašanje financiranja dejavnosti, ki jo ta zavod opravlja."
20,"Dalje tudi opredelitev, kateri zavodi naj bi imeli in kateri ne strokovni svet v tem splošnem zakonu ni mogoče narediti."
16,"To bo mogoče narediti v področni zakonodaji, ta vprašanja bodo pa reševali tudi predvsem ustanovitveni akti."
31,"Nadalje, kar se tiče razprave gospe Potočnikove: idealno bi bilo, če bi lahko vlada celoten koncept sprememb na teh področjih predložila, samo tega v tako kratkem času ni bilo mogoče narediti."
13,"Postopno bodo na posameznih področjih pripravljali spremembe te zakonodaje, to pa je začetek."
14,"Tudi ni mogoče, da bi primerjavo z evropsko zakonodajo lahko ponudili pri tem zakonu."
34,"Mi smo evropsko zakonodajo gledali, samo evropska zakonodaja tega ne ureja, razen v Italiji, kjer imajo splošni zakon o javnih službah, ki pa ne ureja statusnih vprašanj, ampak sindikalne pravice delavcev in te zadeve."
9,V evropski zakonodaji ni takih splošnih zakonov o zavodih.
30,"Zavode ureja področna zakonodaja, ker so specifike take, da je čisto drugače treba urejati zavode na področju kulture, zavode na področju socialnega varstva, zavode na področju zdravstva in tako naprej."
23,"Mi pa smo bili v to prisiljeni iz naslednjega razloga: poglejte, tudi svoj čas, pred letom 1952, so te zavode urejale področne zakonodaje."
46,"Potem smo pa začeli prehajati na družbeno upravljanje v javnih službah in kot prvi tak splošni akt, ki je na splošno urejal vse vrste zavodov, je bila temeljna uredba o finančno samostojnih zavodih iz leta 1952, ki pa je dejansko uvedla družbeno upravljanje v te zavode."
20,Potem smo po ustavi iz leta 1963 uvedli v zavode delavsko samoupravljanje in to je uvedel temeljni zakon o zavodih.
49,"To je bil splošni zakon, ki je na splošno urejal statusna vprašanja zavodov, dokler ni po ustavi iz leta 1974 zakon o združenem delu teh zavodov povsem izenačil, jih je spremenil v organizacije združenega dela, niti izraza zavoda nismo več poznali in jih je povsem izenačil z gospodarskimi organizacijami."
24,"Sedaj pa moramo po tej poti nazaj, moramo te zavode skupaj potegniti iz zakona o združenem delu, nakar se bo to po področjih urejalo."
9,"Primerjalna zakonodaja bo po področnih zakonih predložena, mislim evropska."
17,"In sedaj samo še vprašanje profitne in neprofitne dejavnosti in tega, kakšno gospodarsko dejavnost lahko opravljajo zavodi."
13,"Poglejte, definicija neprofitne organizacije ne pomeni, da ta organizacija ne sme pridobiti profita."
1,Sme.
20,"Samo neprofitna je zato, ker tega profita ne sme deliti med lastnike, med ustanovitelje, ampak ga mora uporabljati za dejavnost."
27,"Nadalje, če nek zavod, kot ste citirali šole, ki imajo šolske delavnice, ali pa gostinska šola, ki ima gostinski obrat, ta zakon ne omejuje opravljanja te dejavnosti."
15,"Zakon dovoljuje opravljanje gospodarske dejavnosti, če je ta namenjena osnovni dejavnosti, ki jo zavod opravlja."
10,"Ni pa nobene prepovedi, da se gospodarska dejavnost ne opravlja."
16,"Ta je že sama po sebi profitna in ni nobene prepovedi, da ne bi pridobivala profita."
26,"In tudi 12. člen, kot je bilo postavljeno vprašanje, pač pomeni, da se zavod ne sme ukvarjati z drugimi dejavnostmi, razen s tistimi, ki so registrirane."
14,To že tako za vse velja. 12. člen prepoveduje sklepanje pogodb izven registrirane dejavnosti.
19,"Tako določbo ima tudi zakon o podjetjih, ker je nujno, da prepoveš tako dejavnost oziroma sklepanje pogodb izven dejavnosti."
16,"Nadalje je predlog, da se v zakonu opredeli, kdo lahko pridobiva sredstva s plačili za storitve."
5,Tudi tega ne moremo opredeliti.
21,"Najbrž bo, kot sem že na enem zboru povedal, veterinarska postaja vsa sredstva dobila s plačili za storitve, šola pa nobenih."
6,"Mislim, da sem poizkusil povedati vse."
4,"Hvala lepa, gospod Svete."
4,Besedo ima Marjan Dvornik.
10,"Samo repliko, ne gre za tiste dejavnosti, ki ustvarjajo profit."
11,"Vprašanje je tam, kjer je pa večina, kjer se naredi izguba."
23,"Če bo zavod delal z gospodarsko dejavnostjo izgubo, bo moral najbrž razmisliti, ali jo bo še opravljal oziroma bo ustanovitelj o tem razmislil."
20,"Ustanovitelj mu najbrž tam izgube ne bo kril, ustanovitelj bo kril zavodu ne izgubo, ampak primanjkljaj pri opravljanju osnovne dejavnosti."
16,"Najbrž pa izgub ne bo dolgo trpel, izgub na tistem področju, kjer zavod opravlja gospodarsko dejavnost."
4,Besedo ima Janez Lukač.
8,"Jaz bom, spoštovane kolegice in kolegi, zelo kratek."
19,"Namreč, vedenje o zavodih in njihovih dejavnostih v našem zboru, sami ste se prepričali, je na res visoki stopnji."
13,"Problem pa je v tem, da danes mi celotne reforme ne moremo narediti."
2,Zakaj ne?
25,"Mi imamo urejeno to področje z zakonom o združenem delu, ki gre iz predpostavke družbenega urejanja v dveh smereh - tako imenovane družbe uporabnikov in izvajalcev."
64,"Vi veste, da se je ta dikcija podrla, da smo s samo korekcijo republiške in tudi že zvezne ustave prišli do tega, da smo odpravili tako imenovano urejanje teh področij preko interesov, SIS-ov, in da imamo danes celo ustavno zadevo v reformi, če hočete, ali pišemo novo ustavo in zato nimamo ustavnih predpostavk, da bi zavode tako sodobno uredili, kot so najbrž res zahteve."
45,"Težko se je upreti nekaterim zahtevam komparacije z zahodno Evropo, po vplivu civilne javnosti in kakor, če ste dobro spremljali, ta predlog za izdajo zakona z osnutkom zakona, to poskuša rešiti, kolikor je vedenje o tem danes prisotno in kolikor so za to dane možnosti."
15,"Zato le mislim in sem se priglasil zato, da bi mi danes obe fazi združili."
11,"Namreč, nemogoče je obvladovati to področje, ne da ga mi uredimo."
43,"Verjetno bodo pomanjkljivosti, toda če se te pripombe, ki so danes dane in katere je več ali manj predstavnik izvršnega sveta sprejel, potem lahko pričakujemo, da bomo prišli do zakona, ki bo omogočil področno urejanje, in ko bomo sprejeli tudi ustavo, celotno reformo."
52,"Do takrat pa naše življenje more teči na več ali manj realnih odnosih, tistih, ki danes so in ki so tu ustvarjeni in je za to pač moj predlog v tem smislu, da mi prav lahko z mirno vestjo obe fazi danes združimo, tako da vsaj en del te materije poskušamo rešiti."
43,"Rešeno pa, kakor sem in ste tudi vi vsi priče v današnji razpravi, bo mnogo korektneje kot je bilo do sedaj, bolj funkcionalno in bo omogočalo vsaj do neke mere upravljanje življenja, ki se upravlja preko zavodov ali kot nekateri to prevajajo, ustanov."
67,"Tudi zvezna vlada hiti s to ureditvijo, ker čuti, da je tu potreba, čeprav mi nismo več od tega odvisni, toda ona je to že pred počitnicami dala v razpravo, ker ravno ta občutek, da to področje ni urejeno in da odstopa od ureditve, ki smo jo pa že sprejeli na ostalem gospodarskem področju, potem je najbrž res treba danes podpreti ta predlog o združitvi obeh faz."
19,"Pri tem pa ne bo nobenih problemov, da ne bi vnesli teh naših pripomb, kot so bile danes dane."
1,Hvala.
2,Hvala lepa.
8,"Za razpravo ni več prijavljenih, zato razpravo zaključujem."
20,"Predlagam, da najprej sklepamo o tem, ali da združimo prvo in drugo fazo, se pravi, da odločamo tudi o osnutku."
4,Pred sklepanjem ugotovimo prisotnost.
2,Ugotovimo sklepčnost!
23,"Kdo je za to, da združimo, torej da odločamo o prvi in drugi fazi, da obravnavamo ta akt v prvi in drugi fazi?"
3,Je kdo proti?
4,Se je kdo vzdržal?
8,Torej je podatek o 60 prisotnih najbrž napačen.
19,"Torej, odločili smo se, da obravnavamo ta akt v prvi in drugi fazi, kot predlog za izdajo z osnutkom."
9,"Na osnovi tega predlagam zboru, da sprejme naslednji sklep:"
11,"""1. Predlog za izdajo zakona o zavodih z osnutkom se sprejme."
10,2. Predlog zakona pripravi Izvršni svet Skupščine Republike Slovenije in
29,"3. Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles skupščine, pisne pripombe delegatov in pripombe iz razprave delegatov na seji zbora."""
6,Želi o tem sklepu kdo razpravljati?
7,"Če ne, dajem predlog sklepa na glasovanje."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
43,"V zvezi s to točko, pa tudi drugimi, predlagam, da ustanovimo še naš del usklajevalne komisije, ki bi potem v dogovoru z ostalima zboroma po možnosti čimprej začela delati v zvezi z zakonom o zadrugah in z zakonom o zavodih, kjer smo neusklajeni."
3,"V fazah, da."
6,Prosim za predloge za to skupino.
5,Oziroma za naš del komisije.
19,"No, zdaj če ni predlogov, bi jaz predlagal nekatere iz te skupine, ki so že bili na tej seji."
5,"Tovariš predsednik, predlagam gospoda Kuharja."
6,"Dobro, gospod Kuhar, potem gospod Starman."
3,"Ne, ne gre."
7,"Da, dobro, potem na novo izbiramo predloge."
19,"Imamo predlog za gospoda Kuharja, jaz bi predlagal tako, da gospoda Lukača, ki je podpredsednik, potem pa še tri."
15,"Da, dobro, potem pa kar na dan še s predlogi, jaz bi gospoda Kramariča predlagal,"
0,.
10,"Argument je ta, namreč delovne skupine se ustanavljajo pred razpravo."
17,"Jaz razprave nisem spremljala, mislim, da ne bi mogla verodostojno prenašati pripomb, ki jih je zbor oblikoval."
1,Hvala.
12,"Da, to je skupina za usklajevanje, ne za pripravo stališč in sklepov."
7,"Dobro, rekel sem Kramarič, koga še predlagate?"
2,Boris Jež.
5,Ali je tukaj prisoten zdajle?
2,"Da, dobro."
3,Imamo torej tri.
11,"Gospod Ivanušič naslednji predlog in še enega prosim, da ne zavlačujemo."
7,"Mogoče gospod Partljič, bi sodelovali pri tem?"
10,"Dvornik, ali je še tukaj, da lahko pristane na kandidaturo?"
4,Trenutno ga ni tukaj.
6,Da ga ne bi v odsotnosti.
25,"Da, zdaj takole je, predlog za gospoda Kuharja in vključno s tem predlogom imamo trenutno pet kandidatov, torej če preberem: Kuhar, Lukač, Kramarič, Jež, Ivanušič."
4,Še kakšen dodaten predlog?
11,"Če ne, bi dal tak sestav našega dela komisije na glasovanje."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je tak sestav skupina soglasno potrdila."
14,"Torej skupina bo začela delati, ko se tudi ostala dva zbora za to odločita."
9,"Smo se pa dogovorili, naj bi bilo to čimprej."
1,14.
14,TOČKA DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O POSEBNEM PROMETNEM DAVKU.
5,Predlagatelj akta je Izvršni svet.
4,Želi njegov predstavnik besedo?
12,"Predlog zakona, s katerim je izvršni svet nadomestil prejšnji zakon, ste prejeli."
18,"Prejeli ste tudi poročilo Odbora za podjetništvo in obrt, ki k predlogu zakona predlaga amandma k 2. členu."
30,"Prav tako ste 20.11. na klop prejeli dodatna amandmaja k 4. členu, ki ju je predložil Odbor za podjetništvo in obrt in dodatno poročilo Zakonodajno-pravne komisije, ki soglaša z amandmajema."
25,"Opozarja pa na redakcijski popravek pri amandmaju k 2. členu, ki naj se upošteva pri pripravi besedila zakona za objavo v Uradnem listu Republike Slovenije."
15,"Predlog zakona so obravnavala torej vsa pristojna delovna telesa, pisna poročila delovnih teles smo prejeli."
8,Želi morda besedo kdo od poročevalcev delovnih teles?
3,"Prosim, gospod Dragovan."
20,"Ker ni predstavnika Bevca tukaj, sem bil z njegove strani zadolžen, da pač podam poročilo Odbora za kmetijstvo in gozdarstvo."
70,"Na samem odboru je v razpravi ugotovljeno, da obravnavani predlog zakona predvideva le spremembe oprostitve plačila temeljnega in posebnega prometnega davka pri nakupu reprodukcijskega materiala, opreme in rezervnih delov za kmete, ki opravljajo kmetijsko dejavnost kot edini poklic, in so pokojninsko in invalidsko zavarovani kot kmetje, vse ostalo pa ostaja nespremenjeno, pri čemer veljavni predpisi že določajo, da niso obdavčeni proizvodi, ki po svojem značaju predstavljajo reprodukcijski material v kmetijstvu."
7,Prometnega davka je oproščena tudi kmetijska mehanizacija.
44,"S predlogom zakona se predlaga enaka ureditev za kmete, ki opravljajo kmetijsko dejavnost kot edini poklic, pri čemer se s to spremembo še nadalje uporabljajo tudi določbe zveznih predpisov o prometnem davku, ki opredeljujejo oprostitev plačila prometnega davka pri nakupu proizvodov za potrebe kmetijstva."
27,"Odbor je menil, da bi bilo potrebno definirati status kmeta, hkrati pa rešiti vse dopolnilne dejavnosti, ki bi v določenem trenutku lahko bile upravičene do teh olajšav."
33,"S predlogom zakona je izvršni svet pokazal, da vleče naprej demagoško stališče do čistega in nečistega profesionalizma, kar je pa že politično vprašanje, čigar problematiko bo treba načeti in ne reševati znotraj kmetijstva."
12,"Z večinskim mnenjem, 5 za, 3 vzdržanimi je bilo sprejeto naslednje stališče:"
43,"""Odbor Skupščine Republike Slovenije za kmetijstvo in gozdarstvo ne podpira predloga zakona o spremembah in dopolnitvah zakona o posebnem prometnem davku, saj uvaja oprostitve plačila temeljnega in posebnega prometnega davka pri nakupu reprodukcijskega materiala in opreme le ožjemu delu kmetijskih proizvajalcev."" Hvala lepa."
2,Hvala lepa.
2,Samo trenutek.
9,"Torej, to je bilo v imenu Odbora za kmetijstvo."
4,Gospod Gros ima besedo.
8,To v imenu Odbora za obrt in podjetništvo.
9,"Bom kar poročilo prebral, da bom manj časa zavzel."
13,Poročilo k predlogu zakona o spremembah in dopolnitvah zakona o posebnem prometnem davku.
32,"Odbor Skupščine Republike Slovenije za podjetništvo in obrt je na seji, dne 16.11., obravnaval predlog zakona o posebnem prometnem davku, ki ga je Skupščini Republike Slovenije predložil v obravnavo njen Izvršni svet."
23,"Odbor je v razpravi opozoril, da predstavlja vsebina zakona celovito ureditev oprostitve posebnega in temeljnega prometnega davka, ki je v tem trenutku možna."
34,"Odbor se zaveda, da je ta ureditev le prehodnega značaja, ter da bo vprašanje plačila in oprostitev prometnega davka celovito razrešeno takrat, ko bo oblikovana nova davčna zakonodaja oziroma oblikovan davek na dodano vrednost."
31,"Odbor je podprl predlagane rešitve, pri tem pa opozoril, na nerazrešena vprašanja oprostitev prometnega davka za nosilce storitvenih dejavnosti, ki na podlagi zvezne zakonodaje še ne morejo biti oproščeni prometnega davka."
20,"Pri tem so še zlasti opozorili na tiste dejavnosti, ki iz čistih storitvenih prehajajo v proizvodne dejavnosti, celo serijska proizvodnja."
10,V bodočih ureditvah bo potrebno tej problematiki posvetiti posebno pozornost.
13,V zvezi z določili posameznih členov je odbor oblikoval amandma k 2. členu.
28,"Tretji odstavek, 1. točka drugega a) člena se spremeni, tako da se črta besedilo ""priložiti potrdilo pristojnega organa, da se odmeri davek iz dejavnosti po dejanskem dohodku oziroma""."
36,"Odbor meni, da izenačitev pravnih in fizičnih oseb pomeni tudi izenačitev upravičencev do plačila oziroma oprostitve plačila prometnega davka v postopku njihovega uveljavljanja, zato predlagajo, da se črta določilo, ki od obrtnikov zahteva predložitev posebnega potrdila."
17,"Odbor je precej pozornosti namenil tudi opredelitvam 4. člena predloga zakona, ki se nanašajo na kazenske določbe."
50,"Po mnenju odbora je potrebno kazni, opredeljene v 13.a členu, obravnavati diferencirano, in sicer: 1. in 2. točko, ki se nanašata na prekrške, ki so vsebinske narave in ki jih ni mogoče narediti v zmoti, ter 3., 4., in 5. točko, kjer so prekrški posledica proceduralnih in formalnih prestopkov."
38,"Odbor je zadolžil izvršni svet, da v skladu s to pripombo odbora prouči predpisane denarne kazni ter jih za prekrške, navedene v 3., 4. in 5. točki, ustrezno zniža ter zborom posreduje amandma k 4. členu predloga zakona."
23,"Odbor predlaga zborom Skupščine Republike Slovenije, da sprejmejo predlog zakona o spremembah in dopolnitvah zakona o posebnem prometnem davku, skupaj z amandmajem odbora."
4,"Torej, da ga podpira."
2,Hvala lepa.
10,Ima pa še dva dodatna amandmaja ta vaš odbor. dobro.
14,"Ne, ni, samo toliko, da opozorim delegate na to, da ni to edini amandma."
7,"Dobro, slišali smo poročilo dveh delovnih teles."
2,Pričenjam razpravo.
3,Kdo želi besedo?
6,"Prosim, gospod Rojec, predstavnik izvršnega sveta."
4,"Spoštovano predsedstvo, spoštovani prisotni!"
45,"Glede na to, da je Odbor za kmetijstvo sprejel stališče, ki ste ga tukaj slišali, je potrebno, da dam še dodatno pojasnilo in nekoliko bolj osvetlim to problematiko, ki se na žalost zaradi neurejenih predpisov na samih bodočih zakonih rezultira pri dolgotrajnih obravnavah davčnih predpisov."
46,"Kar se tiče oprostitve in olajšav, ki so jih deležni kmetje, moram povedati naslednje: že veljavni predpisi določajo, a niso obdavčeni proizvodi, ki po svojem značaju predstavljajo reprodukcijski material za kmetijstvo, prav tako je pa prometnega davka oproščena kmetijska mehanizacija in orodje za ročno obdelavo zemlje."
22,"Te oprostitve so obligatorne, torej to so v maloprodaji in veljajo za vse kupce, ne glede na status kmeta, ki ga ima."
42,"Predlog zakona, ki je tukaj pred vami, dodatno vključuje še nekatere rešitve, in sicer po tem predlogu naj bi imel rešeno vprašanje nadomestnih delov za kmetijsko mehanizacijo in tiste opreme, ki v zveznih predpisih taksativno niso navedene in niso deležne davčnih oprostitev."
50,"Namreč vemo, da so te taksativne navedbe v zakonih lahko zelo sporne, predvsem zato, ker smo pač priča hitremu razvoju in na trg prihajajo vedno novi in novi izdelki, ki pa jih zakoni, ki so bili sprejeti pred leti, ne zajemajo in v teh primerih ne pride do davčnih oprostitev."
13,"Moram povedati, da te obligatorne oprostitve dejansko obsegajo dve in pol tipkani strani."
63,"V primerjavi z obrtniki, če tako rečem, ki opravljajo dejansko svojo dopolnilno dejavnost, niso deležni oprostitve plačila prometnega davka pri nabavi opreme kmetje, ki niso čisti kmetje oziroma kmetje, ki niso zavarovani po predpisih pokojninskega in invalidskega zavarovanja, pa so deležni oprostitve plačila mehanizacije; za ilustracijo, dejansko vsi kmetje ne plačujejo prometnega davka od strojev in naprav in opreme za osnovno obdelavo zemlje,"
10,"2. od strojev, naprav in opreme za dodatno obdelavo zemlje."
12,"3. od strojev, naprav in opreme za setev, nego in varstvo posevkov"
10,"4. od strojev, orodja in opreme za žetev in obiranje,"
14,"5. od strojev, naprav in opreme za čiščenje, sortiranje in pakiranje osnovnih kmetijskih pridelkov."
11,"6. od strojev, naprav in opreme za pripravo in raznašanje krme"
9,"7. od strojev, opreme in naprav za živinorejo ter"
7,8. od orodja za ročno obdelavo zemlje.
30,"Če samo to upoštevamo, vidimo, da so dejansko tudi kmetje, ki opravljajo to kot dopolnilno dejavnost, v boljšem položaju, kot pa ostale dejavnosti, kjer se ta dejavnost opravlja kot dopolnilna."
34,"Že predhodnik je omenil nekaj, da dejansko bistvo problema ne leži v davčnih predpisih, temveč leži v določbah 4. člena zakona o kmetijskih zemljiščih, ki določa, kdo je sploh kmet oziroma določa status kmeta."
29,"Vemo, da je ta določba prišla v zakon leta 1978 ali 1979 in ta dikcija je potem v tem zakonu tako široka, da dobi status kmeta lahko praktično vsak."
31,"Ta določba je prišla v zakon zato, da smo se izognili prodaje zemlje tistih občanov, ki so imeli več kot pol hektarja zemlje, in ki niso bili po tistih predpisih kmetje."
25,"Mi smo dejansko s tem predpisom zadržali razdrobljenost zemlje, ta problem pa rezultira kot problem ne samo na drugih področjih, ampak tudi na davčnih področjih."
4,Tudi na davčnih predpisih.
38,"In ta predpis dejansko daje možnost, da še vedno zadržujemo kmetijska zemljišča v razdrobljenem stanju, kar dejansko tudi na koncu povzroča oziroma daje podlago za trditve, da davčna politika na tem področju ni napravila tisto, kar bi morala."
43,"Ker če ugotavljamo, da imamo zemljišča razdrobljena, da imamo osnovo za davek pri kmetijstvu katastrski dohodek, potem vidimo, da je osnova praktično zelo zelo nizka, davek iz tega naslova zelo nizek in kakršnikoli efekti aktivne davčne politike na tem področju so objektivno nemožni."
2,Hvala lepa.
2,Hvala lepa.
4,Želi še kdo razpravljati?
3,"Prosim, gospod Metelko!"
4,"Spoštovano predsedstvo, spoštovani poslanci!"
50,"O prometnem davku, oprostitev veste, da smo se že pri prejšnjem zakonu, ki je bil podaljšan, nekako usklajevali z ostalima zboroma, predvsem Zborom združenega dela prav na tem, da pač smo mi vztrajali in je bil tudi pri nas izglasovan amandma, da se v oprostitev zajame širši krog pridelovalcev hrane."
38,"Deloma se strinjam z gospodom Rojcem, da je 4. člen zakona o kmetijskih zemljiščih nedodelan in nekako omogoča skoraj vsem, da uveljavljajo status kmeta, to pa zaradi tega, ker so ga tako razumeli oziroma ga niso pravilno spoštovali."
37,"V tem členu lepo piše, kdo lahko dobi status kmeta, da ga lahko dobi samo tisti, ki s kmetijstvom ustvarja pomemben delež dohodka, tak, ki je najmanj 3/4 tako velik, kakor je povprečni osebni dohodek na zaposlenega."
24,"Če bi se ta člen dejansko upošteval, tako kot je napisan, bi bilo teh ljudi oziroma lastnikov zemljišč, ki imajo status kmeta, bistveno manj."
23,"Drugo; kaj nas je vodilo, da smo že takrat hoteli, da se ta oprostitev ohrani v taki obliki, kot je bila do sedaj."
10,Tukaj je predvsem mišljen gradbeni material za gradnjo kmetijskih objektov.
34,"Za gradbeni material, ki je oproščen temeljnega prometnega davka, je do sedaj zvezni predpis omogočal, da so oproščeni tega prometnega davka vsi tako imenovani združeni kmetje, ker združeni kmetje pa nimajo opredeljen status kmeta."
13,"Mislim, niso opredeljeni kot kmetje, ki so pokojninsko in invalidsko zavarovani kot kmetje."
35,"Moramo tudi reči, da smo v zvezi s tem že takrat dali nekateri poslanci - nas je tukaj deset napisanih - amandma na ta člen in v tem novem slovenskem zakonu se tukaj ni popolnoma nič spremenilo."
8,Predlagatelj vztraja na popolnoma enaki dikciji kot takrat.
25,"S kmetijstvom lastniku zemljišč oziroma kmetov, ki so pokojninsko in invalidsko zavarovani, je v Sloveniji samo 20 do 25% vseh kmetov, ki imajo ta status."
38,"Moram tudi to reči, da od teh 20 do 25 procentov je nekaj takih kmetov, ki so res pokojninsko in invalidsko zavarovani, dejansko pa so nekako na robu socialne eksistence in ne ustvarjajo nobene proizvodnje, ampak kvečjemu životarijo."
10,Zaradi tega je pri tej obliki prikrajšano veliko pridelovalcev hrane.
25,"Strinjam se, da je dikcija, ta, kakor je predlagatelj predlagal, dolgoročno zelo pozitivna, dolgoročno ureja smisel koncentracije zemljišč, smisel povečanih kmetij, to se absolutno strinjam."
20,"Samo sedaj pa je ta dikcija, tako kot je predlagana, preveč rigorozna in bo na kmetijstvo kot dejavnost negativno vplivala."
38,"Zato bi predlagal, da se dopolni ta člen z amandmajem tako da se poleg tega, da je kmet pokojninsko in invalidsko zavarovan, še razširi, tako da je to kmet, ki se ukvarja s kmetijstvom in ima status kmeta."
5,"Se pravi, eno in drugo."
9,Te oblike se naj pa potem znotraj zakonov dodelajo.
6,V tem smislu tudi dajem amandma.
1,Hvala
4,Želi še kdo razpravljati?
10,Torej lahko preidemo na glasovanje v zvezi s to točko.
3,Najprej ugotovimo prisotnost.
2,Ugotovimo sklepčnost!
60,"Najprej dajem na glasovanje amandma, ki ga je predlagal gospod Metelko, to je amandma k 2.a členu, točka 2, kot ste slišali pravkar, se pravi, da se dikcija kmeta, ki opravlja kmetijsko dejavnost, kot edini poklic in ... invalidsko in pokojninsko zavarovan kot kmet, se pač spremeni in nadomesti s ""kmet, ki se ukvarja s kmetijstvom in ima status kmeta""."
12,"Dobro, zdaj v zvezi s tem amandmajem nismo slišali, se vi javljate?"
25,"Da, prosil bi, da predstavnik izvršnega sveta pove o posledicah tega amandmaja, ker zdaj pridemo do formulacije, o kateri je naš zbor že imel težave."
21,"No, to sem ravnokar hotel pač poprositi predstavnika izvršnega sveta, če se lahko opredeli do tega amandmaja, preden gremo na glasovanje."
2,Če dovolite.
25,"Sicer stališča izvršnega sveta nimam, samo upoštevajoč izhodišče, ki je bilo upoštevano pri opredelitvi zakona, lahko rečem, da izvršni svet s tem amandmajem ne soglaša."
6,Jaz moram samo tukaj nekaj poudariti.
16,"Predhodni razpravljalec je poudaril, da je rešitev, ki je podana v tem zakonu, dolgoročno pravilno naravnana."
73,"Če je to tako, če upoštevamo samo ta vidik in upoštevamo dejstvo, da bo izvršni svet v naslednjem letu prišel z novo zakonodajo na področju urejanja kmetijstva, je na novo urejen tudi status kmeta kot takega, ki bo nekoliko drugačen in ki bo verjetno naravnan v smeri tudi te zakonodaje, ki jo sedaj predlagamo, tak, potem ta rešitev, v kolikor bi bila sprejeta skupaj z amandmajem, bi dejansko odstopala tudi od bodočih rešitev."
85,"Samo ne glede na to menim, da amandma tak kot je, ni sprejemljiv, predvsem z upoštevanjem dejstva, da dejstva in vsebine 4. člena zakona o kmetijskih zemljiščih, za katerega moram povedati, da je zelo zelo širok in da praktično status kmeta lahko dobi tudi občan, ki da izjavo na zapisnik pri občinskem upravnem organu, pristojnem za kmetijstvo, da bo z osebnim delom obdeloval kmetijsko zemljišče, ki ga namerava pridobiti, da mu bo kmetijska dejavnost glavna ali dopolnilna dejavnost ter dokaže za to dejavnost primerno usposobljenost."
20,"Praktično vsak od nas, ki je tukaj prisoten, lahko z nakupom manjše mere in dveh malih živali pridobi status kmeta."
12,"Mislim, da pa verjetno to ni strategija razvoja kmetijstva in predelave hrane."
2,Samo toliko.
1,Hvala.
2,Hvala lepa.
2,Gospod Metelko.
48,"Jaz sem že v svoji razlagi povedal, da tukaj gre za gradbeni material in tisti, ki bo kupil njivo, ne bo gradil hleva; ne bo gradil, se pravi tisti, ki bo šel v investicije v tem smislu ali adaptacijo, je tak, ki ima proizvodnjo in ne majhno ""fliko""."
44,"Mislim in predlagatelj izvršnega sveta je tudi omenil, tako kot sem že jaz prvotno v diskusiji tudi obrazložil, da je dolgoročno ta zakon pravilno naravnan, to pa, kar zdaj sprejemamo, je pa kratkoročno, in ker je to kratkoročno, zato tudi vztrajam pri svojem amandmaju."
1,Hvala.
2,Hvala lepa.
2,"Prosim, da."
4,"Če dovolite, samo pojasnilo."
8,Ta amandma je bil predlagan v bistvu kumulativno.
18,"Tako kot jaz razumem, to se pravi, da mora biti pokojninsko in invalidsko zavarovan in imeti status kmeta."
8,"Dejstvo je, da je status kmeta širši pojem."
19,"Mislim invalidsko in pokojninsko zavarovani so pa praktično vsi tisti, ki imajo status kmeta, drugače se nihče ne zavaruje."
10,"Če je kumulativno, potem to dvoje, mislim, da nima smisla."
40,"Če gre samo za status, da ima eno ali drugo, potem bi to imelo smisel, če pa gre za to, da je kumulativno, pa ne, ker status kmeta lahko imajo tudi ljudje, ki so delavci, pa niso zavarovani kot kmetje."
19,"Praktično ni nikogar, ki bi imel status kmeta pa ne bi bil zavarovan, če se res s tem ukvarja."
19,"To se pravi, če bi bilo eno in poleg tega drugo, to bi imelo smisel, oboje skupaj pa ne."
19,"No, jaz bi glede tega torej, jaz sem razumel zadevo, ki je tukaj v pisni obliki malo nejasno formulirana."
13,"Jaz sem jo razumel tako in tako sem tudi prebral, da se nadomesti."
8,"Prosim, gospod Metelko, da jasno razčistimo tole stvar."
2,Se nadomesti.
47,"Se nadomesti vse, od tam: ""kmet, ki"" in tako naprej, se nadomesti zdaj s: ""kmet, ki se ukvarja s kmetijstvom in ima status kmeta"", se pravi, se spusti tisti del za to varianto, da bi bilo kumulativno, pa je že gospa Belopavlovičeva rekla, da to nima smisla."
6,Gospod Brezar se je še javil.
2,Hvala lepa.
2,Spoštovani zbor!
28,"Jaz bi potrdil to, kar je predstavnik izvršnega sveta, gospod Rojec, tudi že potrdil, glede samega statusa, ampak bi se omejil bolj na to, tako rečeno, vsebinsko plat."
22,"Povedal bi, da je problem obrtništva in problem prometnega davka pravzaprav zelo stara zadeva, ki muči in postavlja obrtništvo v drugi položaj."
36,"In tako je bilo praktično vsa, da rečemo desetletja naše novejše zgodovine in s tem problemom se je pravzaprav srečevalo samo obrtništvo, ki je pravzaprav v drugem vrstnem redu v smislu gospodarskih subjektov v naši državi."
44,"Povedal bi, da je bil problem glede prometnega davka v kmetijstvu veliko bolj pravično reševan tudi v naši, da rečemo bližnji zgodovini in sicer tako, da so bili oprema, repromaterial, rezervni deli do nedavnega, to se pravi do nekaj let nazaj, oproščeni prometnega davka."
16,Medtem ko je obrt to vseskozi plačevala in se je praktično nenehno nahajala v krivičnem položaju.
21,"V tem trenutku ne bi želel govoriti o krivičnosti položaja, ampak hočem povedati, da se obrt nahaja v gospodarsko podrejenem položaju."
48,"Torej tisti, ki se ukvarja kot zasebnik z obrtno dejavnostjo, s tako imenovanim statusom fizične osebe, je nenehno pod pritiskom plačevanja teh prometnih davkov, nenehno pod pritiskom, da rešuje svoj gospodarski položaj z raznimi potmi preko obrtnih zadrug in podobno in da se mora ta agonija obrtništva nehati."
12,Enostavno se mora to nehati in moramo postaviti ljudi v enakopraven položaj.
20,"Jaz razumem predstavnika kmetov, da želi v tem zakonu rešiti stvar, katere posledic v tem trenutku niti ne moremo predvideti."
14,"To je gospod Rojec prej točno povedal glede tega, kako se pridobiva status kmetov."
51,"Jaz s tem ne bi želel nobenega postavljati v drugorazredni položaj, ampak želim samo to povedati, da zaradi tega naj ne bi bilo prikrajšano, recimo, 8% ljudi, ki se ukvarjajo z gospodarsko dejavnostjo, da naj ne bi bili zaradi tega, ker se hoče ta status po stranski plati noter spraviti, prikrajšani."
6,Torej gre enostavno za gospodarsko kategorijo.
26,"Če danes kupi obrtnik stroj, v nobenem primeru ne more biti oproščen prometnega davka, razen če se nahaja na tistem spisku, ki ga je Beograd predpisal."
16,In mora v ta prometni davek neprekinjeno vgrajevati in carine in tako naprej v svoj proizvod.
8,In mi z našimi proizvodi nismo več konkurenčni.
13,"Neprenehoma se naša kupna moč seli čez naše meje, vse kupujemo v Avstriji."
9,Naši gospodarski subjekti niso po ekonomski logiki stvari zaščiteni.
13,"Mislim, da je končno čas, da te stvari, ki to nujno zahtevajo, odpravimo."
29,"Strinjam se s tem, da je status kmetov urediti in potem naj bi se ta zadeva tudi primerno obdelala v zakonih, ki bodo v naslednjem letu to tudi reševali."
2,Hvala lepa.
2,Hvala lepa.
19,"Povedal bi še eno zadevo, da je Zbor združenega dela pred pol ure sprejel ta zakon v nespremenjenem besedilu."
11,"Mi smo zdaj ostali samo še, mislim razprava je bila zaključena."
19,"Šlo je samo še za ta amandma, ki prvotno ni bil dovolj pojasnjen oziroma nismo imeli stališča izvršnega sveta."
20,"Gospod Lovšin, ali bi vi želeli konkretno s tem v zvezi, čeprav je bil amandma že pred zaključkom razprave podan?"
4,Pozdravljam amandma gospoda Metelka.
22,"Namreč ne zaradi tega, da bi se zaradi statusa kmeta pregovarjali, ampak zaradi tega, ker je usmeril vso stvar na pravo pot."
22,"Namreč, ko govorimo o bonitetah, o vzpodbudah, takrat moramo, kot sem že na eni prejšnjih sej rekel, upoštevati dejavnost, ne pa statuse."
20,"Status kmeta, to lahko rečem, da je neka politična zabloda, ki se je svoj čas pletla okrog kmečke politike ipd."
11,"Zamislite si samo nesmisel, da bi začeli razpravljati o statusu obrtnika."
23,"Kdor opravlja neko dejavnost in kar opravlja, to je in kakorkoli se bo zakonodaja vrtela okrog tega, bo morala pač to dejstvo priznavati."
9,"Če nekdo dejansko opravlja kmetijsko dejavnost, potem, je kmet."
12,Nikakor pa ne moremo uvajati nekih umetnih pojmov zaradi neke vzvišene politike.
2,Hvala lepa.
2,Hvala lepa.
2,Gospod Božič.
4,"Kaj pa je, amandma?"
8,"Se pravi, so redakcijski popravki, ki se upoštevajo."
7,Na to je opozorila že Zakonodajno-pravna komisija.
7,"Dobro, mislim, da lahko preidemo na glasovanje."
47,"Najprej bomo glasovali o amandmaju gospoda Metelka, se pravi k členu 2a) točka 2, kjer se dikcija: ""kmet, ki opravlja kmetijsko dejavnost kot edini poklic in je invalidsko in pokojninsko zavarovan kot kmet"", nadomesti z dikcijo: ""kmet, ki se ukvarja s kmetijstvom in ima status kmeta""."
3,Kdo je za?
3,Je kdo proti?
9,"Prosim, kdor je proti, naj še enkrat dvigne karton."
25,"Zdaj moramo biti natančni, ker če se ne bo ujemalo, boste še enkrat šteli, brez dvoma, s tem, da je potrpljenje poslancev pač malo omejeno."
4,Kdo se je vzdržal?
22,"Predlagam, da še enkrat ugotovimo prisotnost, ker smo relativno na meji in ker se je od ugotavljanja prisotnosti vsaj minimalno prisotnost spremenila."
6,"Da vidimo, če je rezultat nesporen."
2,Ugotovimo sklepčnost!
12,"Ali ste že šteli tega, ki je zdaj prišel, ki ni glasoval?"
9,"To se pravi, 56 jih je bilo že prej."
37,"No, saj v vsakem primeru za amandma jih je glasovalo 25, za ostali dve varianti pa 30 poslancev, to znese 55, zaradi tistega enega, ki se ne ujema, to je tisti 13 vzdržan, ki ga niste opazili."
9,"V vsakem primeru je rezultat nedvoumen, amandma ni sprejet."
13,Prehajamo na glasovanje o amandmaju Odbora za podjetništvo in obrt k 2. členu.
30,"Popravi se tretji odstavek točke 2a) člena, da se spremeni, tako da se črta besedilo ""Priložiti potrdilo pristojnega organa, da se jim odmerja davek iz dejavnosti po dejanskem dohodku""."
9,"Če dovolite, v zvezi s tem amandmajem imam pripombo."
27,"Mislim, da se mora amandma glasiti tako, kot je to zapisala Zakonodajno-pravna komisija v svojem poročilu, ker je v amandmaju Odbora za podjetništvo in obrt storjena napaka."
14,"Ne gre za tretji odstavek, ampak za drugi odstavek in istočasno manjka besedica ""med""."
22,"Na to sem že prej opozoril, ko sem govoril o poročilih delovnih teles, se pravi, s tem se ta predlog popravi redakcijsko."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
14,Prehajamo na glasovanje o dveh amandmajih Odbora za podjetništvo in obrt k 4. členu.
8,"Ali kdo zahteva, da glasujemo o vsakem posebej?"
3,Ali lahko skupaj?
22,"Torej, prvi amandma k 4. členu je takle: v 3. točki prvega odstavka 13.a člena se črtajo besede ""v sedmih dneh""."
70,"In pa drugi amandma k 4. členu: 5. točka se črta, vsebina pa se nadomesti z novim drugim odstavkom 4. člena, ki se glasi: ""Z denarno kaznijo od 20 do 100.000 din se kaznuje za prekršek, če ne vodi evidence o količinah in vrstah reprodukcijskega materiala in opreme, kupljenega brez plačila prometnega davka."" Drugi odstavek 2.a člena tega zakona in sedanji drugi odstavek 4. člena postane novi tretji odstavek."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da sta oba amandmaja z večino glasov sprejeta."
9,Ostane nam še glasovanje o predlogu zakona v celoti.
7,Kdo je za predlog zakona v celoti?
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
31,"Lahko vas obvestim, da smo po neuradnih obvestilih neusklajeni tudi pri tej točki dnevnega reda, ker je Družbenopolitični zbor menda sprejel samo amandma, k 2. členu Odbora za podjetništvo in obrt."
37,"Razen tega smo medtem dobili obvestilo, da vas sproti seznanjam s tem, kako teče delo Skupščine, da smo neusklajeni tudi v zvezi z zakonom o orožju, ker so bili v Zboru združenega dela sprejeti nekateri dodatni amandmaji."
29,"Predlagam, da pooblastimo skupino, ki smo jo prej ustanovili oziroma naš del usklajevalne komisije, za vse zadeve, ki bodo še nekje prišle kot neusklajene iz dnevnega reda današnje seje."
11,"Ali kdo temu predlogu ki ga prej nisem eksplicitno podal, nasprotuje?"
13,"Smatramo, da lahko ta del usklajevalne komisije dela v zvezi z vsemi zadevami."
11,"Imamo še nekaj časa do odmora, zato prehajamo na naslednjo točko."
1,15.
20,TOČKA DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O POKOJNINSKEM IN INVALIDSKEM ZAVAROVANJU S PREDLOGOM ZAKONA.
5,Predlagatelj akta je Izvršni svet.
4,Želi njegov predstavnik besedo?
19,"Na prejšnji seji te skupščine je bil izvršni svet zadolžen, da nemudoma pripravi predlog zakonske rešitve za usklajevanje pokojnin."
34,"Prišlo je namreč do neskladja med novim načinom usklajevanja pokojnin glede na mesečno rast poprečnih osebnih dohodkov in določbo republiškega zakona, ki še vedno predpostavlja usklajevanje pokojnin glede na rast letnega poprečja osebnih dohodkov."
31,"Po veljavnem 26. členu republiškega zakona se lahko pokojnine med letom uskladijo največ za 9/10 porasta povprečnih osebnih dohodkov, se pravi, za 90% v tekočem letu v primerjavi s preteklim letom."
35,"Tolikšno povečanje pokojnin je bilo v letošnjem letu že doseženo, saj so se do oktobra pokojnine povečevale praktično vsak mesec in ob vsakem povečanju je bila izplačana tudi razlika za nazaj najmanj za dva meseca."
43,"Po ustavnem zakonu smo tudi v Sloveniji dolžni uporabljati, tako smo se namreč odločili sami, spremembo zveznega zakona, po kateri se pokojnine obvezno uskladijo dvakrat letno, in to s 1. januarjem in 1. julijem glede na porast mesečnih osebnih dohodkov v prejšnjem polletju."
17,"Uskladijo pa se tudi med temi roki, če osebni dohodki na zaposlenega porastejo za več kot 5%."
17,"Ta določba zveznega zakona je na prvi pogled jasna, pri izvedbi pa pušča odprtih kar nekaj vprašanj."
6,Ta vprašanja urejamo s predloženim zakonom.
22,"Zveza se je odločila, da to ureja s posebno metodologijo, mi smo se odločili ob ustavnem zakonu, da te metodologije ne sprejemamo."
36,"V izvršnem svetu smo pri pripravi predloga spremembe zakona izhajali iz načelnega izhodišča, naj se zaradi te spremembe ne bi spremenilo razmerje med poprečno pokojnino in poprečnim OD, kakršno je bilo po do sedaj veljavni zakonodaji."
13,"Zato je predložena, po našem mnenju, za upokojence dokaj ugodna rešitev navedenih vprašanj."
17,"Pravim, dokaj ugodna zato, ker se pojavlja med upokojenci v zvezi s predlogom tega zakona veliko pomislekov."
15,"Mi se trudimo ohraniti, vsaj približno ohraniti obstoječa razmerja med osebnimi dohodki in med pokojninami."
20,"Kakšno je finančno stanje v SPIZ-u in kakšne so obremenitve delavcev in vseh drugih s prispevki za pokojninsko zavarovanje, vemo."
16,"O tem ne bi danes posebej govorila, ker je bila izčrpna informacija dana na prejšnjem zasedanju."
37,"Predvidene rešitve, takšne kot jih predlagamo, so naslednje: pokojnine naj bi usklajevali glede na gibanje poprečnih osebnih dohodkov na posameznega delavca, ne na maso vseh osebnih dohodkov zavarovancev republike, ker masa raste počasneje zaradi upadanja številke zaposlenih."
43,"Pokojnine naj bi obvezno usklajevali 1. januarja in 1. julija, med temi roki pa vedno takrat, ko bi osebni dohodek od zadnje uskladitve pokojnine porastel za več kot 5% in ob vsaki uskladitvi pokojnin naj bi se izplačal še poračun za en mesec."
19,"Uskladitev bi torej veljala od začetka prvega meseca po mesecu, za katerega je bil ugotovljen upoštevan porast osebnih dohodkov."
59,"Ker se tudi osebni dohodki poprečno izplačujejo nazaj za mesec oziroma za celo mesec in pol glede na to, da se izplačujejo od 1. ali 15. ali 20. v mesecu, je časovni zamik med povišanjem osebnih dohodkov in med povišanjem pokojnin približno mesec oziroma ponekod celo manj, pol meseca lahko, ker so ta izplačila različna, mislim, izplačila osebnih dohodkov."
49,"Skupščina je na prejšnji seji odločila, da se usklajevanje pokojnin zadrži do sprejema te metodologije oziroma najdlje do konca letošnjega leta, se pravi, da je ta metodologija s tem zakonom danes prinešena in ta predložena sprememba zakona bi omogočila takojšnjo uskladitev pokojnin za 7,6% z veljavnostjo od začetka oktobra."
16,"To bi konkretno pomenilo, da bi upokojenci dobili sedaj 15% za nazaj oziroma za naprej 7,6%."
18,"Predlagamo, da se ta zakon sprejme na tem zasedanju po skrajšanem postopku, zato da se to izplačilo omogoči."
42,"Ob koncu moram povedati še to, da s tem predlogom ne bo razrešeno vprašanje financiranja Skupnosti pokojninskega in invalidskega zavarovanja, da to ostaja in se celo zaostruje in zato kakršnakoli rešitev, ki bi bila ugodnejša za upokojence v sedanjih razmerah, ni mogoča."
21,"Tako stališče je izvršni svet zavzel tudi ob predloženem amandmaju, predložen je bil namreč amandma gospe Oblakove v Zboru združenega dela."
13,"Šlo je za predlog, da je ta procent od 5 celih nekoliko manjši."
16,"Moram povedati, da je Zbor združenega dela zakon že sprejel, in sicer brez tega predloženega amandmaja."
2,Hvala lepa.
2,Hvala lepa.
12,Predlog za izdajo zakona s predlogom zakona ste prejeli 20.11. na klop.
9,Obravnavala so ga pristojna delovna telesa in pisno poročala.
6,Želi morda kdo od poročevalcev besedo?
28,"Če ne, potem lahko povem, da je Zakonodajno-pravna komisija opozorila na redakcijske popravke, ki naj se upoštevajo pri pripravi besedila zakona za objavo v Uradnem listu Republike Slovenije."
2,Pričenjam razpravo.
20,"Spoštovane kolegice in kolegi, 26. člen zakona pomeni kompromis med zamrznitvijo pokojnin in njihovim sprotnim usklajevanjem, ki je bil doslej."
19,"Kompromis bo med upokojenci povzročil veliko nezadovoljstvo, ker življenjski stroški ne poznajo nobenega kompromisa, temveč nevzdržno in sproti naraščajo."
14,"Iz statističnih podatkov vidimo, da tudi osebni dohodki aktivne populacije naraščajo vsak mesec sproti."
76,"Pravično bi bilo, da bi temu sledile tudi pokojnine, zato predlagam, da se zadnji odstavek 2. člena zakona o spremembah in dopolnitvah zakona o pokojninskem in invalidskem zavarovanju spremeni, tako da se ta del besedila 26. člena glasi tako: ""Pokojnine se usklajujejo tudi izven rokov, navedenih v prvem odstavku tega člena, če osebni dohodki v enem ali več mesecih prerastejo oziroma porastejo za več kot 5% glede na mesec, za katerega je bila izvedena zadnja uskladitev."
23,"Usklajene pokojnine se izplačuje od prvega dne meseca, v katerem so bili izpolnjeni pogoji za uskladitev."" V tem je razlika od predlaganega teksta."
20,"Sprememba, ki jo predlagam, pomeni, da bodo upokojenci tudi glede prejemkov delili usodo aktivne populacije sedaj in tudi v bodoče."
12,"Tukaj v besedilu, ki ste ga brali ste izpustili besedo ali padejo."
5,Ali je to tudi predlog?
4,Tudi to je predlog.
4,"Se pravi, tudi to."
5,Ne samo sprememba zadnjega odstavka.
23,"Kot vidim, tukaj je napisano pisno ""tudi narastejo ali padejo"", vi ste izpustili ""ali padejo"", zaradi tega sprašujem - tako kot je napisano, dobro."
1,Hvala.
7,"Se pravi, spremeni se samo zadnji stavek."
4,Kdo še želi razpravljati?
10,Ali lahko v imenu izvršnega sveta kakšno mnenje o tem?
18,"V zvezi s tem predlogom je treba reči, da predloženi amandma pomeni, glede na predložene naše spremembe, širitev."
19,"Zahteva večji obseg sredstev, pač en mesec več gredo uskladitve kot predlagamo, za dva meseca nazaj, ne za enega."
10,"To pomeni več sredstev, zato za nas to ni sprejemljivo."
4,Besedo ima gospod Glavič.
24,"Ugotavljam, da torej izvršni svet še vedno računa z naraščanjem inflacije in da torej ne predvideva nobenih ukrepov za znižanje cen in znižanje plač."
4,Besedo ima gospa Belopavlovič.
31,"Mi s trenutno pokojninsko valorizacijo rešujemo tisto situacijo, ki je že nastala in vidimo, da ta inflacija dejansko obstaja oziroma vežemo stvari na zvišanje, ne življenjskih stroškov, ampak zvišanje osebnih dohodkov."
6,Do tega pa je dejansko prišlo.
15,"Prišlo je povprečno 7,6% oziroma enkrat 4,3, drugič nekaj čez 3%, kar znese skupaj 7,6%."
40,"Mi v bodočo zakonodajo ne nameravamo vgrajevati inflacije, treba pa je varovalke postaviti, če bo do nje prišlo in tudi če bo prišlo do drugih zvišanj osebnih dohodkov in ostalega, da bodo pač aktivni in pasivni prebivalci delili isto usodo."
1,Hvala.
4,Besedo ima gospod Feltrin.
13,"Kar nekako nerodno mi je, da moram zopet priti gor zaradi iste stvari."
18,"Nikogar ne vidim od izvršnega sveta, ki bi zaščitil tistega delavca, ki dela za manjšo plačo od upokojenca."
6,Pa nimam proti upokojencem čisto nič.
3,"Prosim, razumite to."
25,"Samo, kako bomo mi to opravičevali, ko delavci danes delajo z manjšo plačo na istem delovnem mestu, kot so pred dvemi meseci delali njihovi kolegi?"
4,Jaz tega ne razumem.
31,"Prosim vas, ne razumeti, da sem proti pokojninam, proti zvišanju, ampak, kdaj bo prišel izvršni svet s tem, da bo delavec imel, jaz slišim, da so se plače povišale, samo komu?"
19,"Jaz še vedno poznam tovarne in delavce in so plače še vedno nižje od pokojnin, od njihovih bivših sodelavcev."
11,"Ne vem, kje se to računa in kako se to gleda."
34,"In kadar mi bo izvršni svet to povedal in kadar bom videl to dejansko stanje, da se je res izboljšalo, jaz sem zelo za to, da imajo upokojenci res tisto pokojnino, ki jo zaslužijo."
40,"Ampak delavci pa tisto plačo, ki jo zaslužijo in tudi potrebujejo, da bodo delali, da se bodo lahko pokojnine dobile, ker denar ne vem, kje bo izvršni svet dobil, če ga delavec ne bo za strojem ali pa nekje zaslužil."
1,Hvala.
4,Besedo ima gospod Oven.
2,Imam repliko.
7,"Mislim, da je napaka v tem izvajanju."
41,"Ti, ki so v pokoju, so si to pokojnino že zaslužili, ne si zaslužijo in mislim, da moramo s tem zakonom zaščititi, bi rekel, ta segment prebivalstva, ki nima možnosti več vplivati s svojim delom ali pa življenjem na svojo usodo."
31,"Lahko vplivamo samo skozi ta zakon, tiste, ki pa so v delovnem razmerju, lahko ščiti obstoječa zakonodaja, ki ureja področje delovnih razmerij in socialne zaščite delavcev, ki imajo podpovprečne osebne dohodke."
1,Hvala.
4,Želi še kdo razpravljati?
4,Besedo ima gospod Kramarič.
9,"Sem član Komisije za delo, zaposlovanje in socialno politiko."
7,Na njej smo temeljito obravnavali to problematiko.
5,Upokojenci predstavljajo precejšnje število državljanov.
8,"Upokojenci so upravičeni do pokojnin, katere so zaslužili."
7,To ugotavlja tudi zadnji razpravljalec pred menoj.
14,"Tudi mnenje upokojencev je, da sami niso krivi za nastalo situacijo v Republiki Sloveniji."
8,Po njihovem mnenju je temu vsega kriva politika.
18,"Naša naloga v parlamentu pa je, da te slabe razmere, ki trenutno pri nas obstajajo, čim prej odpravimo."
4,Dolžni smo sprejeti zakon.
12,"Iz njega bi lahko odvzeli vse tiste določbe, ki zagovarjajo socialno politiko."
6,Naše gospodarstvo bi morali oblikovati drugače.
6,Preveč delavcev odhaja predčasno v penzijo.
5,Število upokojencev se zato povečuje.
10,"Breme plačila pokojnin pa pade na že ""slabotne"" aktivne delavce."
14,"To neljubo situacijo bi morali rešiti do konca koledarskega leta, lahko tudi s krediti."
6,Zagovarjam strpnost pri nadaljnjem razreševanju problema.
5,Približati se moramo avstrijskemu načinu.
12,Oni se bodo pripravljali na novi zakon kar dve do tri leta.
2,Hvala lepa.
1,Hvala.
4,Besedo ima gospod Deželak.
5,Če dovolite prav na kratko.
15,"Menim, da moramo čuvati podatek, na katerega smo v Republiki Sloveniji lahko po svoje ponosni."
36,"Namreč razmerje med povprečno izplačano pokojnino in med povprečnimi pokojninami, torej starostno pokojnino in povprečnimi osebnimi dohodki je pri nas daleč najboljše in se mi zdi, da je tam nekje na ravni 100:80 ali pa 1:0,8."
21,"To pomeni, da smo dosegli raven socialnega varstva upokojencev, ki je neprimerno boljša, konsistentnejša kot je to v drugih področjih Jugoslavije."
4,To je ena stvar.
23,"Druga stvar, da smo ujetniki starega sistema na en način, kajti pokojnine še vedno na podlagi veljavne zakonodaje obravnavamo kot nadaljevanje osebnih dohodkov."
5,Torej mi nimamo drugih osnov.
32,"Če likvidnostna bilanca skupnosti že beleži take prilive, ki nastopajo zaradi tekočih gibanj na področju osebnim dohodkov, je seveda nujno potrebno vzpostaviti ta začasni mehanizem, da te prilive takoj transferiramo v pokojnine."
22,"Vsako zavlačevanje tega procesa menim, da je nerešeno do segmenta, torej do populacije Slovencev preko, slišali smo okoli 356.000 prebivalcev Republike Slovenije."
57,"Po drugi strani pa delim mnenje nekaterih pred menoj, ki pravijo, da je nujno potrebno preiti pri tovrstnem varstvu tudi na financiranje povprečnega nacionalnega programa in vseh ostalih oblik dodatnega varstva na kapitalskih naložbah, ker konec koncev pokojnina ni neka miloščina, ampak je pravica nekoga, ki si jo je ustvaril v svoji aktivni dobi ustvarjanja in delovanja."
1,Hvala.
2,Hvala lepa.
4,Besedo ima gospod Zakonjšek.
24,"Dodatno k temu, kar je gospod Deželak rekel, bi opozoril na znano distribucijo pokojnin, ki je bila predložena h gradivu v prvi fazi razprav."
32,"Zares visoke pokojnine uživa manj kot 1% upokojencev in to so verjetno tiste pokojnine, ki pogosto motijo v razpravah o višini pokojnin, oziroma v razpravah o odnosu med osebnimi dohodki in pokojninami."
3,Drugo zanimivo dejstvo.
22,"Še vedno je najboljša pokojninska osnova obdobje 1966-1976, kar pomeni, da so po tem času realni osebni dohodki začeli postopoma padati."
9,To nam dokazujejo tudi vsi statistični in analitični podatki.
8,"Seveda je to problem, ki zahteva drugačno rešitev."
10,Ne smemo pa zato prikrajšati upokojence za njihovo zasluženo pokojnino.
2,Hvala lepa.
4,Besedo ima gospa Belopavlovič.
18,"Jaz sem hotela povedati samo za orientacijo, ker smo že prišli do primerjav osebnih dohodkov in povprečne pokojnine."
33,"Povprečni osebni dohodek za oktober je bil 6.176 dinarjev, starostna povprečna pokojnina je bila 5.213, invalidska 4.279, družinska 3.720, to se pravi, če bi vzeli povprečja, so vedno nekoliko riskantna, kadar jih jemljemo."
24,"Vse pokojnine, ki jih vzamemo kot povprečne, to se pravi starostno, invalidsko, družinsko, je povprečna pokojnina znašajo 4.691 dinarjev, povprečna plača pa6.176 dinarjev."
57,"In dejansko do teh anomalij oziroma do tega, ker je prej gospod rekel o razlikah, da prihajajo nekateri v pokoj z večjo pokojnino, kot so imeli plačo, vse to izhaja točno iz tega 10-letnega povprečja. 10-letno povprečje ti v osnovi znese več kot ti znese zadnja plača, če si konkretno v organizaciji, kjer so trenutno dohodki slabi."
16,"In pravzaprav je ves čas ta anomalija, ki se vleče med osebnimi dohodki in med pokojninami."
5,Tako da tukaj so težave.
15,"Moram reči, v našem resorju se pojavljajo aktivni in brezposelni in upokojeni in te primerjave."
32,"S temi relacijami imamo tudi precej problemov, zato tudi ta predlog v nekem smislu je kompromisen, se strinjam z gospodom Starmanom, je kompromisen, ampak mislimo, da je v dani situaciji dokaj realen."
1,Hvala.
9,"Zaključujem razpravo, ker ni nikogar več prijavljenega za razpravo."
34,"Ugotavljam, da imamo predložen en amandma k temu zakonu, zato bomo najprej glasovali o tem amandmaju, se pravi amandmaju, ki ga je predlagal gospod Starman in ki ste ga tudi v pisni obliki dobili."
36,"Spremeni se zadnji stavek 2. člena, ki se sedaj glasi: ""Usklajena pokojnina se izplačuje od prvega dne v mesecu, v katerem so bili izpolnjeni pogoji za uskladitev."" Slišali smo tudi, kaj to pomeni za samo izvajanje."
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
8,Prehajamo na glasovanje o predlogu zakona v celoti.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zakon z večino glasov sprejet."
16,"Napočil je pravzaprav čas za naš odmor, po odmoru, ob 14 uri je nadaljevanje skupne seje."
9,"Čimprej bi bilo potrebno, da začne delati usklajevalna komisija."
16,"Če bo to že takoj ob ali po skupni seji, bomo poskušali že tam člane obvestiti."
4,Sicer pa potem tukaj.
6,Po skupni seji takoj pridemo sem.
12,"V usklajevalni komisiji pa so: Kuhar, Lukač, Kramarič, Jež Boris in Ivanušič."
2,Prekinjam sejo.
2,Ugotovimo sklepčnost!
3,Torej smo sklepčni.
3,Lahko nadaljujemo sejo.
39,"Glede na to, da je tudi današnja usklajevalna komisija do zdaj že končala delo in glede na to, da imamo nekatere neusklajene stvari od zadnjič, predlagam, da najprej opravimo te zadeve, preden se lotimo pač naslednjih točk dnevnega reda."
10,"Predlagam, da bi morda najprej kar te današnje zadeve pogledali."
14,"Prosil bi, da nekdo v imenu USKLAJEVALNE KOMISIJE POROČA, kakšen je PREDLOG TE KOMISIJE."
3,Kdo bo poročal?
1,Današnje.
12,"Gospod Kuhar, boste lahko vi, že kar zdaj, čeprav malce na hitro."
9,"Upam, da bo pisno poročilo prišlo kmalu na klop."
24,"Če sem uspel vse zabeležiti o usklajevanju bom lahko opravil svojo nalogo, če ne, pa bi prosil, da me še ostali člani komisije dopolnijo."
27,"Kar zadeva predloga za izdajo zakona o zadrugah z osnutkom zakona, smo v Družbenopolitičnem zboru in v Zboru občin sprejeli predlog za izdajo zakona v prvi fazi."
12,Zbor združenega dela pa je sprejel predlog za izdajo zakona z osnutkom.
7,Torej se bo usklajeval Zbor združenega dela.
11,Tak je bil dogovor na usklajevalni skupini delegatov vseh treh zborov.
2,Samo trenutek.
17,"Po mojih podatkih smo mi in Združeno delo z osnutkom, samo Družbenopolitični zbor je samo prvo fazo."
21,"Da, nam je bilo rečeno, ker je bilo med strokovnimi sodelavci tudi različno mnenje, da tako kot sem jaz sedaj povedal."
7,"Tam je bilo poročano, če smem dopolniti,"
13,"poročano, da niti naš zbor niti Družbenopolitični zbor nista sprejela, nista združila faz."
9,"No, ne, ne, saj potem bo tudi poročilo tako."
1,Dobro.
14,"Jaz se opravičujem, ampak v tem primeru bi raje počakali na poročilo, če dovolite."
21,"Ker no, medtem je prišel tudi minister Kranjec, tako da bi se lahko lotili usklajevanja tistih zadev, ki so od zadnjič."
14,"Jaz se opravičujem, gospod Kuhar, pač sem narobe ocenil, kako bi tole lahko šlo."
40,"Se pravi, zadnjič, od prej nam je ostalo še, da se USKLAIMO V ZVEZI Z ODLOKOM O USTANOVITVI OZIROMA SPREMEMBAH ODLOKA O ZAKONODAJNO-PRAVNI KOMISIJI na kratko povedano in pa v zvezi z dvema ODLOKOMA, ki se nanašata na zvezne akte."
18,Eden na ZAČASNE UKREPE IZ PRISTOJNOSTI ZBORA REPUBLIK IN POKRAJIN IN drugi NA AKTE IZ PRISTOJNOSTI ZVEZNEGA ZBORA.
26,"Prosil bi, da v imenu, torej pisna poročila ste dobili v zvezi z obema zadevama, morda najprej, da absolviramo to zadevo v zvezi z Zakonodajno-pravno komisijo."
11,"Ali je potrebna še dodatna obrazložitev predloga, ki je bil dan?"
54,"Torej kot se spominjate, mi smo ta odlok sprejeli, drugod pa ni bil sprejet, tako da je usklajevalna komisija zdaj pripravila sporazumni predlog, po katerem naj bi se ta odlok sprejel, s tem, da naj bi pa vse člane, vseh 11 članov ponovno se pač vrnilo v usklajevanje v politične organizacije v klubih delegatov."
7,Ali kdo še želi dodatno pojasnilo morda?
5,Imate pač pisno poročilo že.
12,"Če ne, bi dal ta sporazumni predlog Komisije za usklajevanje na glasovanje."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je predlog usklajevalne komisije z večino glasov sprejet."
8,Prehajamo na USKLAJEVANJE V ZVEZI Z ZVEZNIMI AKTI.
4,Imeli smo dva odloka.
16,"Prvi je zajemal AKTE IZ PRISTOJNOSTI ZBOROV REPUBLIK IN POKRAJIN, drugi pa IZ PRISTOJNOSTI ZVEZNEGA ZBORA."
4,Dobili ste pisna poročila.
14,"Ali je potrebno, da se še ustno poroča v zvezi s predlogom usklajevalne komisije?"
10,"Če take želje ni, pač potem ali želi kdo razpravljati?"
8,Bi morda gospod Kranjec kaj o tem povedal?
5,"Gospod predsednik, spoštovane delegatke, delegati!"
16,"Usklajevalna komisija se je sestala, ker je vaš zbor zavzel odklonilno stališče do predloga izvršnega sveta."
15,"Jaz sem na usklajevalni komisiji poskušal pojasniti, zakaj smo tako stališče na izvršnem svetu zavzeli."
6,Šlo je predvsem za pragmatičen pristop.
53,"Namreč, vi veste, da se izvršni svet v začetku in vseskozi ni strinjal s povečanjem zveznega proračuna, čeprav se zavedamo, da imajo posledice tega nestrinjanja tudi materialne efekte, s tem, da kolikor proračun ne bi bil sprejet, bi se naj plačevalo subvenciji za izvoz in beneficiranih obresti ter nekatere regrese pri umetnih gnojilih."
9,Mi seveda s tem predlogom nismo uspeli v Beogradu.
76,"Smo bili preglasovani, zato so bili ti predlogi sprejeti kot začasni ukrep, in smo seveda v tej situaciji potem pristopili pragmatično, tako da ne nasprotujemo še naprej temu izvršenemu dejstvu, na katerega žal ne moremo vplivati, ker bi to lahko pomenilo, da bi se Zvezni izvršni svet odločil in postavil na stališče, ker Slovenija pač ne daje soglasja k temu, meni, da ne potrebuje sredstev in se lahko postavi na stališče, da sredstev enostavno ne nakazuje."
25,"To je bilo edino vodilo izvršnega sveta pri tem stališču, vendar je tukaj bila pobuda dana, da se kljub temu izrazi nezadovoljstvo s takim načinom."
10,"Jaz mislim, da nezadovoljstvo lahko izrazimo, in da ga izražamo."
7,"Samo efekta to, žal, v Beogradu nima."
33,"In mislimo, da morajo pragmatične konfiguracije prevladati nad moralnimi načeli in zato smo seveda skušali le prepričati usklajevalno komisijo, da bi le dala soglasje in seveda sprejela enak sklep kot ostala dva zbora."
45,"Če sem razumel dobro usklajevalno komisijo, se je s tem strinjala in obljubila, da bo priporočila temu zboru, da se ponovno prouči vaš sklep, da bi vi dali potem soglasje, da bi bili usklajeni, da bi potem imeli enake sklepe v vseh treh zborih Skupščine."
31,"S tem dejansko nimamo nobenih materialnih posledic, ne zapiramo pa si vrat pred možnostjo zvezne vlade, da se postavi na zelo negativno stališče do Slovenije in nam enostavno sredstev ne nakazuje."
23,"To je bilo v bistvu edino vodilo izvršnega sveta, ne pa da bi se v načelu razlikovali od gledanj vas oziroma republiške skupščine."
17,"Jaz bi vam rad še povedal, da mi še pričakujemo sredstva v tem letu iz zveznega proračuna."
38,"Ta sredstva lahko po podatkih, ki jih imam trenutno na razpolago, znašajo še okoli 1.300 milijonov za izvozne spodbude, namreč ocena vseh izvoznih stimulacij, ki naj bi jih Slovenija dobila do konca tega leta, je okoli 2700 milijonov."
14,"Okoli 1400 milijonov je že bilo plačanih, to se pravi okrog 1300 še ostane."
10,Potem je ocena sredstev za regrese in obresti v kmetijstvu.
47,"Ta sredstva, ki bi jih dobila Slovenija, znašajo okoli 300 milijonov, od tega smo že dobili okoli 240, to se pravi, gre še za dodatnih 60 milijonov, in pa pri regresih za umetna gnojila, katerih vsota bi znašala okrog 95 milijonov letos, dobili smo pa okoli 80."
49,"Skratka, gre za 15 milijonov, gre za 60 milijonov, 75 milijonov in okoli 1300 pri izvoznih spodbudah, to se pravi za okoli 1400 milijonov, ali okroglo po uradnem tečaju 200 milijonov mark in mi nismo želeli zapreti vrat za ta sredstva, ki bi eventualno lahko prišla še v Slovenijo."
22,"Zato ta pragmatičen pristop in seveda, jaz vam priporočam, oziroma bi prosil, da premislite ponovno o vašem sklepu in se poskušate uskladiti."
44,"Sicer mora stvar iti ponovno v celotno proceduro, se bo zavlekla in zvezna vlada, sicer ne vemo, kako, koliko časa bo ta konstalacija Jugoslavije trajala, ampak pač nihče ne more predvideti, ampak pragmatično, bi rekel, ravnanje narekuje, da smo tudi mi pragmatični v tem."
14,"In to je v bistvu vse, kar je izvršni svet vodilo pri tej odločitvi."
2,Hvala lepa.
2,Hvala lepa.
24,"No, kot ste verjetno videli, usklajevalna komisija predlaga, da naj Zbor občin ponovno razpravlja o sprejemu odloka o soglasju z zakonom o začasnih ukrepih."
16,Izvršni svet Skupščine Republike Slovenije naj Zboru občin pred tem predloži razloge za sprejem navedenih odlokov.
7,"No, drugo smo zdaj slišali, te razloge."
9,"Torej na nas je, da se o tem odločimo."
4,Ali želi kdo razpravljati?
3,"Prosim, gospod Gros!"
5,Zdaj pa jaz ne vem.
19,"Tukaj gor piše, da naj bi mi ponovno obravnavali, potem pa naj bi šlo na skupno zasedanje v decembru."
7,Ali je to tako mišljeno ali ne?
11,"Kako, tisto je potem naprej, če se mi ne bomo strinjali."
2,"Da, saj."
16,"Zdaj ne vem, ali je to normalno, da se tukaj v Skupščini hipotetično pogovarjamo ali kako?"
18,"Glejte, tukaj sem jaz prebral ta del predloga usklajevalne komisije, ki ste ga vsi pisno dobili na klop."
13,"Ta del, ki se nanaša na ta del postopka, pri katerem smo sedaj."
27,"Če se ne bomo odločili, vsak je lahko prebral, da se bo potem to preneslo na obravnavo na naslednjo sejo, torej na skupno zasedanje vseh treh zborov."
4,Ker bomo tam usklajevali.
5,"Vsi vemo, kako usklajevanje poteka."
7,"Potem pa predlagam, da tega ne sprejmemo."
13,Da zavrnemo tako kot zadnjič in naj gre po normalnem usklajevanju spet naprej.
35,"Ker ne moremo se strinjati s tem, da bomo zato, da bomo nekaj fičnikov iz zveznega proračuna dobili, da bomo potem pa vse svoje moralne, kakor ste rekli gospod Kranjec, vrednote prodali za nekaj fičnikov."
8,Jaz sem pač gospodarstvenik in smatram tole fičnike.
54,"No, gospod Gros, če smo že pri tem zadnjem odstavku, potem nam nalaga ta usklajevalna komisija tudi, naj delegate ostalih dveh zborov seznanimo z argumentacijo, ki je bila osnova za odločitev zbora, tako da tiste, ki se eventualno zavzemate za našo negativno odločitev, da navedete argumente, da bi jih lahko posredovali ostalima dvema zboroma."
3,"Prosim, gospod Jež."
12,"Če dovolite, samo naslednje: razmišljal sem popolnoma drugače kot naš finančni minister."
21,"Svoje stališče bi bil pripravljen spremeniti samo v primeru, če nam lahko izvršni svet predloži obračun v zelo preprosti, poenostavljeni obliki."
22,"Kolikšen je znesek, ki ga mi v ta proračun dajemo in kolikšen je znesek, ki ga mi skozi tovrstne postopke dobimo nazaj?"
9,"Moje dosedanje prepričanje je, da več dajemo kot dobimo."
36,"In moj predlog je, da ta sredstva pri nas zadržimo, iz teh sredstev damo prispevke vsem upravičencem iz tega naslova, razliko, ki je po mojem prepričanju pozitivna, pa uporabimo za prepotrebne intervencije v našem lastnem gospodarstvu."
29,"Če lahko gospod Kranjec danes postreže z drugačnimi podatki, ki bi nas lahko prepričali, da je saldo v drugačnem primeru za nas ugodnejši, potem sem tudi pripravljen drugače glasovati."
2,Hvala lepa.
45,"No potem bi, če dovolite, opozoril vseeno na gradivo, ki ste ga prejeli z gradivom za to sejo, to je ocena prilivov in odlivov Republike Slovenije v federacijo v zvezi z dopolnilnim predlogom Zveznega izvršnega sveta k osnutku zakona o skupnem obsegu odhodkov proračuna Federacije."
12,"Mislim, tam so določeni ti podatki verjetno kar vsi, po katerih sprašujete."
2,Gospod Kranjec.
26,"Gospod predsednik, vi ste že povedali kje so ti podatki, mi smo jih že večkrat dali in jih tako rekoč od seje do seje ponovno pripravljamo."
15,"Moram reči, podatki so, lahko jih precizno, na eno decimalko ponovno pripravimo, če je potrebno."
10,"Dejstvo je, da mi dajemo v Beograd več kot dobivamo."
21,"To je jasno, zato so tudi vsi problemi in problemi v zvezi s plebiscitom in problemi s suverenostjo in tako naprej."
8,"To se rešuje, bi rekel, na drugem nivoju."
12,"Zdaj, gospod poslanec je vprašal, koliko bomo dali in koliko bomo dobili."
24,"Do konca leta bomo predvidoma dali samo za prometne davke še okoli 1.200 milijonov, dobili bomo pa, kot sem prej rekel, okoli 1.400 milijonov."
16,"Mi sicer ta prometni davek zadržujemo zdaj, to se pravi, da tudi tega ne bomo dali."
35,"Kakšna bo reakcija izvršnega sveta, je sedaj seveda nemogoče predvideti, ampak če mi zadržimo to, pa Beograd ne da čisto nič, potem bomo izgubili do konca leta, to je pač stvar tega meseca in pol."
10,"Bomo več izgubili kot dobili, če se za to odločimo."
35,"Zato bi rekel, jaz spoštujem to, kar je gospod Gros kot moralno načelo tukaj navedel, samo mislim, v realnosti so moralna načela, bi rekel, dobra, samo ne vem, če bo slovensko gospodarstvo s tem zadovoljno."
8,"Če je to drobiž, pa tudi ne vem."
23,"Končno, mi smo izvozno gospodarstvo stimulirali z 200 milijoni mark v tretjem kvartalu in mislim, da izvozno gospodarstvo tega ne šteje kot drobiž."
34,"Zdaj, če je za njegovo podjetje to drobiž, morda je, imate pač srečo, da imate veliko podjetje, ampak drugače se mi pa zdi, da se Slovenija ne bi mogla tako lahko odpovedati temu denarju."
1,Hvala.
2,Hvala lepa.
2,Gospod Glavič!
4,"Gospod predsednik, spoštovani zbor!"
25,"Mislim, da je prav, da je ta zadeva prišla ponovno v diskusijo in mislim, da je namenoma zadnji stavek soglasno bil sprejet tak kot je."
34,"Torej, mi se nismo strinjali s tem, da bi kar pristali na ponovno obravnavo, ampak smo s tem že nakazali, da bo ta ponovna obravnava najbrž dala isti sklep, ki bo zahteval nadaljnje sklepe."
13,"Jaz seveda razumem obrazložitev, ki jo ponuja vlada, vendar mislim, da ni pošteno."
23,"Biti za to, da zvišamo proračun za 30% v trenutku, ko vemo, da gre to lahko vse do izvoznikov, tam se pa ustavi."
6,In oni nimajo tega komu zaračunati.
2,Ni pošteno.
20,"Prav tako ni pošteno, da mi sicer zdaj formalno sprejmemo, potem pa zadržimo denar, ki bi ga morali odvesti zvezi."
28,"Mislim, da je to eden od teh balkanskih ali orientalskih načinov, ki smo ga mi kritizirali in da ta družba ne more na takih etičnih osnovah več delovati."
28,"Pri tem se niti izvršni sveti republik niso sestali, recimo kot tisti pristojni organi, ki bi naj zdaj v federaciji rešili, ko se vidi, da drvimo v brezno."
13,"In nič do konca leta še ne kaže, da bi se kaj spremenilo."
12,"Zavedati se je treba, da mora vlada potegniti enega od dveh ukrepov."
21,"Ali opraviti devalvacijo, ki se v tem trenutku že približuje na 120% na 18. december lanskega leta ali pa zniža cene."
23,"Za znižanje cen ima možnost, da jih vrne na decembrsko raven, ali pa, da naredi kakršenkoli drugi ukrep, ki bi vzpostavil prejšnje stanje."
18,"Če seveda misli, da pasta za zobe v tubo nazaj več ne gre, potem mora potegniti drugačne ukrepe."
38,"Ampak zdaj, iz tega nemogočega stanja predlagati rešitev na ta način, da začnemo ali pa da nadaljujemo s temi balkanskimi posli, ko bomo nek denar kakor zadržali, pa na ta račun, da bi dobili nekaj nazaj, ni pošteno."
4,Bilanca je seveda jasna.
9,Tri milijarde dinarjev je ta dodatek za Slovenijo negativen.
13,"To iz vsega tega sledi, jaz sem vesel, da je to zdaj jasno."
17,"Moram pa seveda reči, da takrat, ko smo mi razpravljali o obveznicah, so bili podatki vlade drugačni."
17,"Komisija za usklajevanje je takrat imela dve številki, carine 900 milijonov mesečno in davki 200 milijonov mesečno."
11,"Zdaj kaže, da so davki ne 200, ampak 950 milijonov mesečno."
49,"Torej je bilo že takrat popolnoma jasno, da bi s tem, ko bi mi zavrnili dodatek teh 30% na proračun, lahko s temi sredstvi, ki pa se strinjam, so že zbrana, ker je prispevna stopnja taka, lahko nadomestili tiste obveznice, ne samo za slovensko ampak za celo jugoslovansko gospodarstvo."
37,"Denar bi torej lahko vrnili tistim, ki so bili prikrajšani, spet zaradi goljufije balkanskega tipa, da bo inflacija en procent mesečno, bila pa je tako rekoč 8% mesečno, če je 110 procentov v 10 mesecih šla navzgor."
32,"Tako da mislim, da niti tisti zvezni ukrep z obveznicami niti ta ukrep o sprejemu rebalansa nista ne pravilna ne taka, da bi ju lahko ta naša skupščina sprejela z mirno vestjo."
12,"In tretje, mislim, da je to zdaj zadeva, ki je popolnoma jasna."
10,Jaz bom šel v tem trenutku še en korak naprej.
31,"Jaz sem postavil delegatsko vprašanje pravočasno pred sejo skupščine in to je doživelo pozitiven odziv glede na ceno električne energije, ki bi se morala povečati za 8,5% pa se zdaj ni."
32,"Ker ravno tako kot ni prav, da zvezna vlada v Beogradu povišuje vhodne stroške tistemu prvemu dejavniku, to je poljedelstvu in industriji, tako seveda ni prav, da to delamo tu v Sloveniji."
5,Kajti razlogi so popolnoma enaki.
18,"Ta valj lahko gre skozi vso gospodarsko strukturo do takrat, ko pride do izvoznika, tam se pa ustavi."
7,On tega ne more več nikomur zaračunati.
40,"In seveda zdaj reševati potem ta problem spet z nekimi obveznicami, ki pa nimajo materialnega pokritja in samo prelagajo obveznosti na naslednja leta oziroma na naslednje generacije in na proračun, ki vemo, da ga je treba zmanjšati, to ni prav."
12,"In seveda, v tem trenutku moram postaviti še eno vprašanje gospodu Kranjcu."
5,Kako je s slovenskim proračunom?
20,Mi smo v tej skupščini z velikim pompom sprejeli 2%-no zmanjšanje republiškega proračuna in 15%-no zmanjšanje občinskih proračunov.
18,"Kolikor je meni znano, se občinski proračuni ponovno povečujejo, vsaj v Rušah je ta borba v tem trenutku."
23,"Vem, da je prejšnji teden zbor zavrnil, skupščina zavrnila predlagano povečanje, zdaj je to predlagano povečanje ponovno ta teden bilo na dnevnem redu."
10,Tovarna pa medtem že stoji in ne onesnažuje več okolja.
10,"Seveda, drugo vprašanje je zdaj, kaj je z republiškim proračunom?"
45,"Ali tudi tu mogoče ne držita več tista minus 2%, in morda trošimo nekaj, kar ni odobreno v tej skupščini, pa bo nekdo prišel ali konec leta ali pa že mogoče prej, pa bo rekel, da mi smo imeli višje prilive, pa smo te porabili."
23,"Mislim, da tu ne gre zdaj za pragmatičnost, ampak gre za osnovni pristop k dogovarjanju v tej skupščini in k reševanju gospodarske problematike."
23,"Problema rešiti na ta način, da se delamo, da inflacije ni, pa da se delamo, da dogovori nič ne veljajo, enostavno ni mogoče."
26,"Gradivo, ki je potrebno za to, da bi ostala zbora seznanili s problematiko, pa je seveda na voljo, saj smo se mi odločali na njegovi osnovi."
2,Hvala lepa.
2,Hvala lepa.
5,"Prosim, gospod Atelšek ima besedo."
13,"Jaz bom govoril bolj v svojem imenu, ne v imenu Liberalne demokratske stranke."
22,"Nas je na zadnji skupščini, ko smo sprejeli ta ukrep, najbolj motilo, vsaj mene osebno, začasni ukrepi, ki jih sprejema zvezna skupščina."
8,"Torej, ali smo zraven Beograda ali nas ni."
16,"Zaradi tega sem glasoval tudi v tej skupščini za to, da praktično ne damo tega soglasja."
27,"Drugo, v kolikor sem jaz gospoda ministra danes dobro poslušal, poštenje je tako relativna zadeva, jaz mislim, da bi bili nepošteni, če bi tega denarja ne vzeli."
20,"Jaz se strinjam s principi, ki ga imamo za dobiti, princip je eno, ki je za dobiti kot pa dati."
18,"Konec leta je, jaz mislim, da moramo poračunati letošnje leto s to federacijo na tak ali drugačen način."
17,In je nesmisel zdaj vztrajati na nekih principih in tudi to vlado postavljati v nek težak položaj.
42,"To je ena zadeva - pa ne samo vlado, ker vlada nima nič od tega, celotno slovensko gospodarstvo, ki čaka na tisto eno milijardo 400 milijonov ali koliko dinarjev, ki je še odprtih s tega naslova, toliko za kmetijstvo, toliko za umetna gnojila."
91,"Osebno sem prepričan, da bomo morali sprejeti tako stališče, ki ga zastopata gospod Gros in pa gospod Glavič, seveda se tu strinjam in ta proračun mora iti potem, ti izdatki Slovenije ne morejo iti drugače kot 1:1, ali pa da plačamo tisti del, ki smo ga dolžni plačati federaciji, pa da rečemo, da za vse ostalo ne potrebujemo nobenih refundacij nazaj, mi bomo sami sebi refundirali in bomo gospodarstvo vodili z lastno finančno politiko, ne pa da nam on jemlje, potem nam pa malo nazaj da in deli po celi Jugoslaviji."
27,"To so vprašanja, in mislim, da referendum je ravno vzrok pa nezadovoljstvo Slovenije, ekonomsko nerazčiščene zadeve 70 let, kar obstaja ta Jugoslavija, prej kraljevina, zadaj pa federativna."
45,"Če bi nekdo naredil računico, kaj to pomeni, potem bi ga glava zabolela, pa ne samo enega, ampak verjetno vsakega Slovenca, kolikor smo že plačali v to Jugoslavijo in se nikjer nič ne pozna, pa še drugo, kar je, nobenega priznanja nismo za to dobili."
14,"To vprašanje postavljam, da skušamo razrešiti ta problem in ga uskladiti z ostalima zboroma."
27,"Tudi tam so pametni ljudje in taki, ki želijo gotovo to, kar mi želimo, da te stvari sprejmejo, vendar, bodimo zelo pozorni do proračuna za leto 1990."
9,Če še ne bo drugače razrešeno za leto 1991.
47,"Bi pa izkoristil, gospod minister, ko ste tukaj,ker je ta zvezna vlada in ta federacija tako pedantna pri jemanju, je vprašanje, kaj je zvezna vlada že sedaj naredila po vprašanju poplav in reševanju tega ubogega slovenskega prebivalstva, ki je bilo prizadeto in zelo podprto od Slovencev."
33,"Pa tudi ostalih, jaz sem že zadnjič to vprašanje postavil, ampak ker imamo ravno vas tu, pa mi ne zameriti, gospod predsednik, da to vprašanje postavim, je pa tudi v zvezi z denarjem."
15,Kaj je bilo storjenega in koliko je izvršni svet oziroma nekdo že tega denarja dobil.
23,"Dve milijardi je bilo zadnjič rečeno, da jih bomo dobili iz proračuna, iz presežka proračuna federacije, vendar ne vem, ali smo to dobili."
2,Hvala lepa.
4,Besedo ima gospod Vivod.
4,"Spoštovano predsedstvo, spoštovani zbor!"
6,Jaz bi postavil samo eno vprašanje.
20,"Namreč, iz teh podatkov je razvidno, da Slovenija plača 19 milijard, povrne pa se nam 4 milijarde in še nekaj."
4,Ali to prav mislim?
12,Razen tega pa tudi ne morem razumeti tole glede teh prispevkov SPIZ-ov.
24,"Zakaj pa se pri nas ne bi zbirala taka sredstva za pokojnine borcev, pa se bo potem iz teh sredstev spet pri nas nakazovalo."
12,Zakaj je treba sedaj nakazovati to v Beograd in potem zopet nazaj.
20,"Prepričan sem, da kolikor vem, da je Črnogorcev več sedaj, se pravi, pač več, kot jih je bilo leta 1941."
4,Pa vsi so spomeničarji.
10,"Tukaj je tudi naša nedoslednost, da mi tega ne izvajamo."
12,"Naj se stvari vsem nakažejo, pa naj se potem tu naredi red."
6,Oni pa naj za svoje nakažejo.
9,"Pa naj imajo borcev tudi milijon, če imajo denar."
2,Hvala lepa.
4,Gospod Deželak je naslednji.
34,"Morda bi stranka SKD, če začenjam malce v humorističnem stilu, morala najprej pledirati za načelo poštenja na vseh ravneh , ker bojda naj bi bili vezani mi še na transcedenten način, ne samo na imanenten."
2,Pa vseeno.
31,"V tej situaciji je, mislim, edino pametno pragmatično postopanje, ne pa učenje drugih v tej državi, ki razpada nam pred očmi, o tem, kaj so moralna načela, kaj so principi itn."
34,"Ker ta posel, se pravi preglasovanje, ki se je zgodilo, odvijanje zveznega proračuna na tej višji ravni, že ustvarja neka potencialna sredstva, ki bi po sicer sprejetih zakonih in ukrepih prišla nazaj v Slovenijo."
16,"Sedaj postavljam vprašanje, ali se je pametno ""losati"", če enostavno rečem, enega samega dinarja teh sredstev."
22,"Ob tem, da ugotavljamo, da so bila iz te naše Slovenije, suverene države, katero gradimo, na tak ali drugačen balkanski način odtujena."
4,To je prvo vprašanje.
51,"Drugo vprašanje, ki ga je tukaj premisliti in se je pametno odločiti je tudi v tem, da je treba že te transakcije vis-a-vis tega, kar nam še sledi, plebiscitnih dogovarjanj in odločanj, šteti že kot del te razporočitvene razprave ali pogajanj med suvereno republiko državo Slovenijo in med preostalimi v Jugoslaviji."
18,Tu ne popuščati in izhajati ortodoksno na načelih sicer nekega absolutnega poštenja je sicer etično visoko vredno načelo.
10,V tem trenutku pa zaradi tega izgubljamo svoj lastni denar.
6,Sprašujem se po umestnosti takšnih stališč.
22,"Zato bi predlagal, da se odločamo pragmatično vis-a-vis zaradi tega, kar nas še čaka do konca leta, januarja, februarja v prihodnjem letu."
2,Hvala lepa.
3,"Prosim, gospod Štefančič."
9,"Gre pravzaprav za to, da se bomo lažje odločali."
16,"Pustim sedaj vnemar moralna vprašanja, ampak gre le za kompromis, ali je še posredi druga špekulacija."
9,"Namreč dojem dobimo, da morda gre za neke špekulacije."
18,"Zato bi bilo morda prav, če bi na to dobil kakšno pojasnilo, da se lažje odločam pri glasovanju."
2,Hvala lepa.
9,"Gospod Kranjec, bi lahko odgovorili na ti dve vprašanji?"
9,Ne bi rad tukaj vašega časa trošil po nepotrebnem.
11,"Lahko vam samo zagotovim, da so nameni izvršnega sveta čisto pošteni."
13,Ni nobene nepoštenosti tukaj in to nas je tudi vodilo pri tem pristopu.
6,Na dve vprašanji bi rad odgovoril.
9,"Prvič, gospod Atelšek, mislim, da je vprašal o poplavah."
91,"Mi smo dobili obljubljeno 10 milijonov dinarjev iz zveznega proračuna, potem govori se sicer o 2 milijardah dinarjev, za katere pa mi nimamo ta trenutek podatkov, ker se ukvarja s posledicami poplave Sekretariat za urejanje prostora in moram reči, da nimam od njega informacij o tem, lahko vam pa povem, da smo dali za jutrišnjo sejo izvršnega sveta točko, v kateri zahtevamo od Zveznega Izvršnega sveta oziroma od Zvezne skupščine, da Sloveniji odobri kredit iz primarne emisije v znesku 3 milijarde dinarjev na 8 let po 8% oz. 9% obrestni meri."
12,"Če bo to odobreno, bo to v veliki meri pokrilo posledice poplav."
14,"Seveda ni to samo naša volja, bomo videli, kaj se bo v Beogradu dogajalo."
15,"Če je pa potem še 2 milijardi, o katerih ste govorili, je to 5 milijard."
21,"To se mi zdi, da je skoraj težko pričakovati, da se bo to dobilo, ampak ukrepi so narejeni v tej smeri."
10,"Poleg tega, kar smo mi že zbirali na nivoju Slovenije."
16,"Kar se tiče slovenskega proračuna, mislim, da je tukaj, moram reči, da gospoda Glaviča ne razumem."
8,"Namreč, mi se ne delamo, da ni inflacije."
5,To se dela gospod Glavič.
11,"Inflacija je in jasno je, da se zaradi inflacije večajo prihodki."
26,"Inflacijski prihodki seveda imajo protipostavko na strani izdatkov, saj mi teh sredstev ne damo posebej in rečemo, to bo pa sedaj proračun za svoje namene porabil."
4,To so izdatki tukaj.
32,"So materialni stroški družbenih dejavnosti, so stroški v gospodarski infrastrukturi, skratka, tukaj gre za normalno poslovanje v inflaciji, ker bi se drugače javni sektor ustavil, če bi se delali, da ni inflacije."
24,"Tako da se s tem absolutno ne morem strinjati, da smo mi prekoračili proračun, če smo zaradi inflacije dobivali višje, toda manj vredne denarje."
10,"Realno je stvar verjetno tam, kjer je bila, minus 2%."
5,To bo konec leta pokazal.
26,"Mi nismo prispevnih stopenj povečali, prispevne stopnje so takšne, kot ste jih takrat sprejeli sredi junija in so take ostale in bodo ostale do konca leta."
36,"Tako da izvršni svet nima tukaj nobene politike večanja proračunskih prihodkov, jasno pa, da so in občinski in slovenski proračuni večji, in nominalno, samo to ne pomeni nobenega realnega odtekanja sredstev, ker vsi imajo višje dohodke."
11,"To je pač to, da je inflacija in jo moramo upoštevati."
5,Drugače proračun funkcionirati ne more.
16,"Sedaj, če gospod Glavič to razume drugače, bi bil zelo zadovoljen, če bi lahko to povedal."
39,"Kar se tiče povečanja električne energije, preprečitev povečanja električne energije za 8%, vam moram reči, da ta ukrep v bistvu ni nič rešil, ker bodo izgube, ki bodo prišle v elektro- gospodarstvo, pokazale, da jih bo moral proračun pokriti."
6,"Seveda, s tem dosegli nismo nič."
2,Izgube so.
23,"Tako da jaz mislim, da ta ukrep povečanja ima lahko socialno dimenzijo, lahko se zadržuje do določene mere, potem kasneje bo treba povečati."
11,"Če ne sedaj za 8, pa kasneje za 15 ali 16."
11,"Tako da moram reči, da tukaj nekako ne razumem tega razmišljanja."
13,"Tretja stvar, podatki, ki ste jih navajali, mi smo skoz enake podatke dajali."
13,Temeljni prometni davek znaša približno 800-900 milijonov do 1000 milijonov na mesec.
7,In ves čas s temi podatki operiramo.
15,"Gospod delegat, ki je prej povedal, da znašajo 119 milijard itn., je to dobro povedal."
8,Toliko so in toliko je to na mesec.
8,Nismo nikoli govorili o 200 milijonih na mesec.
34,"Od mene te številke ni bilo, ker so podatki tukaj napisani. 900 milijonov so pa carine, ki jih je prebivalstvo plačalo v prvih 9 mesecih tega leta, ne pa celo gospodarstvo, ki jih plačuje."
11,"To je pa podatek, ki ga je gospod delegat prej omenil."
4,Toliko samo v pojasnilo.
17,"Sedaj, kar se začasnih ukrepov tiče, poglejte, mi smo imeli podoben primer pri prometnem davku za JLA."
47,"Jasno, da nismo imeli soglasja in nekatere druge republike tudi ne, toda to je bilo sprejeto in to se je izvajalo in je potem Slovenija nasprotovala, da se to spremeni v trajen ukrep do konca leta, ker začasni ukrep tega proračuna tudi velja samo do konca leta."
17,"To se pravi, gre samo za 40 dni, to ne gre za več, kot za 40 dni."
60,"In potem, ko je Slovenija nasprotovala, da se to spremeni pri temeljnem prometnem davku, je sama sebi škodila, ker so se obresti obdavčevale; aktivne obresti namesto razlika med aktivnimi in pasivnimi obrestmi in potem, ko je bilo to razloženo, smo tudi dali soglasje, ker smo s tem koristili sebi, če pa hočemo sebi škoditi, seveda lahko pa vztrajamo na tem."
2,Hvala lepa.
6,Gospa Potočnikova se je še javila.
10,"Da, jaz se opravičujem, čeprav gre že razprava h koncu."
9,Moram priznati in podpiram v popolnosti diskusijo gospoda Deželaka.
24,"Ne le zaradi vprašanja pragmatičnosti pristopa k reševanju - temu, ampak zaradi dejstev, ki so oziroma saj to gre eno z drugim, dejstev, ki so."
36,"V tem trenutku se ta sredstva zbirajo, namesto da bi se pogovarjali, kako čim kvalitetneje pridobiti ta sredstva nazaj, tudi konec koncev v Slovenijo, kako čim kvalitetneje vplivati na uporabo teh sredstev, tudi mogoče znotraj federacije."
14,"Imam občutek, da se želimo vsemu temu, kar že odteka iz Slovenije, enostavno odpovedati."
68,"Predlagam, da se mi le uskladimo z ostalima zboroma, da pa zadolžimo s posebnim sklepom izvršni svet, da že takoj prične pripravljati našo strategijo in koncept oblikovanja, ne glede, sedaj bom rekla, ali bo plebiscit v decembru ali januarju mesecu, razprave se začnejo, oblikovanje budžeta federacije in republike - vem, da se v republiki že - ali bomo sploh v tem sodelovali, ali bomo sploh še kaj zbirali ali ne."
16,"To je v bistvu istočasno konkretizacija že projekta ali pa izida plebiscita, če se tako imenujemo."
28,"Dočim pa predlagam, da res ne vlečemo sedaj s to razpravo in se prav zahvaljujem, da so danes predstavniki izvršnega sveta v malo močnejši postavi kot zadnjič. hvala."
2,Hvala lepa.
2,Gospod Gros.
20,"Mene zanima, kdo garantira, da bomo dobili tisti denar, o katerem je gospod Kranjec govoril, namreč milijardo štiristo milijonov dinarjev."
4,To je ena stvar.
32,"Zanima me tudi, kaj je vlada naredila, da bi preprečila odliv deviz v Beograd in kopičenje deviznih rezerv pri Markoviću in odliv te ... čakajte gospod Bizjak, ugotavljam, da me že četrtič prekinjate."
16,"Tukaj predsedujem jaz do nadaljnjega, lahko pa tudi pri nas eno zaupnico enkrat udarimo, pa bo."
24,"Samo trenutek, o tem danes ne bi razpravljali, ker sicer bomo danes do 11, pa ne bomo tistega naredili, za kar smo danes tukaj."
12,"Tako, da kar se nanaša na te točke normalno da se lahko..."
53,"Tukaj gre samo za 200 milijonov dinarjev razlike in prosil bi, da mi poveste, kako boste garantirali, da bomo ta denar res dobili, ki je obljubljen in tisti 2 milijardi, ki sta obljubljeni za poplave, pa ne vem kaj še pa 10 milijonov za poplave, ki je pravzaprav res drobiž pa tako naprej."
20,"Pa še gospodu Kranjcu bi povedal, da jaz nisem o mojem podjetju govoril, ko sem govoril, da so to ""fičniki""."
7,"Če bi dobro poslušal, bi to slišal."
4,Besedo ima gospod Glavič.
25,"Moram reči, da v tem trenutku ni v prvem planu kakšno prelivanje sredstev, ampak da gre v bistvu za vprašanje zloma reforme, dokončnega ali ne."
11,Gre pa seveda tudi za vprašanje načela sodelovanja v bodoči konfederaciji.
10,"Taka konfederacija, ki bi temeljila na takih osnovah, nima smisla."
22,"No, jaz bi tudi vas opozoril, da se vrnete k stvari, ker to ni osnovna debata, to je zdaj debata usklajevanja samo."
15,"Inflacija zame ni pomembna v tem zboru, vendar ugotavljam, da za izvoznike te inflacije ni."
12,"To smo priznali z vlado in potem za 30%, za tretji kvartal."
16,"Za prvi in drugi nič, za četrtega je še treba nekje dobiti denar in to pokriti."
9,Če se ne bo do konca leta nič zgodilo.
44,"Torej problem še ni rešen, in bomo morali letos o njem še enkrat razpravljati, da pa je to resen problem, pa prosim, vidite, kaj se je dogajalo pri izplačilu teh osebnih dohodkov, in kaj se bo dogajalo v decembru, pa še nihče ne ve."
12,Ker zdaj so pa že tudi sredstva iz proračunov šla za to.
7,Tako da je ta zadeva dokaj jasna.
12,Poleg tega je seveda zdaj ta novi rebalans osnova za plan 91.
21,"Vi veste, da je povečanje po predlogu izvršnega sveta 58%-no, če pa računamo na nerebalansiran plan, je pa 120%-no."
32,"In tu se seveda nujno izognemo temu, da ko bo padel ta proračun za leto 1990, bo s tem tudi padla osnova za leto 1991 oziroma se bo dvignila na drug nivo."
40,"In seveda, jaz se strinjam, da je to milijarda 400 milijonov dinarjev, ki jo dobimo nazaj, saj to je tudi po mojih računih isto, vendar odliva iz Slovenije bo pa za 4 milijarde 400 in razlika je 3 milijarde dinarjev."
32,"Zdaj morda bomo dobili od tega 2 milijardi za to povodenj, pa bo razlika samo še ena milijarda, ampak dejansko te številke take so. 20% od 22 milijard je pač 4,4 milijarde."
14,"In še to, da je tistih 200 milijonov za prometni davek podatek gospe Markičeve."
13,"Dobro, ali se da na to vprašanje gospoda Grosa kaj na kratko odgovoriti."
12,"Da, jaz bi prosil vseeno, zaradi tega, da je potem v magnetogramu."
37,"Procedura, naši delegati, naši poslanci v Beogradu se bodo morali pač za to, bi rekel pogovarjati in mi v skrajnem primeru, v kolikor bo prišlo do zapuščinske razprave, je tudi to masa, o kateri se bo razpravljalo."
13,"Drugače garancije, pa mislim, da je jasno, tudi v poslovnem življenju je ni."
23,"In mislim, da izvršni svet te garancije ne more dati, ker ne more dol iti s pištolo in reči, ta denar je naš."
11,"Rad bi samo to še dodal, da ne bom vlekel debate."
39,"Hrvatska in Slovenija sta se sestali, kot veste, prejšnji teden pri Novem mestu in je bilo sklenjeno, da se ne odobri proračuna za leto 1991 in da se gre na popolnoma nov način, to se pravi, samo za kotizacijo."
11,"Več ne gre prometni davek dol, več ne gredo carine dol."
30,"Skratka, to je zdaj stališče Slovenije, to je stališče Hrvatske in v bodoče bo po vsej verjetnosti, če bomo tako sprejeli, če boste tako prejeli, bo to stališče tudi Slovenije."
15,In v tem primeru se bodo vse te stvari po svoje morale regulirati drugo leto.
2,Hvala lepa.
17,"No, ker ni več prijavljenih za razpravo, mislim, da lahko preidemo na glasovanje o teh dveh odlokih."
17,Najprej na odlok o soglasju k 9. zakonom o začasnih ukrepih iz pristojnosti Zbora republik in pokrajin.
12,"Ali je potrebno, da navedem vse te zakone, h katerim dajemo soglasje?"
1,Dobro.
3,Potem ugotovimo prisotnost.
2,Ugotovimo sklepčnost!
3,Kdo je za?
9,"Ugotavljam, da je odlok tudi v našem zboru sprejet."
16,Prehajamo na glasovanje o odloku o soglasju k spremembam in dopolnitvam proračuna federacije za leto 1990.
23,"To je edini preostali akt, ki nam je iz tega sklopa iz pristojnosti Zveznega zbora ostal, oziroma se nismo izrekli za to soglasje."
6,"Torej, kdo je za tak odlok?"
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je tudi ta odlok z večino glasov sprejet."
37,"S tem smo ta del usklajevanja, ki nam je ostal od prej zaključili, se pravi, pri teh dveh odlokih smo zdaj usklajeni z ostalima zboroma, kakor tudi seveda pri odloku o Zakonodajno-pravni komisiji, kar smo prej ugotovili."
3,Ali imamo že
4,POROČILO O DANAŠNJEM USKLAJEVANJU?
1,Dobro.
29,"Gospod predsednik, naknadno smo se sestali podpredsedniki zborov in ugotovili, da je tisti sklep, ki smo ga prej sprejeli, v nasprotju s poslovnikom, to se pravi, o administrativni komisiji."
67,"Komisiji za volitve, imenovanja in administrativne zadeve, in sicer, da gre ponovno v imenovanje, v pretres vse članstvo te komisije in je ob razpravi v Družbenopolitičnem zboru bilo ugotovljeno, da je tak sklep v nasprotju s 160. in 170. členom poslovnika, kjer pravi, da so vsi člani izvoljeni za 4 leta in so sicer lahko, 170. člen pravi, pred potekom časa, za katerega so bili izvoljeni, razrešeni."
23,"Ne more pa biti potem ta razrešitveni postopek tak, kot smo ga mi sprejeli, ampak gre za poseben postopek, ko se razrešujejo člani."
22,"Zato je tisti sklep, ki se je prej nanašal na to, da bomo ponovno volili člane Zakonodajno-pravne komisije, v nasprotju s poslovnikom."
9,"No, jaz tega predloga usklajevalne komisije nisem razumel tako."
45,"Razumel sem ga predvsem v to smer, da bo komisija za volitve, imenovanja in administrativne zadeve, po predhodni uskladitvi v strankah ugotovila, kakšen je proporc, eventualno ugotovila, da je potreben predlog za neko rešitev, če bo treba in predlagala nove kandidate za izvolitev dodatnih članov."
15,"Mislim, da s tem nismo prejudicirali česa, razen če ta predlog pač ne bo sprejet."
20,"Torej, dobeseden tekst je, da se vrne v usklajevanje v politične organizacije v klubih delegatov vseh 13 članov Zakonodajno-pravne komisije."
8,"To, da se vrne, to je, še vedno"
9,"SMO PRI USKLAJEVANJU, GRE ZA ODLOK O ZAKONODAJNO-PRAVNI KOMISIJI."
7,Gospod Lukač je dal reklamacijo na predlog.
28,"Zdaj vi debatirate tam naprej o stvari, o kateri se niti ne ve, zdaj usklajen predlog, ki je iz teles organov, pa tudi lahko se vključimo v razpravo."
11,"Torej, takole je, nimam občutka, da bi bila to privatna debata."
15,"Samo po sebi se razume, da smo še pri isti točki, oziroma pri isti zadevi."
55,"Mnenja sem, da smo mi sprejeli, kar smo sprejeli, če se bo izkazalo, da ta zadeva ni regularna, po mojem mnenju je, čeprav se ta pojem, da se vrne v usklajevanje v politične organizacije, to je seveda dvoumen pojem, normalno pa je, da v skladu s poslovnikom nikomur mandat ne preneha z nekim sklepom zbora."
26,"To usklajevanje lahko samo pomeni to, da bo Komisija za volitve in imenovanja, kot sem že rekel, morda predlagala kakšno razrešitev in nove kandidate za izvolitev."
5,Jaz drugače tega ne razumem.
7,"Gospod Starman, ali je to k temu?"
32,"Torej, jaz sem tudi sodeloval v usklajevalni komisiji in v celoti sprejemam to razlago, ki je nismo imeli mi v vidiku takrat, da gre tukaj de facto za razrešitev vseh 11 članov."
24,"Izrecno je bilo rečeno, da ostaneta nedotaknjena predsednik in podpredsednik Zakonodajno-pravne komisije, vsi ostali so pa v pretresu zaradi vprašanja statusa dveh članov manjšin."
24,"Problem je bil v tem, ali so to tudi člani strank ali nastopajo izključno kot nevtralni člani in kot člani narodnih manjšin oziroma skupnosti."
20,"Zato predlagam, da gospod Lukač pove stališče podpredsednikov do kraja, oziroma kakšno stališče je v tem vprašanju zavzel Družbenopolitični zbor."
17,"Mislim, da je treba naše stališče menjati, ker gre tukaj za poseg v izvolitev članov Zakonodajno-pravne komisije."
1,Hvala.
3,"Prosim, gospod Lukač."
40,"Ko so v Družbenopolitičnem zboru to razpravljali in ko je tam predstavnik te naše usklajevalne skupine, ki je tudi vodil vse tri skupine, gospod Pintar, to razlagal, je to nedvoumno razložil, da je potrebno izvoliti vse člane komisije na novo."
42,"Ker pa je ta sklep v nasprotju s 160. in 170. členom poslovnika, naša skupina za usklajevanje ne bi smela tega sklepa tako sprejeti, ampak mora ponovno iti v usklajevanje, ker gre po predlogu samo za povečanje dveh članov te Zakonodajno-pravne komisije."
38,"Mi pa smo dali nasproten predlog, namreč, da se razen predsednika in podpredsednika vse na novo izvoli, kar pa je v nasprotju s poslovnikom, ker so člani izvoljeni za 4 leta, razen če so razlogi za njihovo razrešitev."
21,Mi pa o tem sploh nismo razpravljali in smo jih tako nekako skušali mimo poslovniških določil prikrajšati za njihovo mandatno obdobje.
1,Hvala.
11,Jaz bi to zadevo po hitrem postopku zaključil na tale način.
17,"Očitno Družbenopolitični zbor zadeve ne bo sprejel, mi pa smo to, kar smo do zdaj sprejeli, sprejeli."
22,"Zadeva je še vedno potemtakem neusklajena, pomeni, da bo usklajevalna komisija na tem še naprej morala delati in pripraviti nek nov predlog."
10,"Mislim, da s tem lahko zaključimo to temo za zdaj."
9,"Potem bomo pa dobili predlog, ko ga bomo dobili."
9,S tem bi ta del usklajevanja od zadnjič zaključili.
18,"Jaz bi to izkoristil za to, da se povrnemo še k ZAKONU O PREOBLIKOVANJU POGODBENIH ORGANIZACIJ ZDRUŽENEGA DELA."
17,"Namreč, kot verjetno veste, oziroma opazili ste in tudi danes na začetku seje sem o tem obvestil."
42,"Mi smo pod to točko dnevnega reda sprejeli predložene teze kot osnutek, naslednji dan smo pa od izvršnega sveta dejanski osnutek prejeli, ki je bil pa v dveh členih nekoliko dopolnjen, ker so bile v njih že upoštevane pripombe Odbora za podjetništvo."
8,Tako da se moramo zdaj k temu vrniti.
12,"In pred nami je torej ta osnutek, ki naj bi ga sprejeli."
36,"Omenil bi, da je bil takrat ta zakon pohvaljen kot dobro pripravljen, zato smo se tudi odločili, da preprosto na osnovi tez, za katerimi je izvršni svet stal, sprejmemo osnutek, torej da teze preoblikujemo v osnutek."
21,"No, zdaj moramo zaradi usklajenosti razpravljati o osnutku kot takem, se pravi s tem, da sta 10. in 11. člen spremenjena."
9,Bi kdo želel v zvezi s tem kakšno poročilo?
9,"Torej, to ste dobili 21. tega meseca na klop."
2,Ta osnutek.
6,Ali želi kdo razpravljati o tem?
8,"Če ne, potem bi kar prešli na glasovanje."
7,Torej predlog za izdajo smo že sprejeli.
15,"Praktično glasujemo o osnutku, takem kot je bil predložen s strani izvršnega sveta, dne 21.11.1990."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je osnutek zakona z večino glasov sprejet."
1,16.
24,"TOČKA DNEVNEGA REDA - POROČILO DELEGACIJE SKUPŠČINE REPUBLIKE SLOVENIJE O ZBORU REPUBLIK IN POKRAJIN SKUPŠČINE SFRJ O POTEKU USKLAJEVANJA NEKATERIH AKTOV IZ PRISTOJNOSTI TEGA ZBORA."""
22,"Poročilo delegacije o nadaljevanju 59. seje Zbora republik in pokrajin Skupščine SFRJ, ki je bila 14.11., ste prejeli dne 20.11. na klop."
2,Pričenjam razpravo.
3,Kdo želi besedo?
42,"V tem primeru predlagam zboru, da sprejme naslednji sklep: ""Zbor se je seznanil s poročilom delegacije Skupščine Republike Slovenije v Zboru republik in pokrajin skupščine SFRJ o nadaljevanju 59. seje Zbora republik in pokrajin Skupščine SFRJ, kije bila 14.11.1990, in ga sprejema."""
3,Kdo je za?
3,Je kdo proti?
4,Se je kdo vzdržal?
3,"Ugotavljam, da prosim."
33,"Ali je pomembno postaviti vprašanje, da bi zadolžili delegacijo, naj bi Zvezni skupščini postavila vprašanje, kako je, kaj je naredil Zvezni izvršni svet v zvezi z odškodninami za Slovenijo v zvezi s poplavami."
7,Ali bi lahko pod to točko zadobčili?
8,"Ja, to bi lahko pod to točko, vsekakor."
15,Ker tukaj gre za delegacijo v Zboru republik in pokrajin in lahko sprejmemo tak sklep.
9,"Da, torej to je sklep, da se postavi vprašanje."
12,Da delegacija postavi delegatsko vprašanje v zvezi s sredstvi federacije za pomoč.
1,Dobro.
9,"No, je predlog razumljiv, dajem tak predlog na glasovanje."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog sklepa soglasno sprejet."
1,17.
26,TOČKA DNEVNEGA REDA - PREDLOG ZAKONA O RATIFIKACIJI SPORAZUMA O DOLOČITVI VIŠINE NOVE TRANŠE POSOJILA MED ZVEZNIM IZVRŠNIM SVETOM SKUPŠČINE SFRJ IN SKLADOM ZA REINTEGRACIJO EVROPSKEGA SVETA.
7,Predlagatelj akta je Zbor republik in pokrajin.
7,Želita predstavnika izvršnega sveta ali delegacije besedo?
4,Predlog zakona ste prejeli.
65,"Prejeli ste tudi mnenje izvršnega sveta, ki ugotavlja, da je ratifikacija predloženega sporazuma o določitvi višine nove tranše posojila med Zveznim izvršnim svetom in Skladom za reintegracijo Sveta Evrope potrebna, da bi se lahko pričela črpati sredstva in predlaga Skupščini, da sprejme sklep o soglasju k predlogu zakona in pooblasti svojo delegacijo v Zboru republik in pokrajin Skupščine SFRJ, da da soglasje k predlogu zakona."
24,"Prejeli ste tudi poročilo pristojnih delovnih teles in predlog odloka o soglasju k predlogu zakona, ki naj bi ga po razpravi naš zbor sprejel."
2,Pričenjam razpravo.
3,Želi kdo besedo?
14,"Ker ne želi nihče razpravljati, zaključujem razpravo in prehajamo na glasovanje o predlogu odloka."
6,"Ali je potrebno, da ga preberem?"
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlagani odlok z večino glasov sprejet."
4,Prehajamo na naslednjo točko.
1,18.
18,TOČKA DNEVNEGA REDA - PREDLOG ZAKONA O RATIFIKACIJI EVROPSKE KONVENCIJE O MEDNARODNIH POSLEDICAH ODVZEMA PRAVICE DO VOŽNJE MOTORNEGA VOZILA.
7,Predlagatelj akta je Zbor republik in pokrajin.
7,Želita predstavnika izvršnega sveta in delegacije besedo?
4,Predlog zakona ste prejeli.
15,"Prejeli ste tudi mnenje izvršnega sveta, ki na konvencijo nima pripomb in podpira njeno ratifikacijo."
24,"Zato predlaga skupščini, da pooblasti svojo delegacijo v Zboru republik in pokrajin Skupščine SFRJ, da da soglasje k predlogu zakona o ratifikaciji te konvencije."
25,"Prejeli ste tudi poročila pristojnih delovnih teles in pa predlog odloka o soglasju k predlogu zakona, ki naj bi ga po razpravi sprejel naš zbor."
2,Pričenjam razpravo.
3,Želi kdo besedo?
3,"Ugotavljam, da ne."
7,Zato prehajamo na glasovanje o predlogu odloka.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
44,"Na podlagi ugotovitve izvršnega sveta in Zakonodajno-pravne komisije, da je v slovenskem prevodu te konvencije uporabljena neustrezna terminologija, predlagam, da zbor naloži delegaciji Skupščine Republike Slovenije v Zboru republike in pokrajin skupščine SFRJ da opozori na to, in zahteva ustrezna popravke v slovenskem prevodu."
5,Ali zbor s tem soglaša?
3,Ali kdo nasprotuje?
1,Dobro.
1,19.
18,TOČKA DNEVNEGA REDA - PREDLOG ZAKONA O RATIFIKACIJI EVROPSKE KONVENCIJE IN NADZORSTVU NAD POGOJNO OBSOJENIMI ALI POGOJNO ODPUŠČENIMI OSEBAMI.
7,Predlagatelj akta je Zbor republik in pokrajin.
7,Želita predstavnika izvršnega sveta in delegacije besedo?
4,Predlog zakona ste prejeli.
25,"Tudi mnenje izvršnega sveta, ki k predlogu zakona o ratifikaciji te konvencije nima pripomb in predlaga Skupščini Republike Slovenije, da da soglasje k predlogu zakona."
22,"Prejeli ste tudi poročilo pristojnih delovnih teles in predlog odloka o soglasju k predlogu zakona, ki naj bi ga po razpravi prejeli."
17,"Danes pa ste prejeli tudi predlog dodatnega sklepa, ki ga je predlagal Odbor za pravosodje in upravo."
2,Pričenjam razpravo.
3,Želi kdo razpravljati?
3,"Prosim, gospod Lovšin."
59,"Odbor za pravosodje in upravo daje k temu predlogu zakona o ratifikaciji Evropske konvencije pripombo, in sicer k 2. točki 2. člena predloga zakona, ki naj bi se glasil: Socialistična federativna republika Jugoslavija bo po prvem odstavku 29. člena konvencije vlagala zahtevke in predloge v zvezi z izvajanjem konvencije v uradnem jeziku republike, v kateri je tekel kazenski postopek."
29,"Odbor predlaga Skupščini Republike Slovenije, naj sprejme naslednji sklep: ""Delegacije Zbora republik in pokrajin skupščine SFRJ naj uveljavljajo gornjo pripombo ter ob njeni uveljavitvi dajo soglasje k predlogu zakona."
12,"Odbor meni, da predlaganega zakona brez uveljavitve pripombe odbora ni mogoče sprejeti."""
2,Hvala lepa.
4,Želi še kdo razpravljati?
5,"Če ne, prehajamo na glasovanje."
4,Najprej o predlogu odloka.
5,Kdo je za predlagani odlok?
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
23,"Prehajamo na glasovanje o dodatnem sklepu k odloku, kakor ste ga dobili v pisni obliki danes in kakor ga je predstavil gospod Lovšin."
6,Kdo je za predlagani dodatni sklep?
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
1,20.
13,TOČKA DNEVNEGA REDA - PREDLOG ZAKONA O RATIFIKACIJI KONVENCIJE ZDRUŽENIH NARODOV O OTROKOVIH PRAVICAH.
7,Predlagatelj akta je Zbor republik in pokrajin.
7,Želi predsednik izvršnega sveta ali delegacije besedo?
4,Predlog zakona ste prejeli.
32,"Tudi mnenje izvršnega sveta, ki podpira ratifikacijo omenjene konvencije in predlaga Skupščini Republike Slovenije, da pooblasti svojo delegacijo v Zboru republik in pokrajin, da da soglasje k predlogu zakona o njeni ratifikaciji."
22,"Prejeli ste tudi poročila pristojnih delovnih teles in predlog odloka o soglasju k predlogu zakona, ki naj bi ga naš zbor sprejel."
2,Pričenjam razpravo.
3,Želi kdo besedo?
3,"Prosim, gospa Potočnikova."
43,"Spoštovani kolegi, ne sicer na sam tekst, ampak predlagam kot dodaten sklep: namreč, gre za izredno pomemben akt in skrajni čas je, da ga ratificiramo tudi v Jugoslaviji, ampak sama ratifikacija še ne pomeni nič, v kolikor takoj temu na sledijo tudi aktivnosti."
29,"Zato predlagam, da ob sprejemu te ratifikacije zadolžimo izvršni svet, da pripravi spremembo vse potrebne zakonodaje in tudi prične z izvajanjem aktivnosti na področju uveljavljanja pravic otrok pri nas."
1,Hvala.
1,Hvala.
4,Želi še kdo razpravljati?
3,"Prosim, gospod Lukač."
22,"Samo opozorilo, da to, kar nas je ponovno gospa Vika opozorila, je v predlogu Komisije za družino in imamo ta predlog pismeno."
1,Hvala.
1,Hvala.
2,Še kdo?
8,"Torej prehajamo na glasovanje, najprej o predlogu odloka."
5,Kdo je za predlog odloka?
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
9,"Glasujemo še o dodatnem sklepu, kakor je bil predlagan."
10,"Kdo je za predlog tega sklepa, za tako predlagani sklep?"
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je sklep soglasno sprejet."
15,Tudi pri tej konvenciji je Izvršni svet Skupščine Republike Slovenije opozoril na neustrezen slovenski prevod.
31,"Zato predlagam, da tudi pri tem aktu zadolžimo našo delegacijo v Zboru republik in pokrajin Skupščine SFRJ, da na to opozori in zahteva predložitev novega ustreznega zakonskega besedila v slovenskem jeziku."
6,Ali zbor s tem predlogom soglaša?
5,"Kot vidim, nihče ne nasprotuje."
1,21.
20,TOČKA DNEVNEGA REDA - PREDLOG ZAKONA O RATIFIKACIJI PROTOKOLA O PRAVNI SPOSOBNOSTI IN PRIVILEGIJIH IN IMUNITETAH EVROPSKE SKUPNOSTI ZA SVOBODNO TRGOVINO.
7,Predlagatelj akta je Zbor republik in pokrajin.
7,Želita predstavnika izvršnega sveta ali delegacije besedo?
4,Predlog zakona ste prejeli.
10,"Tudi mnenje izvršnega sveta, ki podpira ratifikacijo in nima pripomb."
22,"Prejeli ste poročila pristojnih delovnih teles in pa predlog odloka o soglasju k predlogu zakona, ki naj bi ga naš zbor sprejel."
2,Pričenjam razpravo.
6,Želi kdo besedo na to temo?
4,Zato prehajamo na glasovanje.
5,Kdo je za predlog odloka?
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
1,22.
22,TOČKA DNEVNEGA REDA - PREDLOG ZAKONA O RATIFIKACIJI SKLEPA SVETA EFTE ŠT. 2 O OBLIKOVANJU RAZVOJNEGA SKLADA EFTA ZA JUGOSLAVIJO S STATUTOM SKLADA.
7,Predlagatelj akta je Zbor republik in pokrajin.
7,Želi predstavnik izvršnega sveta ali delegacije besedo?
4,Predlog zakona ste prejeli.
77,"Prejeli ste tudi mnenje izvršnega sveta, ki predlaga, da Skupščina Republike Slovenije tudi k temu zakonu uveljavlja pripombe, ki jih je 25.10.1990 dala k osnutku zakona o garanciji federacije za obveznosti razvojnega sklada EFTE za Jugoslavijo zaradi medsebojne povezanosti teh aktov, ter zahteva, da zvezni izvršni svet prouči možnost in predlaga upravnemu komiteju sklada, da popravi sporazum med skladom in Jugobanko, tako da bo iz njega izhajala obveznost, da Jugobanka za uresničevanje sporazuma oblikuje konzorcij poslovnih bank."
51,"V zvezi s tem izvršni svet predlaga, da Skupščina Republike Slovenije pooblasti svojo delegacijo v Zboru republik in pokrajin skupščine SFRJ, da uveljavlja navedene pripombe in predlog, da se popravi sporazum med skladom in med Jugobanko in po potrebi poroča Skupščini Republike Slovenije, ter po končanem usklajevanju soglaša s predlogom zakona."
24,"Prejeli ste tudi poročila pristojnih delovnih teles ter predlog odloka pa še predlog dodatnega sklepa, ki naj bi ju po razpravi sprejel naš zbor."
2,Pričenjam razpravo.
3,Prosim gospod Feltrin.
18,"Jaz sem namenoma čakal do konca, da smo vseh šest sprejeli, ker me zanima, kaj ima izvršni svet."
21,"Mi vemo, da pripravljamo plebiscit, in kaj bo nam to koristilo oziroma, kaj bomo mi prinesli s seboj v našo državo?"
26,"Zanima me, čisto praktično, ker ne bi rad škodoval ne enemu ne drugemu, ampak, če mi delamo prazen veter zdaj tu, se mi zdi brez zveze."
7,"No, jaz bi čisto na kratko odgovoril."
30,"Mislim, da v stališčih, ki jih v zvezi s plebiscitom usklajujejo klubi, ki še niso sprejeta na tej skupščini, ampak tam notri je zelo jasno rečeno v zvezi s konvencijami."
15,"Tako da mislim, ko bomo pri tej temi, bomo lahko tudi o tem kaj rekli."
9,"Mislim, ker nisem pooblaščen, da bi govoril o tem."
26,"Vendar pa je tam notri zastopana ideja, če na kratko povem, da naj bi se čimprej sprejelo tiste konvencije za svoje, ki jih je Jugoslavija ratificirala."
10,"V tej luči, mislim, da je to naše početje smiselno."
3,Prosim gospod Gros.
5,"Da, spet se moram oglasiti."
22,"Namreč, na Zakonodajno-pravni komisiji sem jaz predlagal to, kar ste vi zdaj povedali in je bil tam sprejet sklep v tem smislu."
9,"Vendar, pri nobenem teh zakonov tega sklepa ne vidim."
9,In zato jaz striktno glasujem proti vsem tem zakonom.
1,Hvala.
1,Hvala.
4,Želi še kdo razpravljati?
11,"Torej prehajamo na glasovanje o predlogu odloka, ki ste ga prejeli"
7,"Kdor je za predlog, prosim,naj glasuje."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
11,"Na glasovanje dajem predlog dodatnega sklepa, ki ste ga tudi prejeli."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
1,23.
15,TOČKA DNEVNEGA REDA - STALIŠČA SKUPŠČINE REPUBLIKE SLOVENIJE K ZAKONOM IZ PRISTOJNOSTI ZVEZNEGA ZBORA SKUPŠČINE SFRJ.
32,"V skladu s 3. točko 96. amandmaja k Ustavi Republike Slovenije, po kateri zvezni zakoni, izdani po uveljavitvi tega amandmaja, veljajo v Republiki Sloveniji, ko da k njim soglasje Skupščina Republike Slovenije."
44,"V zvezi z obravnavo zakonov, ki so v postopku obravnave in sprejemanja v Skupščini SFRJ, pa Skupščina sprejema v skladu s stališči, ki jih je poprej sprejela, konkretna stališča k posameznim predlogom zakonov kot usmeritev za delo delegatov iz Republike Slovenije v Skupščini SFRJ."
46,"V skladu s tem je izvršni svet predložil mnenja k trem aktom, ki so v postopku obravnave v Zveznem zboru, in sicer predlog zakona o spremembah in dopolnitvah zakona o potrjevanju novih sort, dovolitvi in produkcije tujih sort in o varstvu sort kmetijskih in gozdnih rastlin."
32,"Zahteva Skupščine SR Srbije, da se preizkusijo dosedanje rešitve o dejanski nastanitvi, prebivališču glede na središče življenjskih interesov, bivališče in pa predlog zakona o ratifikaciji Evropske konvencije o obvestilih o tujem pravu."
25,"Na podlagi teh mnenj izvršnega sveta ste prejeli predlog stališč, ki naj bi jih zbor sprejel kot podlago za ravnanje naših delegatov v zvezni skupščini."
26,"Pričenjam razpravo o predlogu zakona o spremembah in dopolnitvah o potrjevanju novih sort, dovolitvi in produkciji tujih sort in o varstvu sort kmetijskih in gozdnih rastlin."
3,Želi kdo besedo?
10,Torej prehajamo na glasovanje o predlogu stališč k temu aktu.
18,"Želel bi, da ugotovimo prisotnost, ker so pač nekateri odšli, da vidimo, če je še vse v redu."
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog stališč z večino glasov sprejet."
22,"Pričenjam razpravo o zahtevi Skupščine SR Srbije, da se preizkusijo sedanje rešitve o dejanski nastanitvi, prebivališču glede na središče življenjskih interesov bivališča."
3,Kdo želi besedo?
4,Ne želi nihče razpravljati.
6,Prehajamo na glasovanje o predlogu stališč.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog stališč z večino glasov sprejet."
14,Pričenjam razpravo o predlogu zakona o ratifikaciji Evropske konvencije o obvestilih o tujem pravu.
3,Kdo želi besedo?
11,"Nihče, prehajamo torej na glasovanje o predlogu stališč k temu aktu."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog stališč z večino glasov sprejet."
42,"V okviru te točke je Zakonodajno-pravna komisija na podlagi mnenj izvršnega sveta glede nekaterih zveznih zakonov, ki so bili sprejeti v Zveznem zboru in so že objavljeni v Uradnem listu, pripravila predlog odloka o soglasju delno ali v celoti k tem zakonom."
41,"Od osmih predloženih zakonov je izvršni svet ocenil, da je potrebno tudi v Republiki Sloveniji uveljaviti 7 teh zakonov, medtem ko za zakon o pogojih za jemanje in presajanje delov človeškega telesa meni, naj ta zakon ne velja v Republiki Sloveniji."
8,Mnenja izvršnega sveta in predlog odloka ste prejeli.
18,"Z mnenjem izvršnega sveta pa soglaša tudi Komisija za mednarodne odnose in predlaga zborom Skupščine, da ga sprejmejo."
2,Pričenjam razpravo.
3,Želi kdo besedo?
10,"Ugotavljam da ne, torej prehajamo na glasovanje o predlogu odloka."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
28,"Na predlog Zakonodajno-pravne komisije, ki je razviden iz poročila z dne 20.11., pa naj bi zbori sprejeli po tem odloku o soglasju k sedmim aktom še ta sklep:"
22,"Skupščina Republike Slovenije ne daje soglasja k zakonu o pogojih za jemanje in presajanje delov človeškega telesa, Url. l. SFRJ, št. 64/90."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog sklepa soglasno sprejet."
1,25.
28,"TOČKA DNEVNEGA REDA - PREDLOG ODLOKA O SPREMEMBAH IN DOPOLNITVAH ODLOKA O USTANOVITVI, NALOGAH, SESTAVI IN ŠTEVILU ČLANOV KOMISIJE SKUPŠČINE REPUBLIKE SLOVENIJE ZA SPREMLJANJE PREOBRAZBE DRUŽBENE IN ZADRUŽNE LASTNINE."
10,"Predlagatelj akta je Komisija za volitve, imenovanja in administrativne zadeve."
6,Želi njen predstavnik gospod Zakonjšek besedo.
11,"Ta trenutek ga ni, bi kdo drug želel besedo te komisije?"
6,O tem predlogu odloka pričenjam razpravo.
3,Želi kdo besedo?
7,Torej prehajamo na glasovanje o predlogu odloka.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
17,"Torej obveščeni smo, da naj gre komisija za usklajevanje takoj v sobo 209, če sem prav razumel."
12,"Torej prosil bi, da res greste čimprej, da bi lahko še uskladili."
31,"Zbor medtem ne bo sklepčen, v tem času lahko opravimo obravnavo, mislim razpravi, če se strinjate seveda, o zakonu o začasnem urejanju ugovora vesti ali pa damo za ta čas odmor."
1,Zdaj.
6,"Da, vi ste pri tem tangirani."
17,"Da, torej, kaj menite, namreč gre za to, da lahko preidemo na točko POBUDE IN VPRAŠANJA ITD."
16,"DELEGATOV in ker smo na meji sklepčnosti, bi vas pozval skrajno resno, da ostanete vsi tukaj."
25,"Zdaj komisija normalno odhaja. prosim, da ne bi nihče odhajal, ker sicer nam bodo zelo pomembne stvari, opozoril bi predvsem na pokojninski zakon, ostale odprte."
11,"Kaj to pomeni, se pa zavedajte kot delegati v svojem okolju."
8,"Malo preštejte, koliko imate upokojencev v svoji okolici."
1,29.
6,"TOČKA - POBUDE, PREDLOGI IN VPRAŠANJA DELEGATOV."
44,"Jaz upam, da bo ta usklajevalna komisija hitro zaključila svoje delo in se bomo potem vrnili nazaj. 20.11. je pisno delegatsko vprašanje postavil delegat Ervin Kokošinek v zvezi s polnjenjem jezu za Hidroelektrarno Golica-Koralpe in prosil izvršni svet za odgovor že na tej seji."
19,"Vprašanje smo takoj posredovali izvršnemu svetu, ta pa je danes posredoval pisni odgovor, ki ga je delegat že prejel."
7,K razpravi se je prijavil gospod Štefančič.
13,"Gre za nadaljnje udejanjanje zahteve, ki sem jo nekoč že poskušal načelno predstaviti."
6,"Namreč, gre za vprašanje predvojnega delničarstva."
88,"V zvezi s predvojnim delničarstvom predlagam oziroma dajem pobudo, da povsod tam, kjer je situacija popolnoma razvidna iz ohranjenih dokumentov, naj Skupščina Republike Slovenije izglasuje zakon ali celo samo odlok, da podjetja, ustanove in občine pričnejo lahko takoj z vračanjem, to je z reprivatizacijo delnic, s tem, da jih lastniki ali njihovi dediči takoj vložijo nazaj v isto podjetje in s tem seveda pripomorejo, da se uveljavi delnica kot resničen vrednostni papir tudi na prostem borznem trgu, če ne bi drugače, seveda, predpisovale interne določbe posamezne delniške družbe."
19,"Namreč, pobudo posredujem tudi zato, da se dokazljivo delničarstvo vzpodbudi z reprivatizacijo, še preden bi šli v privatizacijo podjetij."
30,S tem namreč bi pravno zaščitili bivše razlaščene lastnike delnic in bi s ponovnim vlaganjem delnic v ista podjetja zagotovo pomagali s kapitalom soustvarjati in krepiti pravno in tržno državo.
7,"Namreč, tukaj gre celo za konkreten primer."
30,"V določenem podjetju, ki obstaja še danes in posluje ugodno, hranijo knjigo delničarjev, ki so kupili delnice pred vojno in jih je po vojni država nacionalizirala, še celo leta 1946."
28,"Sedanje vodstvo podjetja trdi, da bi takratni delničarji oziroma njihovi dediči morali dobiti pravično odškodnino, kar je razvidno iz knjige delničarjev in dokumentacije, ki jo hranijo lastniki delnic."
34,"Torej, pri tako konkretnih stvareh, ki so evidentne, ko dokumenti obstajajo, dajem pobudo, da bi Republika Slovenija lahko z zakonom, ali pa celo samo z odlokom, pripomogla k dosti hitremu vračanju nekdaj nacionaliziranih delnic."
4,Besedo ima gospod Frelih.
4,"Spoštovano predsedstvo, spoštovani poslanci!"
54,"Jaz bi tu imel dve delegatski vprašanji, in sicer vezani na sklep, ki smo ga tudi mi sprejeli in sicer, kako razreševati vprašanje zbiranja sredstev za odkup živine po 15. novembru glede na to, da se spominjate, da smo sprejeli obveznost, da se iz sredstev proračuna zagotavljajo sredstva za obdobje 15. oktober 15. november."
21,"Ta datum je mimo, nimamo pa ustreznih rešitev za vnaprej glede na to, da sredstva iz našega odloka še ne pritekajo."
11,Problem so naslovili kmetje iz velikega dela Slovenije in zadružne organizacije.
23,"Drugo vprašanje pa je navezano na stališče Skupščine, ko smo se odločali o oblikovanju obveznosti zveznega proračuna do izplačevanja nekaterih regresov v Sloveniji."
33,"Konkretno tu postavljam vprašanje, kako razreševati problem zaostanka izplačila regresa za kreditna sredstva in reeskontna sredstva, ki jih zadruge ne dobivajo, ali pa jih dobivajo z zamikom več kot 3 do 6 mesecev."
53,"Jaz imam tu izračun samo za eno organizacijo v Sloveniji, za obdobje od meseca julija 1990 do meseca oktobra je tu zaostanka milijon 983.000 dinarjev, to pa, če seštejem, glede na vse zaostanke, ki so ta trenutek v republiki, gre za velike zamike, ki jih moramo razreševati sami v okviru svojih lastnih virov."
28,"Zato predlagam, da to delegatsko vprašanje urgentno razreši izvršni svet in da obljubo, ki je bila dana, da se bodo vsa sredstva nadomestila iz republiškega proračuna, tudi izvede."
2,Hvala lepa.
5,Naslednji ima besedo gospod Metelko.
20,Poslanski klub Slovenske kmečke zveze v zvezi s problemom razporejanja zbranih sredstev za odpravljanje nesreč po poplavi ima naslednjo pobudo:
12,Solidarnostna akcija zbiranja pomoči za odpravo posledic poplav je v polnem teku.
19,"Razumevanje in zaupanje ljudi, ki zbirajo pomoč, je hkrati tudi veliko odgovorno za vse tiste, ki ta sredstva uporabljajo."
23,"Zato predlagam vsem zborom Skupščine Republike Slovenije, da s sklepom zadolžijo izvršni svet, da sprejme ustrezne ukrepe, ki naj zagotovijo racionalno porabo sredstev."
24,"Zato naj bodo investitorji oziroma nosilci sanacijskih del dolžni zbrati ponudbe za režijske storitve, ki vsebujejo cene strojnih ur, prevozov, delovne sile in materiala."
11,"Na osnovi zbranih ponudb naj izbere izvajalca, ki da najugodnejšo ponudbo."
15,"Izvajalci, ki že opravljajo sanacijska dela, so prav tako dolžni takoj dati zgoraj navedene podatke."
13,Izvajalci del naj tudi dvakrat mesečno poročajo o opravljenem delu in porabljenih sredstvih.
18,"Pobudo dajem zato, ker se ponekod že dogaja, da delo opravljajo podjetja, katerih delo je predrago proti ostalim."
13,"Da bi se izognili kasnejšim prepoznim očitkom, predlagamo, da se naša pobuda sprejme."
4,Klub slovenske kmečke zveze.
3,"Gospod Jakelj, prosim."
4,"Spoštovano predsedstvo, spoštovani zbor!"
16,"Ker bolj redko pridem za govornico, bi izkoristil priložnost, in postavil eno vprašanje in eno pobudo."
16,"Vprašanje bi bilo v zvezi z zaključnim izpitom, ki se letos prvič izvaja v 4-letnih programih."
24,"V vzgojnoizobraževalnem programu naravoslovno matematične dejavnosti, s smerjo naravoslovno matematični tehnik, je kljub temu, da se bliža konec prvega polletja, še vedno preveč nejasnosti."
10,Želim odgovor Strokovnega sveta Republike Slovenije za vzgojo in izobraževanje:
19,"1. Kje ostajajo pobude in vprašanja posameznih šol o zaključnih izpitih, ki bi jih moral obravnavati omenjeni strokovni svet."
38,"2. Zahtevam, da Strokovni svet Republike Slovenije za vzgojo in izobraževanje najkasneje do 20. decembra 1990 seznani prizadete, to se pravi učence in učitelje, z natančnim, dokončnim programom zaključnih izpitov, sicer mora sam prevzeti odgovornost za nastale posledice!"
1,Obrazložitev.
13,Samo še pol leta loči prvo generacijo ponovno reformiranih srednješolcev od zaključnih izpitov.
28,"Zaradi številnih nejasnosti v zvezi z zaključnimi izpiti dobivam občutek, da ravna omenjeni strokovni svet skrajno neodgovorno, saj je bila seja njegovih članov že dvakrat preložena zaradi nesklepčnosti."
23,"Pri delegatski pobudi predlagam, da pride do popravka zakona o prekrških v primeru uporabe kurilnega olja za pogon osebnih avtomobilov, kamionov in traktorjev."
6,Kazen mora biti drastična in odbijajoča.
26,"Na primer, pri vozilih, pri katerih ugotovijo kot gorivo kurilno olje, mora voznik oziroma lastnik prevoznega sredstva plačati kazen 7000 din za vsako leto registracije vozila."
23,"Avtoprevozniki, ki vršijo javne in uslužnostne prevoze pa 100.000 din; v primeru ponovnega prekrška uporabe kurilnega olja se tem voznikom odvzame licenca obrti."
1,Obrazložitev.
15,"V Sloveniji vemo, kakšne težave imamo pri gradnji novih cest, saj nam primanjkuje cestnega dinarja."
24,"V tem, ko večina lastnikov pošteno kupuje bencin ali dizelsko gorivo, nekateri neutrudno goljufajo in ne prispevajo nič za naše nove in dotrajane ceste."
19,"Ko sem že tukaj, bi dal pripombo na odgovor mojemu delegatskemu vprašanju, ki sem ga postavil na zadnji seji."
10,To vprašanje je bilo v zvezi s seznamom vojnih zločincev.
25,"Z odgovorom, ki mi ga je poslalo Javno tožilstvo Republike Slovenije, nisem zadovoljen, kajti trdijo, da seznama vojnih zločincev sploh ni in da ne obstaja."
24,"Obstajala bi naj samo neka evidenca o teh vojnih zločincih, ker je pa ta še vedno nekje v tajnosti, želim, da mi jo posredujejo."
2,Hvala lepa.
3,"Prosim, gospod Gros."
24,"Glede na to, da je gospod Jakelj rekel, da bi bilo treba obrtnikom licenco obrti vzeti, bi predlagal, da tudi družbenim firmam licenco vzamejo."
6,Ker moramo načelo enakosti poslovanja upoštevati.
5,Naslednja ima besedo Vika Potočnik.
14,"Spoštovani kolegi, imam sicer v okviru delegatskih vprašanj nekaj dolgov še iz prejšnjih sej."
37,"Prvo, nisem dobila odgovora, če se spomnite, mislim, da je bila druga seja našega zasedanja zbora, kjer sem protestirala in zahtevala od Komisije za spremljanje uresničevanja poslovnika, da ugotovi, ali je seja potekala v skladu s poslovnikom."
6,Odgovora še do danes nisem dobila.
24,"S tem dajem kritiko predvsem sekretarju našega zbora, ki mislim, da niti ni temu ustreznemu organu posredoval te pobude niti mi ni priskrbel odgovora."
31,"Sicer ne zahtevam več in s tem tudi preklicujem to mojo zahtevo, ker mislim, da je stvar zastarela, prosim pa, da vodstvo opozori gospoda sekretarja, da se korektno ponaša do pobud."
19,"Naslednje vprašanje je stari dolg, če tako rečem, in tudi vezano na mojega predhodnika, v zvezi z našim šolstvom."
33,"Naš zbor je sprejel mojo pobudo in sprejel tudi sklep, da zadolžuje Izvršni svet, da mora ustrezen organ pripraviti celovito poročilo, da zdaj ne naštevam vsega, vseh elementov o spremembah na področju šolstva."
38,"Če ste prebrali odgovor, ugotavljate, da se Sekretariat za vzgojo in izobraževanje skoraj v celoti z menoj strinja, ampak vseeno to poročilo predlaga, da obravnavajo vsi trije zbori, kdaj bo pa to poročilo pripravil, pa ne piše ničesar."
50,"Tako, da se bojim, da bo novo šolsko leto in razpis pred vrati, mi bomo pa s številnimi nejasnostmi, ki so se že pojavljale v prejšnjem šolskem letu, zopet pred vrati, predvsem na škodo in na revolt udeležencev usmerjenega izobraževanja, če ga po starem imenujem, to je učencev in študentov."
36,"Zato predlagam, da to poročilo vsi trije zbori, v kolikor se bosta tudi strinjala oba zbora, obravnavamo in Sekretariat za izobraževanje zadolžimo, da ga pripravi do konca tega oziroma za zadnjo sejo v tem koledarskem letu."
11,"Naslednje, nisem dobila odgovora na vprašanje v zvezi z afero Elan."
21,"Stvari kljub temu da sem jaz takrat povpraševala, zakaj ni naš izvršni svet le dal neprepotrebnega garanta za nadaljnji obstoj Elana."
22,"Glede na to, da je šel z določenimi sredstvi v Elan, tega odgovora danes nimam, mislim pa, da se stvari zelo zapletajo."
37,"Ob tem me tudi zanima, ali so resnične vse informacije v zvezi s kadrovskimi posegi in tudi iskalci kvazi rešiteljev iz te katastrofalne krize že bivšega Elana in zdaj že celo novega podjetja, ki bi se ustanovilo."
12,"Pač predlagam, da vodstvo zagotovi, da jaz v najkrajšem času dobim odgovore."
1,Naprej.
49,"Tukaj je bil gospod Janša, zelo mi je žal, da je sejo zapustil, ampak pod delegatskimi vprašanji direktno postavljam vprašanje njegovemu resorju, ker mi je bilo tako tudi naloženo, naj kar direktno osebno njega vprašam, ali je res, da ustanavlja teritorialna obramba neko obveščevalno službo pod nazivom VIS služba?"
20,"Kdo je dal, bom rekla, v kolikor se ustanavlja, kdo je dal soglasje in kakšne kompetence bo imela ta služba?"
3,Kot naslednje vprašanje.
60,"Že v prejšnji vladi sem si sama prizadevala, da bi tako kot je to v svetu, novim ustanovljenim podjetjem država priskočila na pomoč predvsem v tistih prehodnih obdobjih, to je približno šest mesecev do enega leta z davčnimi olajšavami in s tem pripomogla in pokazala resen odnos in pospešila razvoj, ne samo odpiranja novih delovnih mest, temveč tudi novih podjetij."
30,"Sprašujem vlado, ali razmišlja in kdaj bo prišla v Skupščino s celovito zakonodajo, ki bo omogočila in pospeševala hitrejše odpiranje novih delovnih mest in istočasno tudi hitrejše odpiranje novih podjetij."
46,"Namreč stečaji, ki so pred našimi vrati in kopice nezaposlenosti se najverjetneje ne bo dalo reševati zgolj z otožnimi obrazi, z žalostjo, temveč v tem, da država pristopi s konkretnimi ukrepi in pospešuje s tem tudi, od privatne iniciative do družbene iniciative, če jih tako imenujem."
2,Hvala lepa.
30,"No, jaz bi v zvezi s tisto zadevo, ki je bila prva apostrofirana, tole rekel: Jaz ne morem zdaj sicer zatrditi, da smo ravno tisto vprašanje posredovali Komisiji za poslovnik."
31,"Lahko pa v splošnem rečem, da doslej pri vseh teh vprašanjih, v povprečju 40 na sejo, še nisem zasledil za kakšno vprašanje, da bi ugotovili, da od nas naprej ni šlo."
21,"Se pravi, da moram reči, ker je to letelo na gospoda sekretarja, za konkreten primer ne morem reči, bomo pa pregledali."
63,"Sicer pa gospod sekretar v najkrajšem času pripravi vsa vprašanja, da jih pošljemo naprej na ustrezne naslove, ko pa dobimo odgovore, pa jih tudi običajno še isti dan pošljemo delegatom, ki so zastavili vprašanja, tako da po tej plati pavšalna, bi rekel, obtožba je zgrešila cilj, v kolikor pa gre za ta konkretni primer, bomo pač videli, če je prišlo do slučajne napake."
1,Prosim.
2,Gospod predsednik!
3,Jaz se opravičujem.
14,"To ni bila pavšalna pripomba, temveč je bila zelo konkretna, vezana na konkretno vprašanje."
21,"Na to vprašanje nisem dobila odgovora, po informacijah sem tudi dobila zagotovilo, da ta pobuda ni bila posredovana ustreznemu delovnemu telesu."
19,"Jaz sicer danes ne želim več naprej razčiščevati oziroma ne želim več odgovora zaradi tega, ker je stvar zastarela."
24,"Ker je to druga seja danes, pa ne vem katera, moram pogledati, katero že imamo, prosila pa bi za večjo korektnost in tudi doslednost."
53,"Se pa strinjam z vami, da v kopici teh vprašanj, tudi jaz moram povedati, da do zdaj nisem imela pripomb in sem se omejila samo na to točko in na nobeno drugo, ker mislim, da je od povsod drugod bila korektnost tudi pri posredovanju pobud, bodisi izvršnemu svetu ali pa posredovanju meni odgovorov."
1,Hvala.
1,Dobro.
5,Naslednji ima besedo gospod Žižek.
6,"Če mi dovolite, imam delegatsko vprašanje."
15,"Ker menim, da je plebiscit za Republiko Slovenijo življenjskega pomena, bi želel dobiti naslednje odgovore:"
5,1. Kaj pridobimo s plebiscitom?
5,2. Kaj izgubimo s plebiscitom?
7,3. Koliko podjetij bo ekonomsko preživelo plebiscit?
12,4. Koliko let po plebiscitu bomo čutili še ekonomsko krizo in nezaposlenost.
6,Ker to ljudje na terenu sprašujejo.
13,"Vem, mogoče se to sliši banalno sedaj, ampak takšen razgovor je na terenu."
1,Dobro.
15,"No tukaj bomo morda v zadregi, kam nasloviti to vprašanje: Kdo bi vedel takšne odgovore."
7,"Mislim, oprostite, da sem se rahlo pošalil."
4,Naslednji je gospod Dragovan.
2,Spoštovano predsedstvo!
13,"Imam pobudo izvršnemu svetu, da zagotovi učinkovito kontrolo kakovosti vina na slovenskem trgu."
31,"Obrazložitev: Slovenski vinogradniki in vinarji, organizirani v poslovne skupnosti za vinogradništvo in v Zvezi društev vinogradnikov Slovenije, že dobro leto zahtevamo od Republiškega sekretariata za kmetijstvo, da ustanovi specializirano vinarsko inšpekcijo."
32,"Veljavni zakon o vinu iz leta 1974 v členu 40 navaja, da je pristojen za kakovost vina pri pridelovalcu Kmetijski inšpektorat, kakovost stekleničenega vina na trgu pa lahko kontrolira le tržni inšpektorat."
19,"Ta neživljenjska delitev pristojnosti, ki je unikum v svetu, je dejansko storila, da vino pri nas ni pod kontrolo."
11,"Moramo povedati, da tržni inšpektorji niso usposobljeni za kontrolo kakovosti vina."
25,"Enako so kmetijski inšpektorji v težki vlogi, ker v primeru, da so povzorčili vino, ki je sposobno za promet, plača stroške analize uprava inšpekcijskih služb."
11,"Iz strahu, da ne bi bilo stroška pri hiši, ne ukrepajo."
6,In kakšni so rezultati takega stanja?
28,"Neustrezna kakovost nestekleničenega vina, ki se ponuja na trgu pod oznako domače vino, s katero uspešno zavajajo neuke pivce in kvarijo podobo o resnični kakovosti slovenskega kmečkega vina."
1,Drugič.
26,"Na slovenskem trgu se pojavljajo v razredu namiznih stekleničenih vin, pod različnimi imeni predvsem blagovne znamke neslovenskih podjetij zelo sumljive tekočine, ki jih nihče ne kontrolira."
37,"Recimo samo en podatek, vino tako dobimo na trgu po 12 din, vemo pa, da niti vode ne bi mogli po tej ceni pripeljati iz Makedonije, ker so ti stroški tako veliki, da je tu vprašljiva kvaliteta."
28,"Posledice takšnega razvrednotenja kakovosti vina, poleg še drugih slabosti so: zelo zmanjšane površine slovenskih vinogradov glede na letino pridelamo vina za 4 do 6 mesecev potrebe slovenskega trga."
16,"Zaradi tega veselo cvete trgovina predvsem z vidika sumljive kakovosti, ki prihaja iz območij izven Slovenije."
23,"Ni zanimanja za obnovo vinogradov in 14.000 hektarjev absolutnih vinorodnih površin, ki so za druge kmetijske kulture prerevne, čaka zastonj na rigolni plug."
15,"Ti novi vinogradi, če bi bili obnovljeni, ponujajo 7.000 novih delovnih mest samo v vinogradništvu."
10,Nova delovna mesta bi sledila tudi v turizmu in obrti.
7,V pripravi je nov zakon o vinu.
19,"Zahtevamo, da se ga izdela sodobno po zgledu v Evropski skupnosti, ki bi ščitil kakovost, dejavnost porabnika in državo."
2,Hvala lepa.
2,Hvala lepa.
5,Gospod Kramar ima naslednji besedo.
5,Jaz bi imel delegatsko vprašanje.
13,"Izvršni svet in skupščina občine Dravograd mi je naložila, naj podam naslednje vprašanje."
11,"V katastrofalni poplavi, 1. novembra, je utrpela škodo tudi naša občina."
15,"Ker je bila poplavljena ravno industrijska cona občine, je znašala škoda nad 20% družbenega proizvoda."
14,"Izvršni svet občine je zaprosil ustrezne republiške organe, naj tem podjetjem odložijo plačilo prispevkov."
13,"Ti pa niso odobrili odloga plačila z obrazložitvijo, da je zahtevek prispel prepozno."
23,"Ker je občina Dravograd poslala pravočasno to in ena prvih, sprašujem, zakaj ni bilo podjetjem odloženo plačilo prispevkov, drugim občinam pa je bilo."
1,Hvala.
3,Naslednji gospod Kramarič.
8,Za višinsko območje je posebej pomembna reorganizacija gozdarstva.
25,"Nemogoče se je strinjati, da bi ohranili dosedanji sistem, ko je podjetju, katerega neposreden cilj naj bo ustvarjanje dobička, dano varovanje splošno koristnih funkcij gozdov."
9,Te pristojnosti naj se prenesejo na državne upravne organe.
10,"Konkretno na uprave za gozdarstvo v republiki, območju in občini."
12,Te uprave naj se financirajo iz proračuna Republike Slovenije in področnih občin.
25,Finančni vir v proračunu naj bo 2%-ni davek na povprečno prodajno vrednost možnega poseka v družbenih in zasebnih gozdovih; etati po gozdno gospodarskih načrtih.
11,"Merilo, da bi bilo tako obdavčenje pravičnejše od obdavčenja po površini."
9,Bistveno je treba poenostaviti delovanje in obseg gozdarskih služb.
2,Zato predlagam:
31,"1.Republiška gozdna uprava naj opravlja usklajevalne funkcije na področju planov, predpisov s področja gozdarstva in zbiranja solidarnostnih sredstev za gozdno biološko reprodukcijo 3%-ne prodajne vrednosti neto mase po odkazilu."
12,Ta sredstva naj se porabljajo za sanacijo posledic naravnih nesreč v gozdovih.
4,"Večji vetrolomi, ledolomi, pogozdovanje."
17,2. Območne gozdne uprave naj bodo zadolžene za izdelavo gozdno-gospodarskih načrtov za vse gozdove na določenem območju.
9,Ti načrti naj ostanejo osnova za gozdarjenje z gozdovi.
12,Preko teh načrtov naj bi Republika Slovenija uveljavljala splošno koristne funkcije gozdov.
42,"3. Občinske gozdne uprave naj bi imele naslednje pristojnosti: spremljanje in izvajanje gozdno-gospodarskih načrtov, odkazovanje dela za posek v družbenih in zasebnih gozdovih, odmera solidarnostnega prispevka za gozdno biološko reprodukcijo, odmera prispevka za gradnjo in vzdrževanja gozdnih prometnic, (gozdnih cest in vlakov)."
12,"Predlagamo, 5%-no stopnjo od povprečne prodajne vrednosti neto količin odkazanega lesa."
83,"4. Terensko idejno načrtovanje gozdnih prometnic, zbiranje ponudb za projektiranje in izvajanje gozdnih gradenj, financiranja, nadzor nad gradnjami in kolavdacijo gozdnih prometnic v družbenih in zasebnih gozdovih; nadzor sečišč v družbenih in zasebnih gozdovih, odrejanje ukrepov gozdne biološke reprodukcije pri sečnjah na golo, odmera garancijskih zneskov za gozdno biološko reprodukcijo v družbenih in zasebnih gozdovih; vodenje evidence o višini letnih etatov za potrebe uprave za družbene prihodke občin za odmero davkov od gozdov in izvajanje nadzora nad bonitiranim staležem divjadi po lovsko-gospodarskih načrtih."
34,"Iz tega našega predloga sledi: da naj bi gozdno biološka reprodukcija, razen solidarnosti ob naravnih nesrečah, bremenila neposredno lastnike gozdov, oziroma najemnike družbenih gozdov, kar bi spodbujalo, da bo čim manj sečenj na golo."
13,"Strokovni gozdarski delavci, sedanji logarji naj bi postali gozdno-gozdarski lovski nadzorniki, gozdarsko-lovski nadzorniki."
16,"Posebej poudarjamo ohranitev sistemskega zbiranja sredstev za gozdne komunikacije, kar je največji dosežek dosedanje gozdne organiziranosti."
6,Promet z lesom naj bo prost.
15,"Lastnik naj ga prodaja ali predeluje sam, ali preko svoje zadružne ali kake druge organizacije."
8,To naj bo stvar svobodne odločitve lastnika samega.
38,Za poenostavitev in zmanjšanje dela občinskih gozdnih uprav naj bi se na vseh kmetijah v prihodnjih 10 letih priznalo 30%-no pavšalno znižanje davkov in prispevkov iz gozda in gozdne proizvodnje na račun porabe lesa za domačo porabo.
18,"Menimo, da morajo kmetije nadoknaditi zamujeno in prav v prihodnjem obdobju veliko vlagati v turistične in gospodarske objekte."
10,In prav tu naj bi družba konkretno pomagala znižanjem obveznosti.
19,"Pri takšni organiziranosti, kot jo predlagamo, naj bi za delo na Gozdni upravi Tržič, kot primer, zadostovalo 5 delavcev."
16,"Drugo, predlagam, da se vsa sredstva, s katerimi se financira zvezni proračun, zadržijo v Republiki Sloveniji."
6,"Čeprav to nekako uvajamo, ampak vseeno."
16,"Zlasti gre za sredstva vseh zaposlenih v zvezni upravi, ki jih mora naša republika prispevati zanje."
21,"Pri slovenskem SPIZ-u se naj združujejo sredstva za pokojnine: vojnih invalidov, upokojencev v zveznih in državnih organih, oficirje, carinike in druge."
1,Razlaga:
22,"Če je Republika Slovenija dolžna uresničevati svojo politiko preko svojih predstavnikov v zveznih organih, je zanje dolžna tudi poskrbeti, ko so upokojenci."
10,Dolžni smo izenačiti višino dohodkov in pokojnin po republiški zakonodaji.
17,"Ne razumem, da imajo omenjene kategorije obveznosti in ugodnosti po zvezni zakonodaji, pravice pa samo po republiški."
15,"To je pomembno ob uveljavljanju volilne pravice, ob referendumu, ob referendumskem odločanju in tako naprej."
2,Hvala lepa.
1,Hvala.
4,Naslednji je gospod Starman.
31,"Pobuda, ki jo podajam v imenu poslancev obalne regije in v imenu Skupnosti obalnih občin, se nanaša na sprejem dograditve bolnišnice v Izoli v nacionalni program Republike Slovenije za leto 1991."
16,Uporabniki medicinskih storitev na obali že od leta 1974 zbiramo denar za gradnjo bolnice v Izoli.
25,"Sedaj smo v fazi zaključnih del za kompletiranje usposobitve prostorov ginekološkega, porodniškega in otroškega oddelka in ostalih kompleksov za poliklinično in terapevtsko usposobitev celotnega objekta."
20,"Ker smo pred bodočim planskim obdobjem za leto 1991-1995, je nujno potrebno ta program vključiti v slovenski nacionalni program."
49,"Zato v imenu imenovanih dajem pobudo, da se dograditev bolnišnice v Izoli vnese v republiški proračun za financiranje nacionalnega programa v višini nadomestnih virov, za poseben prispevek, ki ga zbirajo občine Koper, Izola in Piran v letih 1990 in v ceno zdravstvenih storitev, ki se opravljajo v tem objektu."
25,Drugo vprašanje pa je sklep oziroma sprejem na dnevni red moje pobude za spremembo zakona o spremembah in dopolnitvah zakona o funkcionarjih v državnih organih.
17,"Spominjamo se, da smo na zadnji seji to sprejeli, da bomo obravnavali ta zakon po hitrem postopku."
21,"Ker je točka dnevnega reda ""pobude in vprašanja delegatov"" zadnja točka, se sprašujem, kaj bomo naredili s to točko dnevnega reda."
51,"Predlagam namreč, da bi predsedstvo našega zbora obvestilo o tem predlogu ostala dva zbora Skupščine, jima posredovalo pobudo, predlagalo, da se iz istih razlogov odločita na naslednjem zasedanju, da se ta zakon uvrsti po hitrem postopku na dnevni red in da se z argumentacijo, ki je tukaj predložena, zakon tudi sprejme."
15,"Zato prosim predsednika, če bi lahko to pobudo posredoval ostalima dvema predsednikoma oziroma predsedniku Skupščine."
1,Hvala.
27,"No, jaz sem zdajle malo okoli šel oziroma malo izvedel, nekatere stvari in Zbor združenega dela čaka samo še na nas oziroma na našo odločitev o pokojninah."
17,"Zato bi prekinil to točko dnevnega reda, vprašanja in ostalo in bi se najprej lotili PREOSTALEGA USKLAJEVANJA."
8,"Najprej ZAKON O POKOJNINAH, da na kratko govorim."
27,"Tukaj je edino naš zbor sprejel ta dodatni amandma in glede na to, ne vem gospod Starman, jaz bi vas povprašal še, kako je glede tega amandmaja."
16,"Bi ga lahko vi umaknili, sicer bi pač ponovno to obravnavali, da vidimo, če lahko tukaj."
10,"Dobro, gospod Kuhar, prosim za poročilo v imenu usklajevalne komisije."
23,"Tako kot vas je gospod predsednik informiral, sta Družbenopolitični zbor in Zbor združenega dela sprejela predlog zakona v enakem besedilu, torej brez amandmaja."
17,"Mi smo sprejeli pisni amandma, ki ga je predlagal gospod Starman, podpisan pa je bil gospod Zagožen."
14,"V Zboru združenega dela je tekla globoka vsebinska razprava, enaka tudi v Družbenopolitičnem zboru."
27,"Zavrnitev amandmaja je bila predvsem obrazložena s strani tako predlagatelja kot tudi posameznih delegatov, kajti sprejetje predlaganega amandmaja pomeni nove finančne obveznosti okrog 300 milijonov novih dinarjev."
9,Tega denarja pa ta trenutek ni od kje vzeti.
52,"Zadnjič smo poslušali podpredsednika Izvršnega sveta Republike Slovenije dr. Jožeta Mencingerja, ki je ocenil gospodarska gibanja in gmotni položaj gospodarskih organizacij zelo negativno in v luči gospodarskega zloma, zato smo se na medzborovski skupini tudi zavoljo tega uskladili, in predlagamo, da bi Zbor občin amandma, ki ga je sprejel, z glasovanjem razveljavil."
2,Hvala lepa.
10,"Torej, slišali smo poročilo te medzborovske skupine o tem primeru."
4,Želi kdo kaj pripomniti?
3,"Prosim, gospod Kramarič."
6,Danes smo že dvakrat se sestali.
13,"Mislim, da sem imel prav, ko sem rekel, da v bistvu denarja ni."
17,"Manjka ga 300 milijonov in da ga nikjer ne moremo dobiti, razen, če vzamemo kakšno premostitveno posojilo."
9,Edini izhod bi bilo črtanje programa znotraj pokojninskega sklada.
6,"Tudi jaz predlagam, da amandma umaknemo."
1,Hvala.
2,Hvala lepa.
4,Gospod Glavič ima besedo.
10,Gre seveda za zamrznitev pokojnin v bistvu za določen čas.
22,"Zdaj, če to napravimo, je treba zamrzniti tudi ostale osebne dohodke in je treba zamrzniti tudi cene oziroma iti v njihovo zniževanje."
7,Tako da seveda je predlog bil nekompleten.
9,Zato je tudi doživel tako usodo v našem zboru.
19,"In jaz bi predlagal, da izvršni svet da svoje stališče do celotne problematike, ne samo do ene skupine državljanov."
69,"No, jaz bi najprej protestiral proti takemu zavajanju delegatov, ker mislim, da kdor je to prebral, torej nisem strokovno za to podkovan, ampak tudi sam znam prebrati tak zakon in mislim, da je bilo vsem jasno oziroma ne vem, če je bilo vsem, meni je dovolj jasno, da kompetentno trdim, da je govoriti v zboru o zamrznitvi pokojnin zavajanje in ustvarjanje nerazpoloženja pri tistih, ki bi eventualno to slišali."
8,"Zaradi tega mislim, da protestiram proti takemu načinu."
3,"Gospa Puharjeva, prosim."
24,"Da, mislim, da ste že na to odgovorili, ker ravno to sem hotela povedati, ne gre za zamrznitev, gre samo za enomesečni zamik usklajevanja."
6,V bistvu je taka interpretacija prava.
33,"Ker zdaj bi izpadel september, z oktobrom bi šli naprej, pomeni enomesečni zamik usklajevanja, bi pa zdajle dobili, če tole sprejmemo, upokojenci, bi rekla to usklajevalno razliko, mislim, da je nekaj čez 15%."
2,Hvala lepa.
10,"Ker ni več razprave, dajem na glasovanje predlog usklajevalne komisije."
16,"Torej predlog je tak, da naš zbor umakne ta amandma, ki ga je predlagal gospod Starman."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je ta predlog z večino glasov sprejet."
11,"S tem imamo še, da glasujemo o predlogu zakona v celoti."
18,"Torej s tem, ko smo umaknili ta amandma, gre za tak zakon, kot je bil v osnovi predložen."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
13,"S tem ugotavljam, da smo usklajeni pri tem zakonu z ostalima dvema zboroma."
4,Gremo naprej po usklajevanju.
10,"Naslednja zadeva, kjer smo bili neusklajeni, je ZAKON O OROŽJU."
42,"Glede tega, torej predlog usklajevalne komisije, če ga lahko na kratko interpretiram, je ta, da naj bi naš zbor sprejel nekaj amandmajev, se pravi k 3., 4., 5., 6. in 7. členu, izključno v zvezi s kaznimi, ki so predpisane v zakonu."
9,"Torej, nanašajo se vsi ti amandmaji na zneske kazni."
7,Bi jih pa lahko po vrsti prebral.
24,"Pri vseh teh navedenih členih se prvo navedeni znesek denarne kazni uporabi tudi za spremembo, s tem, da se pred njim ohrani besede najmanj."
69,"Nato: k 3. členu številka 2.000 se nadomesti s številko 3.000; v 4. členu se številka 1.500 nadomesti s številko 2.500; v 5. členu številka 1.000 s številko 2.000; v 6. členu številka 20.000 s številko 30.000 in v drugem odstavku, torej v prvem odstavku 20.000 s 30.000, v drugem 1.500 z 2.500, v tretjem 20.000 s 30.000 in v četrtem odstavku tega 6. člena 1.500 s številko 2.500."
11,V 7. členu pa se številka 15.000 nadomesti s številko 25.000.
16,S temi vrednostmi se ohranijo medsebojna razmerja med določbami zakona o prekrških in zakona o orožju.
28,"Komisija je predlagala tudi, da Zbor združenega dela umakne amandma k 8. členu, ki ga je sprejel in tak predlog komisije je Zbor združenega dela tudi že sprejel."
13,"Torej, tukaj imamo te amandmaje, ki sem jih takole na kratko poskušal predstaviti."
4,"Vidite, za kaj gre."
6,Ali želi kdo o tem razpravljati?
4,Torej prehajamo na glasovanje.
9,Ali kdo želi da glasujemo o vsakem amandmaju posebej?
21,"Torej glasujemo o amandmajih k 3., 4., 5., 6. in 7. členu predloga zakona o spremembah in dopolnitvah zakona o orožju."
5,Kdo je za te amandmaje?
5,"Ugotavljam, da je večina za."
3,Kdo je proti?
4,Se je kdo vzdržal?
6,"Ugotavljam, da so amandmaji soglasno sprejeti."
7,Glasujemo še o predlogu zakona v celoti.
5,Kdo je za tak predlog?
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog zakona soglasno sprejet."
6,Torej to je bilo tole usklajevanje.
26,"Ob tem vas lahko obvestim še to, da je zakon o zavodih, kjer smo bili neusklajeni, da so v Zboru združenega dela sprejeli tudi osnutek zakona."
8,Potem smo usklajeni pri tej točki dnevnega reda.
7,Prav tako tudi pri zakonu o zadrugah.
10,"Odprto ostaja ta prometni davek, kjer nimam dovolj trdnih informacij?"
7,Je vse v redu s prometnim davkom?
5,"Da, so se potem prilagodili."
1,Dobro.
11,"S tem ugotavljam, da smo torej tudi pri prometnem davku usklajeni."
6,"No, toliko glede dolgov za nazaj."
13,"Zdaj lahko preidemo na naslednjo točko dnevnega reda, to je na predlog zakona."
2,"Ne, oprostite."
10,PREDLOG ZAKONA O ZAČASNI UREDITVI UGOVORA VESTI V VOJAŠKI SLUŽBI.
24,"Zbor je 20.11. uvrstil predlog zakona o začasni ureditvi ugovora v vojaški službi, ki ga je predlagala Komisija za mirovno politiko na dnevni red."
12,"Ta komisija predlaga, da ga zbor obravnava in sprejme po hitrem postopku."
9,"Mnenje izvršnega sveta ste prejeli na seji, dne 21.11.1990."
26,"Danes pa ste na klop prejeli tudi mnenje Komisije Skupščine Republike Slovenije za obrambo, ki prav tako kot izvršni svet meni, da ta zakon ni potreben."
19,"No, imamo tudi mnenje Zakonodajno-pravne komisije, ki v primeru, da gremo v sprejemanje zakona, predlaga amandma k 3. členu."
10,"Prosim predstavnika izvršnega sveta, da poda stališče do tega akta."
4,"Prosim, gospod Janez Janša."
21,"No, jaz bi prej še vseeno rad slišal obrazložitev predlagatelja, ker to, kar je poleg predloga zakona, ne upošteva vseh posledic."
41,"Na nekatere smo opozorili v stališču izvršnega sveta, s tem, da izvršni svet ni predlagal amandmajev na zakon oziroma ni šel v vsebino, ampak je predlagal, da zaradi posledic, ki bi jih povzročil sprejem tega zakona, predlagatelj zakon umakne iz procedure."
20,"Zato bi jaz predvsem prosil predlagatelja, torej predstavnika Komisije za mirovno politiko, da pojasni, kako si predstavlja izvajanje tega zakona."
7,Ker izvršni svet si tega ne predstavlja.
1,Hvala.
7,"Prosim v imenu predlagatelja, kdo želi besedo?"
3,Gospa Vika Potočnik!
2,Spoštovani kolegi!
17,"Tudi sicer se strinjam s tem, da bi prvo mogoče bilo v redu, da dobi predlagatelj besedo."
2,Se opravičujem.
2,Nič hudega.
3,Je v redu.
56,"Čeravno me preseneča, da je stališče predstavnika izvršnega sveta glede na to, da je on dal izredno jasno stališče v zvezi s predlogom tega zakona, da ga ne podpira, to pomeni, da je imel v vidu to, kar pač govori v svojem zelo kratkem tekstu v petih členih ta zakon, kako naj bi to izvrševanje potekalo."
32,"In konkretno tudi zadolžuje organ, katerega predstavnik oziroma izvršnega sveta je tudi prisoten in ga tudi s tem zavezuje, kako naj potekajo stvari, ampak mi dovolite, da grem čisto kratko v kronologijo."
61,"Namreč, ob sprejemu ustavnih amandmajev, ki smo jih sprejemali v septembru mesecu, mislim, da je bilo takrat, je izhajala tudi mirovna komisija, ki je večkrat razpravljala o tej pobudi in tudi pred približno dvemi meseci zaprosila izvršni svet, da pripravi ta ustrezen zakon in pobudo, da bi pripravil takšen zakon, je zavračal z enakimi argumenti, kot tudi danes zavrača ta predlog."
64,"Glede na to, da je bil ob sprejemu ustavnih amandmajev tudi zadolžen izvršni svet, da v roku treh mesecev pripravi in da tudi Skupščina v treh mesecih sprejme zakon o ugovoru vesti, to bi pomenilo, da bi morali do 28. decembra sprejeti ta zakon, smo v komisiji bili mnenja, da v kolikor se izvršni svet ne loti priprave tega zakona, da bomo pripravili sami."
5,"Namreč, gre za naslednje vprašanje."
51,"Pred vrati je naslednji nabor in odhod decembrske ekipe mladih ljudi na služenje vojaškega roka v Jugoslovansko ljudsko armado in s tem so avtomatično tudi podvrženi tako zvezni zakonodaji kot tudi restriktivnemu oziroma represivnemu obravnavanju tistih ljudi, ki jih pač imenujemo, ki nočejo iz takšnih ali drugačnih razlogov služiti vojaški rok."
19,"Ustavno podlago nam daje oziroma za ta zakon je, in to je ugotovila tudi Zakonodajno-pravna komisija, v ustavnih amandmajih."
3,Člen je kratek.
18,"Gre za zakon, ki ima prehodno obdobje, namreč prehodno obdobje, dokler Izvršni svet Slovenije ne pripravi celovitega zakona."
49,"Ta zakon bi morali že imeti delegati v proceduri, ker ga še nimamo, smo pač menili, da je potrebno pripraviti ta zakon in je lahko zelo kratke življenjske dobe, rešuje pa, bom rekla, že v tem trenutku kontingent oziroma odpoklic teh nabornikov za decembrski odhod v Jugoslovansko ljudsko armado."
3,Kako se izvaja?
16,"Nabornik bi v roku 15 dni, ko dobi poziv, dal vlogo na Sekretariat za ljudsko obrambo."
29,"Ustrezna komisija bi to obravnavala in tudi s tem pravno, na osnovi tega zakona zaščitila in preložila do celovite rešitve, vpoklic za služenje vojaškega roka v Jugoslovansko ljudsko armado."
80,"To ne pomeni, da ta posameznik ne bi služil, ampak gre samo za začasni odmik, da, za začasni odmik služenja vojaškega roka in s tem tudi legitimnost in legalnost organov, ki zdaj pač po nekaterih podatkih to počenjajo tako ali drugače, in s tem tudi da pravno osnovo in zaščito tako organom in tudi Sekretariatu za ljudsko obrambo in tudi vsakemu posamezniku, ki iz takšnih razlogov, ki smo jih tudi tukaj navedli, ne bi oziroma ne želi služiti vojaškega roka."
4,Če se še opredelim.
27,"Mi nismo bili kot predstavniki oziroma kot predlagatelji vabljeni na Komisijo za ljudsko obrambo, tudi zaradi tega ne želim komentirati njihovih stališč, ki sicer podpirajo izvršni svet."
26,"Podpiramo pa amandma, ki ga predlaga Zakonodajno-pravna komisija, ker menimo, da poenostavlja in tudi omejuje, če tako rečem krog tistih, ki bi bili upravičenci tega naziva."
3,Še samo nekaj.
18,"Nerazumljiva so mi tudi stališča izvršnega sveta, ki pravi, da je potrebno do te problematike pristopiti zelo odgovorno."
38,"Menim, da je bil 3-mesečni rok za pripravo takšnega zakona v izvršnem svetu primeren, in da se prej kot ta komisija, ki je pripravljala ta zakon do posameznikov, ki so pred služenjem vojaškega roka, neodgovorno obnaša izvršni svet."
2,Hvala lepa.
10,Želi morda sekretar dati stališče zdaj glede na mnenje predlagatelja?
13,"Uvodoma naj rečem, da seveda stvari po tej razlagi niso nič bolj jasne."
13,"Preden grem na konkretno zadevo, bi pa le rad povedal nekaj načelnih zadev."
18,"Najprej: ugovor vesti oziroma pravica do ugovora vesti je civilizacijska vrednota, ki so jo uzakonile vse demokratične države."
21,"Jaz mislim, da sem tudi jaz osebno precej storil za to, da je tudi v Sloveniji ta določba prišla v ustavo."
34,"Namreč takrat, ko so se nekateri, ki so zdaj v prvih vrstah jurišali na vrata, ki so odprta, ukvarjali še s krampi in lopatami v mladinskih delovnih akcijah, sem jaz ta ugovor vesti populariziral."
11,In svojega stališča v zadnjih letih do tega seveda nisem spremenil.
32,"Tudi ustavni zakon, ki je omogočil, da se o teh stvareh načelno pogovarjamo in ki je to pravico do ugovora vesti uzakonil, je predlagal izvršni svet oziroma znotraj izvršnega sveta naš sekretariat."
18,"Vprašanje je, če bi se o tem lahko pogovarjali, če mi s temi spremembami takrat ne bi pohiteli."
44,"Ampak pri tem, ko se nekega področja lotevamo in če gre pri tem še za tako zadevo, kot je pravica posameznika, ki je lahko seveda v situaciji, v kakršni smo, težko uresničljiva, če k temu ne pristopimo celovito, je potrebno stvari graditi od začetka."
44,"Ko smo sprejemali ustavni zakon, je v sam zakon prišel tudi rok, v katerem naj predlagatelj, se pravi izvršni svet, pripravi zakon o vojaški obveznosti oziroma v katerem naj predlagatelj celovito uredi vojaško obveznost, hkrati pa tudi pravico do ugovora vesti te vojaške obveznosti."
5,In ta zakon se pripravlja.
11,"Ampak ta zakon pišemo prvič v Sloveniji, odkar ta Slovenija obstaja."
8,Tega zakona ni mogoče narediti v enem tednu.
17,"In tudi zakona o ugovoru vesti vojaške obveznosti, ki je še nimaš definirane, se ne da narediti."
8,"Najprej moraš imeti oblikovano tezo, potem pa antitezo."
16,"V prehodnem obdobju je možno seveda zadevo urediti zgolj na tak način, kot je zdaj predlagana."
1,Začasno.
16,"Ampak tako kot je ta zadeva predlagana, se bojim, da dela mnogo več škode kot koristi."
1,Zakaj?
10,Na en vzrok sem že opozoril v stališčih Izvršnega sveta.
5,Na drugi razlog opozarjam jaz.
9,"Upam, da mi ga javno ne bo treba navajati."
36,"Kasneje boste videli zakaj, ker sem menil, da tisti, ki te zadeve predlagajo, jaz sem imel pa tudi nekaj privatnih razgovorov z nekaterimi od iniciatorjev in zagovornikov tega, da bi se stvar le nekako drugače uredila."
8,Ta zakon ne bo rešil problema decembrske napotitve.
1,Nikakor.
30,"Tudi če ga zdajle sprejmemo v taki obliki kot je predlagan, seveda, preden bo začel veljati in tako naprej, bodo tisti, ki bi morali v septembru v vojsko, že odhajali."
23,"Poleg tega pa, seveda iz načelnih razlogov, jaz nisem za to, da problem, ki to ni, rešujemo na podlagi pravice do ugovora vesti."
58,"Če se ta zakon sprejme oziroma če bi bil pravočasno sprejet, ali pa če ta rok, ki je predlagan, spremenimo, potem seveda ljudje pozivov ne bodo zavračali zaradi ugovorov vesti, ampak zaradi tega, ker pač predvidevajo, da po plebiscitu in po teh odločitvah ne bo več treba v vojsko izven Slovenije ali pa ne več v tako vojsko."
34,"In ker se že govori, in to bo najbrž realnost, da bo vojaški rok, tudi če bo, po novem letu krajši, oziroma da bo vojaški rok, če bo Slovenija sama izvajala vojaško usposabljanje, krajši."
48,"V takih razmerah seveda nihče, ki realno razmišlja, posebno pa seveda starši, ki imajo tudi nekaj pri odločitvah, ko ljudje odhajajo v vojsko, ne bodo pustili, da gre nekdo v Sombor ali pa kamorkoli izven Slovenije, če računa, da mu čez tri mesece kaj takega ne bo treba."
5,V tako situacijo bi prišli.
18,"To je prva posledica, na katero seveda predlagatelj ali ni pomislil ali pa seveda ni hotel javno pomisliti."
36,"Prva posledica je to, da če to uzakonimo decembra, ne bomo dobili niti 5% kontingenta, ki ga je treba poslati v vojsko, ker bo vsak lahko poziv zavrnil, ne da bi mu bilo treba razloge obrazložiti."
5,Ampak to ni ugovor vesti.
4,To je nekaj drugega.
16,"In seveda predlagam, če je to problem (jaz mislim, da je problem), da zadevo rešimo drugače."
24,"Če bo 5. januarja sprejet zakon o plebiscitu, potem bomo mi za to sejo Skupščine pripravili predlog rešitve, ki bo zadeval tudi decembrsko napotitev."
4,To je ta zadeva.
8,S tem zakonom se pa to ne rešuje.
40,"Druga posledica, za katero sem mislil, da je seveda ne bo treba javno pojasnjevati, pa je v zvezi s posledicami, ki bi nastopile za te konkretne posameznike, ki bi se na tak način evidentirali, če se situacija, kakršna je, zavleče."
29,"Ko smo pri tej skupščini sprejemali te rešitve, ki omogočajo, da večina nabornikov služi vojsko doma, oziroma v neposredni bližini, ostalih pa ne pošiljamo, ostalega dela kontingenta nismo definirali."
10,"To je 30% ali pa 40% ljudi, ki jih ni."
5,To je samo potencialni del.
12,Nima imen in priimkov in zaradi tega konkretno posamezniki tu niso odgovorni.
22,"V skrajnem primeru, recimo, če bi prišlo do tega, da si nekdo nasilno prisvoji evidence in vpokliče te obveznike, jih pač vpokliče."
8,Ti gredo v vojsko in kazensko ne odgovarjajo.
23,"Odgovornost je tukaj vedno do zadnje faze na ramenih državnih organov oziroma Republike Slovenije, nas, ki smo te odločitve sprejemali v tej skupščini."
53,"Če pa mi zdaj vzpostavimo evidenco, ki bo imela konkretna imena in na kateri bodo tisti, ki po naših zakonih, če jih sprejmemo, sicer lahko zavrnejo vojaško službo, po zveznih pa ne, s tem neposredno nekoga izzivamo, da pokliče 10, 15, 30 od teh, in jih seveda nasilno privede, če ne bodo hoteli."
12,"In potem imamo problem, ki smo se mu poskušali vseskozi izogniti, tukaj."
30,"Tudi na to pomislite, in v zvezi s tem zadnjim pa tudi s prvim razlogom, seveda izvršni svet, naš sekretariat in jaz osebno kot poslanci skupščine ne prevzemamo nikakršne odgovornosti."
14,"To odgovornost naj si naloži na ramena kar tisti, ki je tako rešitev predlagal."
19,"In to bom,če bo potrebno, danes tukaj še nekajkrat ponovil, tako da bo to tudi v javnosti jasno."
66,"Glede globalnega problema, ki je res obstajal zdaj z decembrsko napotitvijo, pa bomo, tako kot sem že rekel, v primeru, če bo vse kazalo, da bo zakon o plebiscitu usklajen, in 5. januarja tukaj sprejet in če bo določen zakon okrog novega leta, decembra ali januarja, predlagali ustrezne rešitve, ki bodo zadevale celoten kontingent, ne pa samo nekaj posameznikov, ki bi jih na ta način izpostavili."
1,Hvala.
2,Hvala lepa.
17,"Da, prosim, gospod Kuhar, zdaj bi imeli besedo pač predstavniki delovnih teles, ki so obravnavala ta zakon."
6,"Komisija za ljudsko obrambo, gospod Kuhar."
2,Hvala lepa.
23,"Kot je gospod predsednik povedal, ste dobili poročilo Komisije za obrambo o obravnavi predloga zakona o začasni ureditvi ugovora vesti v vojaški službi."
47,"Zato ga ne bi čital, ob tem pa moram odgovoriti Viki Potočnikovi, da smo ta predlog uvrstili na dnevni red na sam dan seje komisije z razširitvijo dnevnega reda, ker sem menil, da je prav, da uvrstimo zakon na dnevni red in se opredelimo do predloga zakona."
25,"Komisija je sodila, da smo v zadnjem času dobili v bistvu dovolj informacij in tudi besedilo predloga zakona z obrazložitvijo je bilo posredovano članom komisije."
16,"Zato smo menili, da ni potrebno,da bi vabili na sejo predstavnika Komisije za mirovno politiko."
22,"Na seji Komisije za obrambo so bili prisotni predstavniki Republiškega sekretariata za ljudsko obrambo, ki so dali širšo obrazložitev o ugovoru vesti."
35,"Posredovali so tudi negativno stališče izvršnega sveta in ob tem poudarili to, kar je tudi gospod Janša ravnokar povedal, da s sprejetjem tega zakona ne rešujemo ne kratkoročno ne dolgoročno problema, o katerem se pogovarjamo."
29,"Seveda pa se ob tem kaže vprašati: kaj pomeni ustavni zakon, kaj pomenijo sprejeti sklepi v parlamentu, če nimajo pravne moči, kaj pomeni urejanje zadeve z zakonom nad zakon?"
18,"Ob sprejetju ustavnega zakona smo sprejeli obveznost, da izvršni svet v treh mesecih pripravi zakon o vojaški dolžnosti."
29,"Kolikor je meni znano, naj bi ta zakon bil že v decembru v parlamentarni obravnavi, zato smo menili, da je umestno stališče izvršnega sveta in smo ga tudi podprli."
56,"Hkrati pa je treba reči, da smo v komisiji, glede na to,da je dan ali dva bil objavljen odlok o izvrševanju določenih zadev vojaške obveznosti na ozemlju Socialistične republike Slovenije, objavljen v časopisu in tudi v Uradnem listu, dali pobudo Republiškemu sekretariatu za ljudsko obrambo, da bi dal izjavo za javnost glede uresničevanja omenjenega odloka."
31,"Z izjavo bi v bistvu nabornike in njihove starše in širšo slovensko javnost obvestili o ukrepih, ki jih že in ki jih še bo Republika Slovenija sprejela glede izvajanja omenjenega odloka."
52,"Mislim, da bi taka izjava, čeprav so bile parcialne izjave že dane v sredstvih javnega obveščanja, bila dobrodošla predvsem za pomiritev, odpravo strahu, bojazni in pa odprtih vprašanj, zlasti pri tistih mladih fantih, ki morajo decembra ali pa januarja oditi na služenje vojaškega roka in pri njihovih starših ter širši slovenski javnosti."
2,Hvala lepa.
1,Hvala.
7,Gospod Jamnikar se je oglasil k besedi.
4,Bom kar od tukaj.
8,"Bom zelo kratek, ker smo danes že utrujeni."
3,Čisto na kratko.
15,"Pravica do ugovora, vesti je ena pomembnih pridobitev prizadevanj civilne družbe v zadnjih desetih letih."
40,"Mislim, da to lahko ugotovimo in da predloženi zakon rešuje probleme tistih nabornikov, ki bodo šli oziroma naj bi šli na služenje vojaškega roka v tem vmesnem obdobju do sprejema celovitega zakona, ki naj bi bil predvidoma v začetku januarja."
25,"In če bo omenjeni zakon omogočil vsaj enemu posamezniku možnost za razrešitev njegovih dilem glede ugovora vesti, potem jaz mislim, da je upravičil svoj namen."
13,"Pričakujem pa, da bosta novi zakon in ustava tudi boljše rešila ta problem."
22,"Menim, da pravice do ugovora vesti ne bi uporabljali le v primeru služenja vojaški službi, ampak tudi v drugih področjih družbenega življenja."
20,"Kot, recimo, v vojaški industriji, poskusi na živalih, uporaba jedrske energije, delo v okolju z zdravju nevarnimi kemikalijami in podobno."
14,"Tako da izražam podporo temu zakonu in menim, da bi ga lahko večinsko podprli."
2,Hvala lepa.
3,"Hvala, gospod Zakonjšek!"
18,"Ne bi govoril o poročilu Zakonodajno-pravne komisije, ki je pred vami in je, zdi se mi, dokaj jasno."
40,"V zvezi s poročilom bi rad vprašal sekretarja Janšo, kako da ni sekretariatu uspelo to, kar piše v zadnjem odstavku, da je potrebno po 15. členu ustavnega zakona sprejeti, torej ne predložiti zakon v treh mesecih od uveljavitve ustavnega zakona."
35,"Osebno se strinjam s tem, da ne bi bilo potrebno, če bi bil zakon predložen, razpravljati o začasni ureditvi ugovora vesti, ker bi se lahko v normalni proceduri pogovarjali o ureditvi tega zelo pomembnega problema."
15,"To je vprašanje povezano z razpravo na Zakonodajno-pravni komisiji, in prosim, da bi dobil odgovor."
22,"V tem primeru bi moral potem ta zakon biti sprejet nekje konec decembra, kar pomeni, da bi bil že sedaj v proceduri."
2,Hvala lepa.
11,"Predlagam, da še drugi končamo, pa bo potem gospod minister odgovoril."
2,Gospod Atelšek.
12,"Meni ni jasno, gospod Janša je rekel, da ta zakon ni potreben."
16,"Po 15. členu ustavnega zakona je dolžan izvršni svet to izvršiti, sicer je ta amandma abstrakten."
7,"Nekaj, kar se pač ne da narediti."
25,"Drugo, glede zavračanja, da bi izkoriščal nekdo, je vprašanje, kako bo pa potem, ko bo zakon po gospodu Janši predložen Izvršnemu svetu, ta zadeva urejena."
25,"In tretje, bi rekel, da, dobro, ne bodo šli v Sombor in tako naprej, jaz mislim, da je v Sombor tako prav, da ne gredo."
1,Hvala.
3,"Gospa Potočnik, prosim."
20,"Da, mogoče kot predlagatelj, če počakam do konca razprave, če ne bi jaz mogoče replicirala gospodu Janši na njegova izvajanja."
27,"Ne bom sicer ugovarjala, ker nisem niti razumela glede jurišanja na krampe in lopate, na koga je to mislil, mislim pa, da nima zveze s tem zakonom."
12,"Verjamem in se strinjam, da ni zakona mogoče pripraviti v dveh dneh."
21,"Vendar je ta skupščina zadolžila izvršni svet, da pripravi oziroma ne da pripravi, ampak da se že sprejme v treh mesecih."
44,"Prosila bi tudi gospoda Kuharja, sem razumela, ko je razlagal stališče Odbora za ljudsko obrambo, in tudi, ko sem prebirala stenogram s prejšnjega skupnega zasedanja, skupščine, ko je gospod Janša ravno tako uporabljal terminologijo, da mora izvršni svet pripraviti v treh mesecih ta zakon."
52,"Naj jih spomnim in naj prebere 15. člen sprejetega ustavnega zakona, ki govori: ""Za izvajanje vojaške obveznosti v skladu z drugim in tretjim odstavkom 7. člena tega ustavnega zakona bo sprejet zakon v treh mesecih od dneva uveljavitve tega ustavnega zakona."" To pomeni, da bi ta zakon moral biti sprejet 28. decembra."
17,"Če se spomnite, spoštovani kolegi, takrat nismo vezali takšnega zakona na izvajanje plebiscita oziroma na izvedbo plebiscita."
17,"Zavestno smo šli, da se Republika Slovenija samostojno opredeli do tega civilizacijskega vprašanja in ga tudi reši."
27,"Mi smo poskušali in se strinjam, da gre za prehodno določbo, da gre za prehodni zakon, ki bo nehal veljati z dnem, ko bo sprejet celovit zakon."
24,"Ker tega celovitega zakona še nimamo v proceduri, je nevarnost, da ga ne bomo sprejeli niti v tem letu, ampak enkrat v naslednjem letu."
21,"S tem pa pustili, ne vidim, resno ne vidim argumentov, s katerimi bi s tem zakonom delali več škode kot koristi."
44,"Skupščina s tem prevzema in jaz tudi v tem trenutku prevzemam tudi kot predsednica Komisije za mirovno politiko vso odgovornost za ščitenje vseh tistih, ki se iz takšnih ali drugačnih razlogov ne odzivajo ali ne želijo odzvati služenju vojaškega roka v Jugoslovanski ljudski armadi."
20,"Strah in bojazen, neprestan, gospoda Janše in njegovega sekretariata, da se zaradi tega zakona ne bo udeležilo niti 5% kontingenta."
22,"Spoštovani kolegi, to je popolnoma nezaupanje, bom rekla, v ljudi, v starše in v mlade, ki so do zdaj ravno obratno pokazali."
24,"Gre pa za ščitenje, tako kot je že prej bilo rečeno, kolega Jamnikarja, če bomo enega rešili, ga rešimo na legalen in legitimen način."
9,"Res ne razumem tudi, zakaj to vezanje na plebiscit."
4,Ustavni zakon je jasen.
7,Ustavni zakon je tudi zadolžil izvršni svet.
60,"Njegova oziroma bojazen gospoda Janše, da bodo državni organi prišli do konkretnih imen; v kolikor jim jih bo posredoval Sekretariat za ljudsko obrambo, takrat bodo ta konkretna imena dobili, če ne, pa gre tukaj, mislim, tudi za, ne samo za jamstvo, čuvanja podatkov, temveč tudi za jamstvo teh posameznikov, ki so se začasno odločili, da ne bodo služili vojaškega roka."
66,"Mislim, da gre za zelo kompromisen zakon in mislim, da bi glede na ustavne amandmaje lahko že izvršni svet pripravil še bolj radikalne spremembe, glede na dogodke, ki so bili tudi že v Ljubljani, glede na zasedbe, ne bom zdaj niti mešala teritorialne obrambe in glede na to, kakšen odnos imajo v večini, ne samo mladi ljudje, temveč Slovenci nasploh v zvezi z Jugoslovansko ljudsko armado."
1,Hvala.
2,Hvala lepa.
6,Prijavila sta se še dva razpravljalca.
3,Najprej gospod Lukač.
18,"Mislim, da mi gospa Vika ne bo zamerila, če bom tako ravnal kot ona zadnje čase pogosto ravna."
32,"In sicer, zakon predlagajo prav tisti, ki so skozi, ko smo urejali vojaško obveznost v ustavnih amandmajih in v ustavnem zakonu izražali dvom, da je sploh mogoče realizirati te določbe v Sloveniji."
26,"Stalno so vse poslance postavljali v dilemo, ali bo regrut tisti, ki bo nosil breme te skupščinske odločitve, ali bodo to organi, ki o tem odločajo."
46,"Vem, da so oni to vedeli, kdo to odgovornost nosi, ampak mislim, da je bilo pri njih ravno v namenu, da v slovenski javnosti ustvarijo dvom o tem, kaj odločajo v slovenskem parlamentu, kaj se odloča v slovenskem parlamentu po predlogih vlade oziroma kaj vlada počne."
15,"Mislim, da je povsem jasno, da ugovor vesti sodi v sklop zakona o vojaški obveznosti."
10,"Ko bomo to uredili, potem je to segment tega zakona."
39,"Nikakor pa ne moremo obiti, tako kot ta danes predlagani zakon hoče obiti in že ustvariti neko stanje brez vojaške cone ali, ne vem, kako bi se izrazil, ampak nekaj, kar bi obšlo sedaj v ustavi urejeno vojaško obveznost."
12,Mi vojaško obveznost imamo in je na tak način ne moremo obiti.
76,"Mi moramo to urediti z zakonom o vojaški obveznosti kot celovit kompleks in iz tega kompleksa potem ob pogojih priznati tudi to, kar je danes že večkrat bilo rečeno, to civilizacijsko enoto, da se nekdo zaradi nekih razlogov, ki pa jih mora zakon določiti in ki morajo biti res taki, ki ga ločijo od drugega obveznika, ne pa zato, ker se mu pač ne da ali pa noče prevzeti odgovornosti obrambe dežele, ki je ustavno določena."
18,"Mislim, da je ta predlog zakona neprincipialen, če na ta način, in to hoče, doseči odpravo vojaške obveznosti."
24,Zato se zavzemam le za celovito rešitev te vojaške obveznosti v Republiki Sloveniji in v okviru te celovite rešitve tudi potem možnost ugovora vesti.
23,"Mislim, tudi ne samo mislim, prepričan sem, da je ugovor vesti do tiste meje, ko je najbolj prizadeval človekovo osebnost, danes že spoštovan."
35,"Spomnite se, da smo še pred dvemi leti imeli oporečnike, ki so bili dvakrat ali trikrat obsojeni za isto dejanje, to se pravi, oporečništvo oziroma o ugovoru vesti, da bi služili vojsko oziroma prijeli orožje."
14,"Ker tega ni, mislim, da mesec dni ali dva ne pomenita v tem nič."
19,Imeli pa bomo celovito rešeno in ne bomo pa skoz zadnja vrata reševali vprašanje obrambne sposobnosti Slovenije ali ne.
2,Hvala lepa.
2,Hvala lepa.
5,Naslednji ima besedo gospod Frelih.
15,"Javljam se k tej razpravi izključno s pozicije, da sem pristaš da se ne hiti."
79,"Sem pa tudi drugi pristaš, da se dosledno upošteva sklepe Skupščine in ustavnega zakona, ki smo ga takrat sprejeli in smo vedeli za posledice, časovni rok in sposobnost priprave predloga, ki povezuje to današnjo rešitev oziroma tudi razmerje med delovnimi zadolžitvami oziroma vojaškimi obveznostmi, ker sem prepričan, da bi se ob tem času lahko pripravila koncepcija, kjer bi potem tudi napotili ljudi, ki se bodo tako ali drugače odločili iz raznih razlogov, da prevzamejo delovne obveznosti namesto vojaške obveznosti."
5,Zakaj sem se pa javil?
25,"Predvsem zaradi tega, ker me vznemirja, že večkrat, nastop našega ministra gospoda Janše, ki vnaša med vse nas, poslance, vsaj tak občutek imam jaz, nemir."
5,Jaz moram to javno reči.
51,"V tej smeri, ko definira, da smo v posebni situaciji, ko definira, da je bilo nekajkrat izraženo, da v prehodnih razpravah, da ni nobene nevarnosti, danes pa se ponovno pojavlja diskusija, da bo možno pridobiti sezname ljudi in da s tem v zvezi tudi vse posledice, ki jih nosijo direktni naborniki."
9,"Mislim, to bi morali enkrat za vselej jasno povedati."
18,"Ni nobenega strahu s tem v zvezi, ker v nasprotnem primeru bo tak predlog doživel zelo neugodno reakcijo."
2,Hvala lepa.
2,Hvala lepa.
2,Gospod Urbančič.
31,"Mislim, da me je sram, da nas nekateri razpravljalci hočejo prisiliti, da smo Slovenci, da se javno izjasnimo, da smo nesposobni nekatere stvari urediti v konstalaciji sil, v katerih se nahajamo."
2,Samo to.
1,Hvala.
4,"Prosim, gospa Vika Potočnik."
20,"Jaz se ponovno opravičujem, gre samo za repliko, ker moram zaščititi člane komisije in kot veste, so komisije sestavljene večstrankarsko."
41,"Namreč izvajanje gospoda Lukača, da zakon zagovarjajo ravno tisti, ki so nekoč še govorili drugače, gre za v bistvu malodane nezaupnico večstrankarsko sestavljeni komisiji, če pa je mislil zgolj na predsednico, ki izhaja iz ene stranke, pa mislim, da ni korektno."
5,V predlogu piše liberalna stranka.
5,"Ne gospod Lukač, gospod Lukač!"
1,Komisija
4,Gospa Potočnikova ima besedo.
26,"Jaz ne vem, ali moram gospodu Lukaču potem prebrati ali pa ga napotiti, kako se bere nek tekst, z glavo, z datumom in komu je naslovljeno."
8,"In potem pa, ko gre naprej z obrazložitvijo."
16,"S tem, ko bi sprejeli ta začasni zakon, ne vidim dejansko, da uvajamo neko brezvojaško cono."
40,"Ne vem od kod, poznam gospoda Lukača sicer kot dobrega pravnika, kot strokovnjaka, ampak te njegove bojazni, ne samo, da ne razumem, ampak mislim, da gre za videnje nečesa, kar sploh ni niti namen in niti tega v zakonu ni."
9,"Da želimo obiti vojaško obveznost, prav tako ni res."
26,"Gre zgolj za začasen zakon, ki je izpeljanka ustavnega zakona, s katerim smo se že v tej skupščini opredelili,da bo Slovenija imela to in to."
9,"Jaz se strinjam, da zakon ni celovit, ni najboljši."
10,"Začasno pa rešuje do takrat, dokler ne sprejmemo celovitega zakona."
8,In ne gre za nikakršno odpravo vojaške obveznosti.
11,"Tudi tukaj ne vidim, kje bi ta zakon vseboval takšne formulacije."
1,Naslednje.
3,Oporečnikov ni več.
8,"Res je, da se je zmanjšalo kazensko preganjanje."
46,"Gospod Lukač, sami pa veste, da nam je edino v zvezni skupščini uspelo to, da smo v zakon o služenju vojaškega roka lahko vnesli ugovor, če lahko rečem, ampak to na tak način, da tisti, ki prizna to, mora dvakratno služiti dolžino vojaškega roka v kasarni."
17,"Vi pa veste, da so Jehove priče drugačnega mišljenja in da niso niti za služenje znotraj kasarn."
34,"In da tisti zakon na videz daje, ponuja neko demokracijo in da gre za izrazito represivni zakon, ki ga mislim, da malodane skoraj v svetu ne poznajo, saj gre za dvakratno služenje vojaškega roka."
1,Hvala.
7,Gospod Kokošinek se je javil za repliko.
3,Odstopam od replike.
1,Hvala.
4,Želi še kdo besedo?
4,"Da, ugotavljam, da ne."
7,"Prosim, če lahko odgovorite, gospod Janez Janša."
14,"Prej, ko sem dejal, da se trka na odprta vrata, sem to tudi argumentiral."
11,"Zakon, ki naj bi uredil pravico do ugovora vesti, se pripravlja."
27,"Najbrž je pa vsem, ki tukaj sedimo, jasno, da so se razmere od takrat, ko smo mi sprejemali ustavne amandmaje, ustavni zakon konec septembra, do danes spremenile."
5,Vojaška obveznost je kompleksen sistem.
18,"In tega ni možno urediti brez neke vizije, kako bodo potekale druge stvari v obrambnem sistemu v družbi."
66,"Takrat, ko smo mi sprejemali ustavni zakon, je bilo mišljeno, da je služenje vojaškega roka, ki ga izvajamo sami (v teritorialni obrambi ali v organih za notranje zadeve in še to eventualno, če JLA ne bi pristala na kompromis in zagotovila služenja za vse v Sloveniji), zgolj alternativa, ki se odvija seveda po istih predpisih v enaki dolžini in enaki obremenitvi, kot v Jugoslovanski ljudski armadi."
26,"Da gre samo za tisti del kontingenta (tako je rešitev tu napisana) ki ne more v JLA na podlagi stališč, ki jih je sprejela ta skupščina."
26,"Takrat je, seveda tudi gledano širše, politično prevladovalo splošno mnenje in splošen političen konsenz v Sloveniji, da bo Slovenija šla po poti osamosvojitve na ustaven način."
9,"Torej ustava, referendum in tako naprej in tako naprej."
10,In da se bo potem vse generalno na novo uredilo.
4,Zdaj je stvar drugačna.
51,"Zadnjič smo sprejeli zakon o plebiscitu in ob tem, ko se na nek način predpostavlja, da bo do te odločitve prišlo kmalu oziroma da bo Slovenija svojo državnost gradila samostojno, da je ne bo vezala na federacijo, seveda nima smisla graditi sistema vojaške obveznosti,ki bo zgolj dopolnjeval sedanje federalne rešitve."
5,Potrebno je postaviti nov sistem.
20,"Za to pa je seveda potreben čas, za to so potrebne komparativne analize, potrebno je proučiti zakonodajo v drugih državah."
40,"Za to je seveda, kar se tiče ugovora vesti potrebno prej, preden določimo način uresničevanja te pravice, določiti tudi samo tezo; v ustavnem zakonu piše, da služenje alternativnega vojaškega roka oziroma civilna služba ne sme biti daljša od vojaškega roka."
13,"Zato, da opredelimo dolžino civilnih služenj, moramo imeti opredeljeno dolžino služenja vojaškega roka."
3,In tako naprej.
6,Tega ni možno uresničevati v zraku.
49,"Civilna služba se služi v bolnišnicah, v humanitarnih ustanovah, kjerkoli in v Sloveniji imamo sedaj pet organizacij (od domov za ostarele, do Triglavskega narodnega parka), ki so zainteresirane in so že dale pobude za to, da bi zaposlile oziroma omogočile uresničevanje te pravice oziroma civilno službo v svojem okrilju."
22,"Vendar je treba zato definirati marsikaj, od dolžine pa do statusa tistega, ki bo tam delal, kje bo spal in tako naprej."
9,"To ni tako enostavno, kot si morda kdo predstavlja."
10,Vendar pa se bomo mi tega roka treh mesecev držali.
15,"Pripravili bomo te rešitve, posebej, če bo na naslednjem zasedanju Skupščine padla odločitev glede plebiscita."
25,"Če ne bo padla, potem lahko ponudimo zgolj neko parcialno rešitev v tem roku, s tem, da moram reči, da izvršni svet ne sprejema zakona."
15,"Skupščina je s tem obvezala sama sebe, da ga bo v tem času pač sprejela."
13,"Ni pa postavljen noben rok, v katerem je tukaj to rešitev treba pripraviti."
18,"Pravniki pravijo, da je ta rok kvečjemu lahko rok za tistega, ki to predlaga, da to rešitev pripravi."
6,Tako je bilo tudi vseskozi razumljeno.
10,Poleg tega pa seveda tako kot piše v ustavnem zakonu.
35,"Tam piše, da se pripravi zakonska podlaga za uresničevanje te pravice oziroma te pristojnosti, ki si jo je s tem ustavnim zakonom republika prevzela od federacije za vojaško obveznost in za pravice do ugovora vesti."
7,Parcialno teh dveh zadev ni mogoče urediti.
23,"Jaz ne bi ponavljal argumentov oziroma ne bi še enkrat navajal teh dveh sklopov posledic, ki bodo nastale, če se ta zakon sprejme."
20,"Meni to povsem zadostuje, tukaj je bilo nekaj ljudi, ki so z imenom in priimkom prevzeli odgovornost za te posledice."
16,"Upam, da bo televizija to pokazala, da bo javnost to vedela in zame je to dovolj."
23,"Izvršni svet in jaz osebno, kot poslanci skupščine, pa še enkrat ponavljamo: ne prevzemamo nikakršne odgovornosti za te posledice, posebno za te zadnje."
24,"Glede vprašanj, kako bo zakon takrat, ko ga bo pooblaščeni predlagatelj predložil, urejal to pravico, kdo bo ugotavljal ali vzroki držijo ali ne držijo."
38,"V svetu je mnogo držav, kjer ta zadeva funkcionira že mnoga leta in imajo različne načine za ugotavljanje teh vzrokov in enega teh (takrat smo se načelno zmenili, da najbolj liberalnega) enega najbolj liberalnih bomo prevzeli tudi mi."
20,"Nekaj predlogov in variant imamo, vendar v nobeni državi pravica do ugovora vesti ni neomejena, ker potem vojaške obveznosti ni."
11,"To, kar se v tem zakonu predlaga, je pa ravno to."
17,"Začasno sicer, ampak pravica do ugovora vesti vseh možnih razlogov, ne da bi bilo to potrebno utemeljevati."
7,S takim zakonom se suspendira vojaška obveznost.
3,To je dejstvo.
22,"Ustavno-pravna komisija tega kot kaže, ni vzela v obravnavo, ampak upam si dokazati na seminarju s stotimi pravniki, da je to tako."
22,"Ker pravo ne sme gledati na to, kaj piše v enem stavku, gledati mora tudi na posledice, ki jih določeni predpis prinese."
20,"Na koncu pa še o tem, kar je malo neprijetno zazvenelo, tamle iz sredine, češ zdaj jaz tukaj koga strašim."
24,"Takrat, ko ste sprejemali te odločitve, smo vam dali na mizo, sicer smo potem to tudi pobrali, ker ima stopnjo zaupnosti, oceno možnih posledic."
7,V glavnem zadeve od tam še držijo.
13,"Kar se je spremenilo, se je spremenilo na slabše v teh štirih mesecih."
9,In zdaj vas jaz s tem nič ne strašim.
7,Jaz nisem spreminjal teh razmer na slabše.
3,Drugi so jih.
9,"Moja dolžnost je samo, da vas na to opozorim."
13,"Vi pa, da me pokličete na odgovornost, če vas na to ne opozorim."
66,"V zvezi s tem naj rečem še to, da je po tem odloku (ki je bil sprejet in okrog katerega je komisija za obrambo zahtevala neko garancijo; jaz sem kasneje v javnih nastopih na nek način te garancije, seveda, dal, kolikor je možno), prišlo tudi do zahteve, da se vse evidence, ki jih imajo republiški in občinski organi, izročijo vojaškim teritorialnim organom, in sicer do 10.12.1990."
20,"S tem še enkrat poudarjam, da gre za evidence, ki omogočajo izvajanje naborne obveznosti, ki seveda potem omogočajo tudi vpoklice."
15,"V teh evidencah seveda ni nikogar, ki bi kot posameznik kršil, pa čeprav zvezni zakon."
16,"Zato nikogar, tudi če bi kdo prišel do teh evidenc, ni možno poklicati na kazensko-pravno odgovornost."
30,"Drugo pa je seveda, če vzpostavimo še eno evidenco, in sicer evidenco tistih,ki so sicer v skladu z republiškim, ampak v nasprotju z zveznim zakonom, zavrnili služenje vojaškega roka."
20,"Mi s tem naravnost ponujamo nekomu priložnost, da s prisilno privedbo štirih ali petih (seveda vzorčno) pokažejo tukaj svojo moč."
10,Mi smo se pa temu skušali na vsak način izogniti.
12,"Če za te posledice prevzemate odgovornost tisti, ki predlagate ta zakon, prosim."
11,"Jaz še enkrat ponavljam, da za to ne prevzemam nikakršne odgovornosti."
65,"Poleg tega pa bomo, kot sem prej dejal (če pride na naslednji seji Skupščine do odločitve o plebiscitu, oziroma odločitve, da bo ta plebiscit v kratkem), predlagali tudi tako rešitev (v zvezi, ki jo je seveda potrebno prej še prediskutirati in spraviti vso proceduro vladi, pa najbrž tudi v predsedstvu), ki bo reševala ta problem decembrske napotitve, in sicer neparcialno, tako kot je rekel Jamnikar."
14,"""Če bomo samo enega rešili, bo pa to velik uspeh."" To ni nikakršen uspeh!"
14,"Treba je ta problem rešiti drugače, ne pa tako, da nekje okoli iščemo variante."
34,"Samo na vas je, tako kot takrat, ko ste sprejemali odločitve, s katerimi smo del te vojaške obveznosti prenesli v republiško pristojnost, tudi zdaj trdim: s tem, ko sprejemamo te odločitve, prevzemamo tudi odgovornost!"
2,Hvala lepa.
5,Razprava je bila sicer zaključena.
3,"Gospod Peskar, prosim."
16,"Samo repliko, kratko, ker mi zdaj pa o tem izvajanju gospoda Janše nekaj ni več jasno."
23,"Ni dvoma, da je izvršni svet samo izvršilni organ te Skupščine, in da je torej izvršni svet dolžan izvajati tisto, kar Skupščina sprejme."
24,"In če gospod Janša ne more prevzeti odgovornosti za tisto, kar mu skupščina naloži, jaz v tem trenutku drugega ne morem reči, naj odstopi."
1,Hvala.
6,samo... da ta skupščina to sprejme
2,Gospa Potočnikova!
54,"Jaz sem ponovno skrbno poslušala argumente in ne vem, ali se nočemo ali ne želimo razumeti, da gre dejansko za začasni zakon, do takrat, dokler izvršni svet in včasih je iz izvajanja gospoda Janše razvidno, da je to moč hitro pripraviti, enkrat je vezano to na plebiscit, enkrat pa je to izredno dolgoročen proces."
6,Zakaj to neprestano vezanje na plebiscit.
10,Zakon bo veljal lahko tudi samo 5 do 6 dni.
15,"In mislim, da zopet zavaja delegate, ko govori, da v treh mesecih izvršni svet pripravi."
34,"Ne, v roku treh mesecev po sprejemu tega zakona je Skupščina dolžna sprejeti; izvršni svet bi pa moral upoštevati normalno skupščinsko proceduro in v skladu s tem tudi v normalnih rokih predlagati ta zakon."
3,In še nekaj!
16,Neprestano se mi grozi z neko izredno in posebno situacijo in kako so se stvari zaostrile.
18,"To me še bolj navaja in še bolj prepričuje, da še radikalneje in še ostreje rešimo to vprašanje."
38,"Ne da prepustimo odhod mladih ljudi na služenje vojaškega roka v druge republike, pod takšnimi izrednimi in hudimi pogoji bom rekla, in jaz mislim, da ni Slovenca oziroma tudi Slovenke, ki bi v bistvu nasprotoval takšnemu sprejemu Skupščine."
20,"Jaz bi celo še prej oklicala, da več ne pošiljamo mladih ljudi na služenje vojaškega roka v Jugoslovansko ljudsko armado."
28,"Ampak, ker ne želim in ne vem kaj to zapleta, sem predvsem za to, da rešimo začasno in uresničimo tisto, za kar je ta skupščina bila tudi zadolžena."
12,"In kar ji je tudi bilo naloženo pred slovenskim narodom, da naredi."
25,"In zdaj se opravičujem v tem trenutku gospodu Janši, res se opravičujem, ker bom zelo osebna, tako kot je bil on na svojem začetku izvajanja."
21,Tudi v njegovem primeru v letu nazaj so bili izredno veliki pritiski in iz dneva v dan se je situacija zaostrovala.
14,"Vendar mislim, da je ravno takrat Skupščina tudi pokazala svojo trdnost in svojo odločnost."
16,"Če ne, ne vem, kako bi se tudi, še bom rekla, izvajanje njegove kazni danes rešilo."
3,Še gospod Metelko.
6,Podpiram še enkrat stališče gospoda Janše.
18,"To pa zaradi tega, ker zdaj mi je čedalje bolj jasno, da mi moramo ta problem rešiti celovito."
34,"Tudi do mene, kot poslanca, prihajajo zdaj obupane matere in prosijo, kako bo z njihovimi otroci, ki so dobili poziv za Sombor, 18. decembra, ampak ne pod pogojem, da bi šli pod ugovor vesti."
46,"To hočem reči, ker pač s tem zakonom mi rešujemo samo te dikcije ugovor vesti, treba pa je to stvar, tako kot je bilo že predlagano, rešiti celovito v tem smislu, da se z zakonom o plebiscitu poskuša še ta problem za to decembrsko generacijo rešiti."
1,Hvala.
4,"Gospod Janša, prosim, replika."
41,"Seveda ne bi rad in protestiram proti temu (ker se to poskuša), da bi v javnosti nastal vtis, kot da se v tem problemu pogovarjamo o tem, kdo je za to, da gredo slovenski naborniki še v JLA in kdo ni."
5,To ni vprašanje ugovora vesti.
24,"To je vprašanje politične odločitve te skupščine, ki bo na dnevnem redu na naslednji seji (če bo doseženo soglasje o plebiscitu, kar najbrž bo)."
4,Tega ne smemo mešati.
6,In ne manipulirati na ta način.
3,To je eno.
12,"Drugo pa, kar se tiče mojega osebnega primera in vloge stare skupščine."
7,"Mislim reči, da je zelo malo naredila."
21,"Celo komisija, ki jo je tista skupščina ustanovila po 30. seji, ni prišla do nobenih ključnih ugotovitev, ki bi se nanašala"
4,na takratno slovensko politiko.
3,"Prosim, gospod Schwarzbartl."
9,Jaz opravičila gospe ali gospodične Vike Potočnik ne sprejmem.
15,Zato ker njeni razlogi se neprestano ponavljajo in nisem pripravljen kar naprej poslušati iste razloge.
13,"Drugo, dva zbora sta to že zavrnila, pa to je samo ob strani."
35,"Drugo je, da gre tu za nek dvoboj oziroma dvogovor med dvema govornikoma in sprašujem predsedstvo, kako je s poslovnikom glede replike na repliko in tako dalje, koliko časa se takale stvar lahko tukajle suče."
2,Hvala lepa.
9,"No, glede števila replik pa zadeva ni povsem jasna."
43,"Mislim, da povsem jasno nismo nikoli rekli, kaj je replika in kdaj se replika neha, ker vsak k temu še nekaj doda, pa vendarle mislim, da prihajamo počasi v tisto fazo, ko je dejansko treba razpravo zaključiti, ker ne prinaša ničesar novega več."
6,Gospod Kokošinek se je še javil.
11,"Strinjam se z vašo izjavo ravnokar, da je treba razpravo zaključiti."
8,"Je še kaj nujnega, če ne zaključujem razpravo."
19,"Kot se morda spomnite, zadnjič se nismo odločili o načinu obravnave tega zakona, se pravi o hitrem postopku obravnave."
16,"Rekli smo, da se bomo o tem odločili, ko bodo podani pogoji za obravnavo tega akta."
17,"Ker je potrebno, da se najprej izrečemo o tem, ali smo za hitri postopek obravnave ali ne."
2,Ugotovimo sklepčnost!
15,"Kdo je za hitri postopek, prosim naj glasuje, za hitri postopek pri obravnavi tega zakona."
3,Kdo je za?
3,Je kdo proti?
4,Se je kdo vzdržal?
16,"Ugotavljam, da je predlog, da se ta akt obravnava po hitrem postopku, z večino glasov sprejet."
6,Prehajamo na glasovanje o samem predlogu.
11,S tem v zvezi bomo najprej glasovali o amandmaju Zakonodajno-pravne komisije.
6,To je amandma k 3. členu.
13,"Da, nimam nobenega pisnega dokumenta, da ga predlagatelj prevzema kot svoj amandma, oziroma"
13,"Ne, tudi pogoji da postane sestavni del niso izpolnjeni, ker ni 10 dni)."
12,"No, v vsakem primeru regularen način je, da glasujemo posebej o amandmaju."
7,"Slišali smo, da ga predlagatelj zakona podpira."
8,Mnenje izvršnega sveta smo slišali za cel zakon.
6,"Torej, kdo je za predlagani amandma?"
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
8,Prehajamo na glasovanje o predlogu zakona v celoti.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da predlog zakona ni sprejet."
16,2. TOČKA DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O FUNKCIONARJIH V DRŽAVNIH ORGANIH.
19,Zbor je 20.11. uvrstil predlog zakona o spremembah in dopolnitvah zakona o funkcionarjih v državnih organih na dnevni red.
18,"Ta zakon je predlagal delegat Danijel Starman, ki predlaga, da ga zbor obravnava in sprejme po hitrem postopku."
6,Mnenje izvršnega sveta ste prejeli 21.11.1990.
7,Danes ste prejeli tudi mnenje Zakonodajno-pravne komisije.
16,"Zdaj ne vem, kaj je bilo to odhajanje, ali definitivno odhajajo - ali gredo samo v bife?"
9,"Ne, zdaj se ni nihče tukaj javil, da odhaja."
30,"Jaz imam drugače, čeprav nerad vidim, da ljudje odhajajo, zelo rad, če vendar človek pove, da gre, da ima neko obveznost, karkoli že, da vsaj vidimo, da se zmanjšuje število."
24,"Malo prej nas je bilo prisotnih 42, zdaj, če sta dva odšla, ne bi bili več sklepčni, mislim, v tem primeru je vprašljiva obravnava."
9,"Jaz bi vseeno odredil 5 minut pavze, da ugotovimo."
4,"Torej, prosim gospod Starman."
54,"Torej, kot predlagatelj, kot sem že prej pod tisto točko - pobude in predlogi, ker nisem vedel, da je uvrščeno za tisto točko na dnevni red, predlagal naslednje: da se da tak predlog kot je, z isto argumentacijo in tudi z dodatki, zlasti tukaj je stališče Sveta za pravosodje Slovenije, v obravnavo ostalima dvema zboroma."
25,"Torej, da posreduje predsedstvo našega zbora v obravnavo preko predsednika Skupščine ostalima dvema zboroma in predlagam, da se to uvrsti na dnevni red 5. decembra."
9,"Da, za glasovanje v tej zadevi bi potrebovali sklepčnost."
3,Pozdravljam ta predlog.
4,"Prosim, da ugotovimo sklepčnost."
2,Ugotovimo sklepčnost!
5,"Dobro, potem počakamo toliko časa."
11,"To bi pomenilo, da obravnavo te točke preložimo na naslednjo sejo."
8,"Da, to pomeni, da je zdaj 41 prisotnih."
27,"Torej, glasujemo o predlogu, da preložimo to točko dnevnega reda, se pravi predlog zakona o spremembah in dopolnitvah zakona o funkcionarjih v državnih organih na naslednjo sejo."
3,Kdo je za?
3,Je kdo proti?
4,Se je kdo vzdržal?
23,"Predlagam, da sprejmemo še sklep, da zbor predlaga ostalima zboroma, da uvrstita to točko na dnevni red naslednje seje, to je 5. december."
3,Kdo je za?
3,Je kdo proti?
4,Se je kdo vzdržal?
1,29.
9,"TOČKA DNEVNEGA REDA - NADALJEVANJE - POBUDE, PREDLOGI IN VPRAŠANJA DELEGATOV."
17,"Prej, ko smo prekinili to točko zaradi nujnejših zadev, da tako rečem, je ostalo še nekaj prijavljenih."
6,Naslednji je na vrsti gospod Kramberger.
4,Imam kratko poslansko pobudo.
18,"V zvezi s kugo 20. stoletja, imenovano aids, dajem naslednjo pobudo ministrici za zdravstvo in ministru za informiranje."
14,Seznanjeni smo iz dnevnega časopisja o razsežnosti te bolezni pri nas in v svetu.
12,V Sloveniji imamo po zadnjih podatkih 8 obolelih in okoli 1.500 seropozitivnih.
10,"Nekateri pravijo, da je to število seropozitivnih celo okrog 3.000."
15,"Z načini prenašanja bolezni lahko predpostavimo, kakšne razsežnosti lahko dobi bolezen pri tako majhnem narodu."
15,"Po drugi strani pa se moramo zavedati, kako drago je zaenkrat neuspešno zdravljenje le-te bolezni."
19,"Zato predlagam, da bi naša Televizija Slovenija po zgledu tujih TV hiš posredovala ustrezne spote ob najbolj gledanih oddajah."
11,Na ta način bi lahko veliko prispevali k preprečevanju te bolezni.
10,To pobudo naj omenjeni ministrstvi proučita in jo čimprej realizirata.
2,Hvala lepa.
2,Hvala lepa.
4,Naslednji je gospod Atelšek.
31,"Vprašanje izvršnemu svetu je postavljeno, kakšne so posledice za Republiko Slovenijo v zvezi z uvedbo taks v Socialistični Republiki Sloveniji in kakšno škodo predstavljajo za Slovenijo v finančnem in tržnem smislu."
13,"Drugo, kdaj bo izvršni svet sprejel predpis o prepovedi prodaje avtomobilov brez katalizatorjev."
3,In tretje vprašanje.
72,"Ali je izvršni svet nudil dovolj strokovne pomoči poplavljenim področjem v odpravi posledic, mislim na stroko, vodogradnje, ceste, urbanizem in torej sploh na področju strok, kjer so nekateri absolutno zapostavljeni, nimajo strokovnih ljudi za izvajanje teh del in bi izvajanje teh del lahko bilo tudi katastrofalno za bodoči razvoj, torej bi morale zdaj biti odprave tako postavljene, odpravljene posledice tako postavljene, da bi bile tudi v bodočem razvojnem pogledu že tudi dokončne."
21,"In prosim tudi za odgovor, ali je ta pomoč zadostna, predvsem pa mislim na tista ogrožena področja, kjer nimajo dovolj strokovnjakov."
11,"Ne mislim na Celje, mislim pa na Mozirje in ostala področja."
2,Hvala lepa.
2,Hvala lepa.
5,Naslednji ima besedo gospod Franko.
30,"Jaz bi vprašal, zakaj dovoljujemo, in do kdaj bomo dovoljevali, da zasebni lastniki tovornjakov registriranih v drugih republikah, tam plačujejo dajatve in davke, vozijo in služijo pa v Republiki Sloveniji?"
2,Hvala lepa.
5,Gospod Pavšič je naslednji prijavljen.
12,"Delegati idrijske občinske skupščine so mi naložili, naj tu postavim sledeče vprašanje."
23,"Kaj se predvideva glede upravnih sprememb na področju krajevne samouprave, se pravi, želijo vsaj nekaj gradiva o tej problematiki, ki postaja zelo aktualna."
13,"In še eno vprašanje, ali se res prihodnje leto pripravlja sprememba pokojninskih pogojev."
17,"Ljudje so zmedeni in se predčasno množično upokojujejo v strahu, da to pozneje ne bo več mogoče."
16,"Bojijo se tudi, da bodo možnosti oziroma, da bo starost za pokojnino podaljšana na 5 let."
2,Hvala lepa.
6,Ali je gospod Ivanušič še tukaj?
2,Gospod Zakonjšek!
5,"Izklopite se prosim, gospod Pavšič."
4,Pobudo bom predložil pismeno.
3,Samo navajam jo.
4,Gre za izvajanje hidromelioracij.
6,"Kot veste, je bil sprejet moratorij."
15,"Izvršni svet, še v prejšnjem sklicu skupščine, je imel določene zadolžitve, ki jih ni izvršil."
18,"Zaradi tega so nastale določene škode, skratka, cel postopek hidromelioracij, vključno z varovanjem zemljišč, se ne more izvajati."
4,Potrebno je nekaj ukreniti.
13,"Pobudo bom poslal pismeno, tako da bo izvršni svet lahko na to odgovoril."
2,Hvala lepa.
2,Hvala lepa.
6,Želi še kdo kakšno vprašanje postaviti?
3,"Prosim, gospod Glavič."
35,"Jaz imam delegatsko pobudo, in sicer predlagam zborom, da pravočasno sprejmejo sklep o okvirih porabe javnega sektorja za leto 1991, in sicer na kratko rečeno v višini, kot je to normalno za države v Evropi."
10,"In imam pisno pobudo, da je ne bi podrobneje razlagal."
40,"Druga zadeva se nanaša na odgovor v zvezi z Elanom in tam mislim, da bi moral direktor SDK v Kranju odstopiti oziroma, da bi morala vlada ukrepati, ker bi sicer prišli do prepričanja, da bomo take stvari tolerirali tudi naprej."
2,Hvala lepa.
3,Je še kaj?
14,"Če je to vse, potem ugotavljam, da je s tem dnevni red seje izčrpan."
30,"Vsem delegatom se zahvaljujem, vsem preostalim delegatom se zahvaljujem za udeležbo, in preostalim še zlasti za vztrajanje do konca in s tem zaključujem 8. sejo Zbora občin Skupščine Republike Slovenije."
5,Prihodnji teden pa na svidenje.
