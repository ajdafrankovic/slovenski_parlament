13,"Ura je sicer 10 in 6 minut, ampak kot vidite še nismo sklepčni."
14,"Do zdaj je javljenih samo 30 poslancev in predlagam, da čez 15 minut začnemo."
3,Poslanke in poslanci!
5,Preteklo je nadaljnjih 15 minut.
19,"Prijavljenih je 41 s tem, da dva, ki sta se prijavila, sta se pa opravičila, trije zaradi drugih obveznosti."
2,Ugotovimo navzočnost!
14,"Predlagam vodjem poslanskih klubov, da v nadaljnjih petih minutah zagotovijo možnost za nadaljevanje dela."
30,"Ugotovimo sklepčnost: socialisti - trije, narodnosti - nobenega, SDP - šest, Liberalno demokratska stranka - dva, Liberalna stranka - nobeden, Demokratska stanka - dva, Narodno-demokratska - nobeden, Slovenska ljudska stranka - štirje, Slovenski krščanski demokrati tri plus dva"
3,So na usklajevanju.
1,Dobro.
7,"Socialdemokratska - štirje, Zeleni Slovenije - pet, neodvisni - nobeden."
7,"Takole, jaz predlagam še pet minut preložitve."
5,Poteklo je nadaljnjih šest minut.
18,"Ponovno prosim, da ugotovimo navzočnost - 34 plus gospod Potrč se je opravičil; s tem, da dve komisiji delata."
19,Ponovno bomo ugotavljali navzočnost ob 11 in 15 minut; s tem da se bom moral tedaj že jaz opravičiti.
3,Ura je 11.15.
6,"Predlagam, da se zdaj čimprej zberemo."
8,"Upam, da me po pisarnah poslanskih klubov slišijo."
18,"Gospe in gospodje, cenjeni gostje, predstavniki sredstev javnega obveščanja, nadaljujemo z 49. sejo Družbenopolitičnega zbora Skupščine Republike Slovenije."
31,"Za nadaljevanje današnje seje so se opravičili tudi nekateri, ki zdaj sedijo tukaj, ne glede na to pa: Rudi Šeligo, Marija Markeš, Anton Tomažič, Bogomir Vaupotič, Metka Mencin je pa navzoča."
11,Opravičili sta se tudi gospa Lavtižar Bebler in gospa Nada Bolcar.
14,"Za popoldne so se opravičili tudi Miran Potrč, Emil Milan Pintar in Andrej Verlič."
17,"Dva, ki sta odsotna sedaj, pa prideta po 12. uri in bosta nadomestila te, ki bodo odšli."
11,Po podatkih službe je na seji navzočih 48 poslank in poslancev.
6,"Prosim, da preverimo, ali to drži."
2,Preverimo navzočnost.
6,"Prosim, če pridete tudi iz avle."
2,Še prihajajo.
0,.
30,"Moram reči, da seveda to razumem kot žalitev tistih, ki sedimo tukaj, da če je dogovorjeno, da je seja ob 11.15 in potem tistih, ki so takrat sedeli tukaj, ni."
14,"Ampak, ne glede na to predlagam, da še par minut počakamo in potem pričnemo."
12,"Tisti, ki smo tukaj ne odhajajmo in si poskušajmo pridobiti še druge."
3,Seje še ni.
1,Spoštovani!
25,Kolega Peterle in Polajnar sta včeraj v imenu Poslanskega kluba Krščanskih demokratov naslovila pismo na predsednika Skupščine dr. Bučarja in opozorila na nesklepčnost Družbenopolitičnega zbora.
4,S tem se strinjam.
35,"Osebno pa mislim, da bi bilo boljše, da je to storil v imenu tega kluba samo kolega Polajnar, ki se vedno udeležuje sej, ne pa tudi kolega Peterle, ki ga zelo redko vidimo na sejah."
38,"Moja pobuda je pa naslednja: V imenu poslanskega kluba Socialistov predlagam, da se pripravi celovit pregled o udeležbi poslancev in poslank na sejah in ta pregled naj zajame celoten mandat; šele tako se lahko resno pogovarjamo o udeležbi."
26,"Ne glede na to, da je seja še vedno neformalna, bi vendarle prosil, da če lahko to mojo pobudo posredujemo ustreznim službam, da pripravijo ta pregled."
11,"Komisiji za volitve in imenovanja je že rečeno, da to naredi."
19,Komisija za volitve in imenovanja je prosila za te podatke in služba za zbore je te podatke že dala.
4,Gospod Polajnar želi replicirati.
4,Seje še vedno ni.
12,"Seje ni in se bojim, da bomo kar tako brez seje nadaljevali."
11,Samo pojasnilo: tisto javno pismo sva podpisala predsednik in vodja kluba.
15,Ker imata predsednik in vodja kluba imeni in priimka smo pač dali imeni in priimka.
1,Hvala.
10,"Zdaj predlagam, da zaključimo s tem in da preverimo navzočnost."
1,Prosim.
5,Gospod Buser želi proceduralno vprašanje.
2,Spoštovani zbor!
55,"Ne rečem, da naj zbor to sprejme kot pobudo ali karkoli, ampak menim, da bi bilo zelo pametno, da se domenimo, ali da naši predsedujoči in podpredsedujoči ugotovite tiste akte, ki bi jih mogoče lahko še sprejel ta naš zbor, ko so tik pred sprejetjem, ker vendar vemo, da vseh stvari ne bomo mogli napraviti."
13,"Ali ni škoda tistih zakonov, ko so tik pred sprejetjem, da to napravimo."
15,"Včeraj kar smo sprejemali, tisti dnevni red - pa še to dajmo zraven - pa še to."
5,To je vse skupaj neresno.
13,"Zadnjič, kot veste, sem dal pobudo, da naj bi zbor o tem razpravljal."
26,"Danes ne dajem pobude, ampak enostavno na našo logiko in poštenje bi hotel pošteno vplivati, da dajmo res samo še tisto, kar lahko opravimo iz preteklosti."
17,"Toliko stvari vendar ne moremo več napraviti, da bomo nove zakone začeli, ponovno to, tretje in četrto."
27,"Lepo prosim, ne dajem pobude, ampak dajem čisto sugestijo našim predsedujočim, da pripravijo tisto, kar lahko še sprejmemo in dodelamo, medtem ko ostalih stvari - vendar bo narobe."
22,"Bojim se tistega trenutka, ko bo javnost začela na nas še bolj kazati, kako smo leni, kako smo neresni in vse to."
13,"Dajmo vsaj nekaj, da bo dokazano, da to in to pa smo napravili."
18,"Ker drugače velikokrat že tako in tako na nas večkrat kažejo in to dostikrat, žal, tudi popolnoma upravičeno."
9,"Predsedujoči, lepo prosim, ni treba dati tega na glasovanje."
13,"To ni pobuda, to je samo sugestija zboru, če bi se to dalo."
27,"Vi kot predsedujoči pa boste mogoče lahko dobili že na naslednji seji uvid, kaj lahko sploh še naredimo v teh maloštevilnih zasedanjih, kar jih bomo še imeli."
21,"To, kar smo si naprtili še včeraj in vse ostalo, kar bo še sledilo verjetno na naslednjem sklicu, je nemogoče opraviti."
2,Hvala lepa.
1,Hvala.
32,"Moram vam pojasniti naslednje - če zbor seveda to zanima - če ne, najbrž nima smisla: Predsedniki zborov, in podpredsedniki smo bili tudi zraven, smo se že dogovorili in smo že naredili neko selekcijo."
29,"Dogovarjali smo se o tem tudi z vlado in tudi vlada je povedala, da ima sama sedem do osem prioritet, za katere misli, da bi jih bilo treba sprejeti."
35,"Moram pa seveda reči, da nam je isti dan poslala predlog za pet razširitev; na isti dan, ko smo se dogovarjali o tem, kaj naj bi bilo tisto, kar naj bi res še poskušali sprejeti."
14,"Moram pa povedati, da je od nas tukaj odvisno, kaj sprejmemo na dnevni red."
29,"In karakteristična situacija je bila včeraj, ko smo dnevni red razširili za sedem točk in 10 minut po tistem, ko smo ta dnevni red sprejeli, smo bili pa nesklepčni."
13,"Tako, da bi se morali pogovarjati tako z vlado kot sami s seboj."
5,"Prosim, zdaj gremo pa naprej."
44,"Dobili smo še obvestilo glede usklajevanja ZAKONA O ODKUPU TERJATEV IRAKA, da našemu zboru ni treba glasovati v zvezi z usklajevanjem tega zakona in za naš zbor je to sprejeto in ena izmed točk iz preteklih sej je za naš zbor s tem sanirana."
11,"Razen, če druga dva zbora ne bi sprejela predloga usklajevalne komisije."
16,"Danes ste na klop prejeli tri zakone, ki jih je v obravnavo predložila Vlada Republike Slovenije."
12,"Vlada zboru predlaga, da zakone obravnavamo že na sejah 28. in 29.10."
41,"Zakoni so: predlog zakona o jamstvu Republike Slovenije za obveznice, izdane zaradi sanacije Slovenskih železarn, predlog zakona o kritju izgube Slovenskih železarn in predlog zakona o jamstvu Republike Slovenije za kredite za trajno obratna sredstva Slovenskih železarn, družb z omejeno odgovornostjo."
44,"Glede na to, da ste zakone dobili šele danes, predlagam, da bi o razširitvah, ki jih predlaga vlada, glasovali šele na nadaljevanju seje 4. novembra, ko bo zbor razpolagal tudi s poročili delovnih teles in ko se boste z vsebino zakonov lahko podrobneje seznanili."
5,Se zbor s tem strinja?
3,Kdo temu ugovarja?
1,Hvala.
8,"Zboru predlagam, da najprej opravimo usklajevanje dnevnega reda."
21,"Po usklajevanju dnevnega reda bomo nadaljevali z razpravo 1. točke dnevnega reda, to je o predlogu zakona o lastninskem preoblikovanju podjetij."
20,"Zboru predlagam, da bi danes delali predvidoma do 19. ure zvečer, zato apeliram na sklepčnost zbora in racionalnost pri delu."
6,Odmor bomo imeli ob 13.30 uri.
6,"Prosim, da pred tem ne odhajate."
6,Na vrsti je usklajevanje dnevnega reda.
14,"Prosim poročevalko skupne komisije vseh treh zborov za uskladitev dnevnih redov, da poda poročilo."
3,"Prosim, gospa Lokar."
38,"Komisija predlaga, da naš zbor uvrsti na dnevni red predloga zakona o gozdovih in da razširi pri točki problematika izvrševanja zakona o funkcionarjih to točko še s problematiko o delavcih v državnih organih in delavcih v javnih službah."
9,"Če bi to sprejeli, bi bili dnevni redi usklajeni."
46,"Dogovorili smo se tudi, da se bo skupna komisija, ki je bila za dnevne rede imenovana, ponovno sestala in usklajevala dnevni red predvsem glede uvrstitve predloga zakona o Vladi Republike Slovenije, ko se bo za to, ali ga uvrsti na dnevni red, odločil še Zbor občin."
14,Predvidoma bi se ta zakon o vladi obravnaval na naslednji seji 4. in 5.
1,Hvala.
23,"Želi kdo razpravljati o tem predlogu usklajevalne komisije o uvrstitvi - v enem primeru o razširitvi teme, v drugem primeru o razširitvi dnevnega reda?"
3,Želi kdo razpravljati?
6,"Če ne želi, predlagam, da glasujemo."
2,Ugotavljamo navzočnost!
13,"Kdo je za to, da se uvrsti na dnevni red zakon o gozdovih?"
3,Je kdo proti?
0,.
4,Se je kdo vzdržal?
14,"Ugotavljam, da je s 35 glasovi za, 1 proti in 3 vzdržanimi predlog sprejet."
19,Kdo je za razširitev teme pri tisti točki o funkcionarjih tudi na delavce v državnih organih in javnih službah?
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je s 33 glasovi za, 1 proti in 5 vzdržanimi ta predlog sprejet."
13,Vračamo se na 1. TOČKO DNEVNEGA REDA - PREDLOG ZAKONA O LASTNINSKEM PREOBLIKOVANJU PODJETIJ.
15,"Sicer je za razpravo o predlogu zakona o lastninjenju podjetij prijavljenih še štiri, pet razpravljalcev."
27,"Opozarjam na to, da bomo s tem mi razpravo danes zaključili in potem nam ostane samo še glasovanje, takrat ko bomo dobili pregled in mnenja k amandmajem."
4,Prvi je gospod Rejc.
3,Lepo vas pozdravljam.
5,"Moj prispevek bo sorazmerno kratek,"
8,"Prosim poslance, če upoštevate, da je diskusija javna."
21,"Jaz bi samo to rekel, da smo že pred točno dvemi leti imeli zakon o privatizaciji na dnevnem redu našega parlamenta."
49,"In med tem časom vemo, kaj se je zgodilo in da smo imeli zadnji osnutek tega zakona, ki ga danes v predlogu obravnavamo, konec maja in jaz se tudi vprašam, kaj je bilo potrebno pet mesecev delati, pa se praktično niso skoraj nobeni predlogi, ki smo jih dali, upoštevali."
60,"Ker če smo videli, kakšen je bil napad amandmajev na predlog, potem vemo, da je to tisto, kar sem zdaj rekel, se pravi, da so bile te pripombe praktično čisto spregledane in kot pravim, čemu taka pavza vmes in zdaj kar naenkrat taka nuja, da se mora to takoj sprejeti, vmes pa seveda pet mesecev takorekoč čakanja in zapravljanja časa."
31,"Mi smo tudi takrat in tudi že leto prej povedali, vsi smo tako govorili, da bi bilo potrebno ob tej zakonodaji o zakonu o lastninskem preoblikovanju dati tudi celovito zakonodajo zraven."
22,"Tudi v maju oziroma konec maja smo to rekli in smo tudi povedali; nekatere stvari so prišle, druge stvari še niso prišle."
24,"Moram vas tudi spomniti na to, da je ena od pomembnih sestavin tega zakona o lastninskem preoblikovanju gotovo tudi strategija Slovenije do tujih vlaganj."
22,"Ta je bila, kakor vem, konec novembra oziroma konec leta 1991 nekako pripravljena, v začetku 1992 tudi in sedaj nič o tem."
62,"Vmes se pa marsikaj dogaja in gotovo je to, da je to sestavina tega in mislim, da ko govorimo o prodajah in podobno in o raznih pripombah in amandmajih, ki govorijo o tem, koliko se lahko tujcem proda, je potrebno tudi to strategijo imeti na mizi in tudi je bilo rečeno, da bi jo parlament dobil in da to tudi vlada napravi."
12,"Izjemno se vidi in čuti, da je nekako velik strah pred državo."
26,"Ta strah pred državo se čuti v podjetjih morda, ki malo bolje stojijo, v tistih pa, ki malo manj stojijo, pa mislim, da tega strahu ni."
48,"Ker to je tudi dokaz, da potem ko je sklad razpisal natečaj za sanacijo podjetij, je bilo prijav približno 240 - od tega je tudi že pogodb sklenjenih okrog 120 in nekaj več - kar pomeni, da bi tudi to bilo tisto, da se države ne bojimo, po eni strani."
30,"Po drugi strani pa, da je mnogo podjetij sklenilo pogodbo in s tem, ko se je to zgodilo, se je tudi ta državna oziroma družbena lastnina prenesla v posest države."
18,"To je stvar, ki bi jo bilo treba tudi razčistiti in seveda tudi predvsem pri lastninjenju delavcev upoštevati."
37,"Mi Slovenski krščanski demokrati smo vedno vztrajali pri tem, da je zakon, da je lastninjenje kot bistvena kategorija iz prejšnjega v prihodnji čas ali proti Evropi, da je ta zakon tak, ki omogoča hitro in pošteno lastninjenje."
51,"In seveda to hitro in pošteno, vemo, da se je dve leti vleklo, vendar vztrajali smo pa vedno, da je ta zadeva, predvsem kar se tudi vidi v prehodnih naših določbah, 44., 47., 48. in 49. člena, kjer smo tudi gotovo nekaj dodali zraven, da je ta zadeva nekako bolje urejena."
23,"Ni pa seveda to tisto, kar bi zagotavljalo, da bi ta kontrola bila tista, da bi poravnala vse nepravilnosti iz preteklih dveh let."
32,"Nekaj k amandmajem, ki smo jih tudi dali - dali smo jih več, kot pravim, žal smo jih tudi v maju dali in tudi že prej, vendar, kot pravim, praktično niso bili upoštevani."
6,Predvsem bi šel k členu 19.
17,"Zahtevamo, da se pred vpisom v sodni register poleg soglasja agencije da zraven tudi soglasje revizijskega organa."
37,"Tu mora biti eno z drugim pokrito, ker sicer vemo, da se stvari lahko zelo na hitro delajo in tudi se bojimo, da se bodo v tem postopku, ki naj bi bil hitro izvršen, mnoge stvari spregledale."
30,"Dalje smo tudi predlagali že pri osnutku, da naj bi se ta prenos družbenega kapitala v sklad, predlagamo v amandmaju, da bi se ta sklad povečal od 20 na 30."
18,"Namreč, to predvsem velja za tisti del družbenih sredstev, ki bi se potem prenesla na te investicijske družbe."
23,"Kar pomeni, da bi se potem s temi investicijskimi družbami začelo intenzivno razpolaganje s tem kapitalom in s tem tudi z intenzivnim gospodarjenjem."
33,"Smatramo, da je to eden od vzgibov, na osnovi katerih bi potem te investicijske združbe - vemo tudi, da smo dobili osnutek na mizo - delovale in se tudi uspešno vključevale v rast gospodarskega sistema."
20,"Pri interni razdelitvi smo že takrat oddali predlog, to je 22. člen, da se navadne delnice razdelijo do višine 30%."
34,"To je tudi tisto, da omogočimo hitrejši postopek in tudi, da se avtomatično temu izognemo, da bi država prišla zraven; kot sem prej govoril o tej bojazni, ki je, ponekod neupravičena, ponekod pa upravičena."
28,"Dalje, mislimo in tudi smo dali v amandma glede 27. člena: dokapitalizacija je proces, je delo, ki naj ga imajo, ki naj bo posledica zakona o gospodarskih družbah."
50,"Tam točno piše, kako se potem kapital povečuje in kaj to pomeni - in to je že delo tega zakona o gospodarskih družbah in to je tudi tisto, da naj bi ta celovita zakonodaja bila kot sopotnik tega zakona, sicer bomo mnogo manj vedeli in seveda pustili stvari tako v neznano."
1,Dalje.
32,"Posebno v 28. členu je govor, da se po vseh teh prenosih na sklade, kako se razdeli - da se ostanek prenese ali kot navadna delnica ali pa kot prednostne delnice na sklad."
39,"Mislimo, da je to po svoje nelogično, ker navadna delnica je v bistvu lastnina, prednostna delnica pa še ni dokončan lastninski proces; in mislim, da je to tisto, da ne more nekdo upravljati gospodarju, če je gospodar, vemo, drugje."
23,"Skratka, to so neke logične stvari in mislimo, da bi prednostne delnice, da bi ta zadeva odpadla, kar smo tudi v amandmaju dali."
28,"Ko preidemo na kazni, moram reči, da so kazni absolutno premile in da bi morale biti najmanj desetkrat bolj močne, bolj težke, da bi to zadevo resno vzeli."
63,"Tisto, kar smo govorili včeraj in poslušali, predvsem predsednika našega zbora s področja revizije, moram reči, da je tisto, kar je povedal, je gotovo utrjevalo te člene, ki sem jih že prej omenil, 47., 48., 49. člen, h katerim smo tudi dali določen svoj prispevek in mislim, da je to pomembno in je to seveda tista kontrolna funkcija, ki se naj potem uveljavi."
4,Nekaj pa je res.
16,"Cilj lastninjenja je gotovo v tem, da se dobijo novi lastniki, ki bodo poskrbeli za management."
30,"Zdaj, če pogledamo našo situacijo gospodarsko, ne morem kar takole počez reči, da je v veliki, ali pa v največji meri kriv management, vendar v velikih primerih pa gotovo je."
30,"Mislim, da je tudi cilj lastninjenja ravno v tem, da novi lastniki izberejo in merijo hlače managementu in da je ta dobro plačan in profesionalen, da najboljše opravi svoje delo."
50,"V glavnem, namen tega zakona mora biti tudi v tem, da bi ta zakon bil tak, da bi nekako bil všeč veliki večini, po eni strani, o drugi strani pa gotovo, da je to zakon, na katerega naj bi vsaj nekako ostal približno dober spomin, da je bil nekako pošten."
15,"Poleg teh pripomb, ki sem jih tu povedal, so bile še nekatere manjše, bolj obrobne."
28,"Vendar kot pravim, motilo nas je predvsem to, da so tiste pripombe, ki smo jih dali na osnutek, dejansko bile spregledane; bojim pa se, da bodo tudi sedaj."
32,"Vendar pa mislim, da je to tisto, kar bi morala in vlada in tisti, ki ste tu zraven sodelovali, upoštevati, ne pa čakati toliko mesecev in potem iti skoraj z istim naprej."
1,Hvala.
1,Hvala.
3,Gospod Franc Golija.
4,"Franc Golija, Liberalna stranka."
4,Spoštovane poslanke in poslanci.
21,"Hotel bi samo nekaj besed reči o zakonu o privatizaciji, ki nas okupira že dve leti in ga nismo uspeli sprejeti."
29,"Ta zakon in ta privatizacija je problematična zadeva in bo še bremenila Slovence, in tudi naslednji in ta parlament, in iz teh razlogov bi hotel nekatere stvari le povedati."
20,"Tak zakon, ki ga imamo sedaj, je iz vseh vetrov nanošen in prekompliciran, tako da bo njegovo izvajanje zelo težko."
31,"Naši delavci, ki upajo, da bodo od tega nekaj imeli, bodo skoraj gotovo prevarani in iz teh delnic, ki jih bodo dobili, ne bodo imeli v končni fazi nobenega finančnega uspeha."
37,"Zaradi tega bi plediral za zakon, ki bi bil bolj enostaven, bolj pregleden in pri bolj enostavnih stvareh je tudi manj možnosti za razne mahinacije in manj možnosti raznih krivin, za katere smo mi Slovenci posebej usposobljeni."
31,"Ker smo v Liberalni stranki te stvari dobro premislili in razmišljali, smo ponudili projekt male privatizacije, za katerega pa ne moremo dobiti končnega konsenza in mislimo, da je to velika napaka."
18,"S tem se tudi vidi, da nekateri samo načelno sprejemajo privatizacijo, za to pa niso pripravljeni ničesar narediti."
20,"Mala privatizacija pa je nesporna, nekomplicirana, enostavna in ima kup prednosti pred tem kompliciranim zakonom - ampak kljub temu ni pripravljenosti."
13,"Jaz gledam ta spisek zakonov, ki jih moramo sprejeti še zdaj pred volitvami."
27,"Včeraj smo na hitro razširili dnevni red in prepričan sem, in z menoj boste tudi mišljenje delili, da ta parlament ne more odgovorno vseh teh zakonov sprejeti."
14,"Če jih bomo pa sprejeli, se moramo zavedati tega, da bodo nekvalitetni, nedorečeni itn."
20,"Pri tem bi opomnil še to, da je prejšnja opozicija zmeraj protestirala, kadar smo hoteli sprejeti nekaj po hitrem postopku."
23,"Včeraj pa smo kot valjar vse razširitve in vse hitre postopke potrdili, razen gospoda Smoleta, ki je vztrajno, in priznam, vedno glasoval proti."
20,"Mislim, da ta parlament sprejema veliko odgovornost ob sprejemanju te privatizacije; mislim odgovornost, ali bo ta privatizacija kvalitetna ali ne."
22,"Če pogledamo število amandmajev, ki so danes že napisani in ki se še vlagajo, je skoraj nemogoče iz tega izcimiti nekaj pravega."
24,"Vidim, da kljub temu poslanci še nismo pripravljeni sprejeti našega predloga male privatizacije, ki bi pomenil vsaj del, vsaj en napredek v tem procesu."
24,"Razen tega moram povedati, da je zakon tudi vsebinsko slab, da je na ta zakon veliko pripomb; ne samo mi, tudi drugi imajo pripombe."
25,"Če pogledamo samo - v drugem členu zakon izloča podjetja posebnega družbenega pomena, banke, zavarovalnice; že to je en del pomanjkljivosti, za katero ni dane rešitve."
17,"V 4. členu govori zakon o tem, da bo vlada predpisala metodo, kako se izvede otvoritvena bilanca."
23,"Mislim, da je to preveč odprta zadeva, da vlada takih pooblastil ne more imeti, da bo predpisovala metode, kako se otvoritvena bilanca naredi."
13,"Za to so predpisi o bilancah in vemo, kako se to strokovno naredi."
9,In takih pooblastil vladi jaz nikoli ne bi dal.
6,V 22. členu - notranji odkup delnic.
17,Tudi te stvari so sporne in vemo kako lahko gredo. 26. člen govori o prodaji vseh sredstev.
8,"Prvič je nejasno, kdo vse o tem odloča."
44,"Drugič, mi podpiramo pri tem členu sindikate, ki se počutijo ogroženi, saj bodo delavci odpuščeni po istem sistemu, kot če gre podjetje v stečaj, tudi v tem primeru odpuščeni, za kar mislimo, da je nepravilno in nepošteno, saj stečaja ne moremo enačiti s privatizacijo."
11,"Potem govori 26. člen tudi, da ni potrebno izvesti otvoritvene bilance."
15,"Mislimo, da to ni sprejemljivo. 27. člen govori o preoblikovanju podjetja z večanjem lastninskega kapitala."
4,To je ponovna prevara.
25,"To je dokapitalizacija, za katero smo že ne vem kdaj rekli, da ni predmet privatizacije in mi ne moremo dokapitalizirati firme, dokler nimamo znanega lastnika."
9,"Zaradi tega mislimo, da bi morala oba člena izpasti."
8,"Dokapitalizacija je ekonomski instrument, ne pa instrument privatizacije."
21,"Pripomba je tudi na 24. člen, ko podjetje odkupi delnice v imenu delavcev iz dobička, ali pa iz prihodka od plač."
12,"Mislimo, da so te stvari tako nejasne, da jih ne moremo podpreti."
8,Na tem mestu bi rekel samo še nekaj.
37,"Ko je Liberalna stranka pred dvema letoma predlagala, da se po prvem zakonu, ki ga je predlagal Mencinger, nekaj razdeli 20, 30% med delavce, takrat nas sindikati niso podprli in niso štrajkali pred skupščino, zdaj pa so."
14,"Mislim, da se te stvari nekam čudno dogajajo in da jih včasih ne razumemo."
38,"V Liberalni stranki ne razumemo tudi problema, da smo prejšnji vladi predlagali moratorij na transakcijo z družbeno lastnino, pa tej vladi tudi stalno ponujamo, da bi preprečili divje privatizacije, pa se v tej smeri ne da nič zgoditi."
17,"Samo sprejemamo in sprejemamo zakone, tistih bistvenih ukrepov, ki bi jih pa morali narediti, pa ne sprejmemo."
41,"Mislim, da bi ta parlament, v taki sestavi kot je sedaj, moral vsaj dve stvari narediti: če ne moremo sprejeti velike privatizacije, potem bi morali sprejeti danes malo privatizacijo in moratorij na transakcije z družbeno lastnino: tako bi to lastnino zaščitili."
4,To so pravi ukrepi.
13,"Tisti, ki hoče z veliko žlico nekaj pojesti, se mu ta ponavadi zatakne."
2,Hvala lepa.
1,Hvala.
3,Gospod Janko Halb.
4,"Spoštovane poslanke, spoštovani poslanci!"
47,"Ekonomskih razglabljanj okrog zakona o privatizaciji je bilo že veliko, zato se na to področje ne bi spuščal, čeprav si - tako v stranki kot v okolju iz katerega prihajam - ljudje ustvarjajo določena mnenja, kaj bo ta zakon, ki odpira en strašen proces, povzročil, kakšne posledice bo imel."
42,"V tej svoji razpravi bi želel opozoriti, in verjetno je to zadnja priložnost, na nekaj tako političnih kot kakršnih koli drugih zakonskopravnih okoliščin, ki so, recimo, ali zavirala ali pa omogočila, da se prav zdaj sprosti ta proces sprejemanja tega privatizacijskega zakona."
42,"Namreč želel bi vas spomniti na tisto, ko je dolgo od tega nazaj dr. Pirnat mogoče nerodno ali pa namerno izjavil, da je torej z politično zmago Demosa na volitvah potrebna tudi ekonomska prerazporeditev ali distribucija ekonomske moč lastnine v slovenski državi."
40,"Seveda je takratna opozicija to strašno napadla in verjetno si je takrat zadala cilj, da zakon o privatizaciji ne bo šel na skupščinske klop vse do takrat, dokler ne bo prejšnji režim sposobno čutil, da bo ta proces lahko obvladoval."
29,"Zdaj, kakšne inštrumente, metode, vzporedne procese si je zastavil, kakšno zakonodajo je oviral ali blokiral, kakšne obstrukcije so bile izvajane, je bila stvar izbora in pa postavitev političnega cilja."
41,"Do volitev 1990 smo eni čislali, drugi vzdrževali, tretji kritizirali socialistično delavsko samoupravljanje, ko je delavec še nekako čutil, da je upoštevan družbeni subjekt, da se ga, recimo, nekdo tudi boji, da ga upošteva, ker je realna politična ekonomska družbena sila."
51,"Vendar smo potem seveda z nekaterimi nerodnimi, nekaterimi slabimi ukrepi delavsko samoupravljanje navidezno suspendirali in delavce praktično eliminirali iz procesa odločanja o sadovih dela, o dobičku, o profitu, o njegovem položaju - namerno uporabljam kategorijo izrazoslovja iz družbenega samoupravljanja, ker prav to je klasično, kako lahko izkriviš tisto, kar je dejansko res."
41,"In recimo delavci so to občutili, da se je dejansko samoupravljanje izpridilo s tem, da smo jih postavili, recimo, tudi z delovno pravno zakonodajo v rang mezdnega delavca, po drugi strani smo pa izenačili delodajalce in direktorje, vodilne delavce v podjetjih."
20,"To sem že trikrat ob konkretnih tematskih sklopih opozarjal v tej skupščini, ampak to je v zakonih še zmeraj tako."
8,"Mislim, direktor, vodilni delavec je izenačen z delodajalcem."
14,In to ministrica za delo enostavno noče razumeti in noče ukrepati na tem področju.
68,"Vzporedni proces je bila seveda jugoslovanska privatizacijska zakonodaja, vsaj v tistih socialističnih manirah, ko smo namesto družbene lastnine uvedli družbeni kapital, ko smo priredili zakonodajo s področja gospodarskih subjektov, gospodarskih družb, vpeljevali te organizacijske sheme na ta način v bistvu tistega, da je pa lastnina temelj za odločanje, smo pa pustili tako kot je in je imela, recimo, jugoslovanska socialistična pa politična elita vse vzvode v svojih rokah."
31,"Nenazadnje smo mi tudi zapečatili kuverte s plačami s tem, da smo pač zapečatili usodo - enim pet, drugim ena ali pa še ne polno enico - in seveda ta sistem smo vzdrževali."
44,"Koliko je bilo debate okrog tega, da dokler je družbena lastnina, da dokler imamo pravobranilce socialističnega samoupravljanja, dokler imamo ta institucionalni sistem še nekako prisoten, da odpečatimo tudi kuverte vseh tistih, za katere bi radi vedeli, kakšne so, pa nihče prave slike ne pove."
35,"Nikdar nismo niti dobili, ne poslanci ne zaposleni v podjetjih, podatkov, kakšne so dejansko te plače in kaj je še poleg plač možno, da se v teh kuvertah znajde ali da se v njih da."
7,Speljali smo tudi proces ustvarjanja slovenskega managementa.
23,"Namreč management ali pa manager je zahodna beseda za slovenskega upravnega delavca v organizaciji združenega dela, za slovenskega vodilnega delavca, za slovenskega direktorja."
31,"Dobro je bilo ta izraz vpeljati, s tem da si pa vse karakteristike klasičnih vodilnih delavcev ohranil in seveda gospodarstvo ali pa konkretne gospodarske firme, podjetja so čutile, kaj se dogaja."
50,"Strukturno sem 100% prepričan, da se je delež za akumulacijo, delež za reinvestiranje, delež za investicijske naložbe nasproti in nasproti vsem ostalim kategorijam, kako smo si zamislili včasih delitev rezultatov svojega dela, dohodka in ostanka dohodka, politike osebnih dohodkov, da se je ta delež za gospodarske naložbe strukturno bistveno zmanjšal."
19,"In zdaj je recimo lahko tudi za 50 ali za 100% manjši fond družbenega premoženje, kot bi lahko bil."
7,Istočasno se je začel proces divjih privatizacij.
22,"Skupščinske komisije, ki so to nadzorovale in bile dolžne, da preprečujejo, niso enostavno imele ne instrumentarija, ne vzvodov, da bi to preprečile."
9,Pojavilo se je stihijsko in prisilno zadolževanje gospodarskih firm.
101,"Vzdrževali ali izumili smo - kljub deklarirani smeri, recimo, da bo tolar ali slovenski denar stabilen - stihijsko inflacijo, zadolževanje podjetij, visoke obresti in ne nazadnje si je ta, recimo, prejšnji režim zadal še nalogo, da če ne bo drugače mogel preprečiti, da bi Demos slovenskim državljanom tudi omogočil to privatizacijo, kar je bil eden izmed glavnih udarnih uspehov na volitvah pred dvema in pol letoma, da bo potrebno ali zamenjati vlado; če se pa to ne bi zgodilo, ne vem, verjetno je še kakšen ostrejši ukrep, pa ne bom rekel (kakšne izredne razmere) je bil predviden, da bi se enostavno to preprečilo."
52,"In zakaj sem zdaj, ravno zdaj spoznal, da je ta politična elita, ki tvori sedaj koalicijo slovenske vlade, pripravljena reči, da je zdaj pravi trenutek, da bo proces obvladljiv, tako ekonomsko politično, ne vem, s kakšnimi koli drugimi ukrepi, in da se je zdaj zakon znašel, tik pred volitvami, v tej skupščini."
18,"Bojim se, da bodo posledice, ki bodo sledile temu procesu privatizacije tudi take, da se bodo dogajale krivice."
78,"Recimo, da bodo tisti, katerim je ta privatizacija namenjena, to je recimo slovenskim državljanom, kaj hitro izkusili, da je to kislo jabolko, da enostavno so bili onemogočeni, da bi se prav na ta proces, na to občutenje, kako občutiš neko lastnino, kako občutiš neko ekonomsko moč, ko si dejansko na osnovi lastne lastnine ali lastnega premoženja dolžan, da z nečim upravljaš kot dober gospodar, da se enostavno niso imeli možnosti ali niso bili v stanju na to pripraviti."
24,"Jaz si enostavno težko predstavljam, kako bodo recimo v podjetju, ki se bo organizacijsko preoblikovalo v delniško družbo, kako bo izgledala prva skupščina delničarjev."
11,"Recimo, da bo to pač po določenem času nekdo prisiljen sklicati."
19,"Jaz se bojim, da se bodo tam najostreje skregali, ker se ne bodo vedeli zmeniti, kaj je zdaj cilj."
37,"Potem se verjetno pojavijo tisti samozvani managerji, ki bodo rekli, ja mi to in to predlagamo, če nočete zabredete v strašne rizike in se bo družbeno premoženje oziroma tisto premoženje iz teh certifikatov, iz kupljenih delnic izgubilo."
34,"Vidite, to bo tista klasična posledična manipulacija, ko bo neki ozki krog priviligirancev, ki se bo čutil sposoben, da zdaj upravlja to slovensko gospodarstvo, čutil enostavno poklican, da v imenu vseh drugih zopet upravlja."
35,"Takrat bomo pa imeli delniško samoupravljanje, ki mogoče ne bo nič boljše kot je bilo prejšnje, s tem da bomo samo enkrat v zgodovini slovenske države, slovenskega naroda zapravili to, kar smo dolgo obdobje ustvarjali."
64,"Kar se tiče samih posledic tega zakona, me močno zanima, ali bo sočasno tudi s strani vlade in tega parlamenta sprejemana vsa potrebna vzporedna zakonodaja, ali bodo kot pristojni v Agenciji za privatizacijo pripravili vse podzakonske akte, vsa tolmačenja, vse usmeritve oziroma vso to administrativno serivisiranje, da se bo podjetje, delavci, ali tudi kdor pač upravlja to podjetje, znali pravilno odločiti za izbor metode."
21,"Namreč, zelo važno je, da si v podjetjih naredijo simulacijo določenih kombinacij teh metod, da se recimo ta proces privatizacije izide."
28,"Kaj se bo recimo zgodilo, če se predvideni delavski odkup, katerega recimo tako čislamo, da bodo delavci enostavno na ta način občutili lastninjenje, da se ne bo izšel?"
31,"Kdo bo potem kriv za tiste posledice, ko bo en del insiderskega delničarstva, drugega bo pa potrebno zaupati Agenciji, skladom in kakšno bo potem to nasprotje medsebojnih interesov in vsega tega."
22,"Ne nazadnje me tudi zanima, ali ima ta vlada pripravljen koncept porabe te kupnine, ki jo bo država kasirala iz naslova privatizacije."
41,"Namreč, to bo, verjamem, precej denarja in ali bo to imelo neke posledične vplive tudi na oblikovanje proračunov za leto 1993, 1994, 1995 ali še naprej in ali je pripravljen vsaj v grobih osnutkih, usmeritvah tudi strateški razvojni koncept slovenskega gospodarstva."
33,"Če mi predlagatelji zakona to potrdijo, potem sem tudi pripravljen za ta zakon sedaj glasovati, s tem da še enkrat poudarjam, da je nekdo spoznal, da je zdaj ta zakon, ta proces obvladljiv."
8,S kakšnimi nameni bodo pa rekle volitve 1992.
1,Hvala.
2,Gospod Tomšič.
2,Hvala lepa.
4,Spoštovane poslanke in poslanci!
54,"Točno opoldne, torej to je morda tudi simbolično, mislim, da se nam zelo mudi, tako da bom skušal biti kratek in seveda poskušal bom predstaviti tiste stvari, za katere se zanima oziroma, ki jih je do sedaj dala sindikalna konfederacija Neodvisnost in seveda tudi tiste, za katere se jaz osebno že dve leti zavzemam."
49,"Nastal je pravi fenomen, da smo vse stranke za sprejetje tega zakona, kjer bi bilo na nek način zakonsko omejeno tisto, kar se danes dogaja - malverzacija z družbeno lastnino, kraja in tako naprej, vendar čudno, da največkrat nismo sklepčni, če smo pa sklepčni so pa druge manipulacije oziroma oviranja."
4,To je res fenomen.
11,"Jaz upam, da bomo danes oziroma 4. novembra ta zakon sprejeli."
21,"Tudi jaz imam določene pridržke k temu zakonu, saj ste slišali že od mnogih, da idealnega zakona seveda ni možno napisati."
29,"Vendar, če bi se zavedali vsi, da je ta zakon, poleg osamosvojitve, poleg parlamentarne demokracije, tretji mejnik na poti v Evropo, potem bi bili drug do drugega bolj tolerantni."
18,"Ta zakon, ta predlog zakona je seveda v mnogo, mnogo čem boljši, kot je bil prvotni Mencingerjev zakon."
34,"Vi veste, da smo ga takrat tako nekatere stranke kot tudi nekateri sindikati, Neodvisnost je takrat bila med njimi, ostro zavrnili; zaradi tega je prišlo tudi do spora med nami in takrat ministrom Mencingerjem."
6,Zahtevali smo pravično razdelitev družbene lastnine.
18,"Zahtevali smo delavske delnice, takrat jih ni bilo notri, takrat so nekateri rekli, ja zopet hočete neko samoupravljanje."
36,"Skratka, mi smo takrat privlekli na dan vrsto podobnih, bi rekel, teh elementov lastninjenja iz drugih držav, pa tudi iz najbolj kapitalistične države, Amerike, kjer se je to delavsko delničarstvo tudi na nek način celo rodilo."
38,"Skratka, jaz plediram, da se ta zakon, tak kakršen je, s temi amandmaji - mislim, da veliko amandmajev - tudi ti, ki jih je dajal, recimo sindikat Neodvisnost in tudi ti, ki so jih dajali Svobodni sindikati - ni toliko narazen."
19,"Jaz sem dobro pregledal amandmaje različnih strank; od teh dvesto, jaz bi rekel, je resnično različnih morda samo deset."
17,"Tako, da mislim, da bomo takrat, ko bomo sprejemali te amandmaje, lahko na nek način združevali interese."
24,"Mi smo zadovoljni, osebno sem zelo zadovoljen, da je bila sprejeta revizija, možnost uvedbe revizje - to je tisto kar smo od vsega začetka predlagali."
18,"Zelo sem zadovoljen, da je prišlo od prvotnega predloga, da se delavsko delničarstvo z 10% poveča na 20%."
43,"Vi veste, da imamo mi tukaj amandmaje, kjer se zahteva 30%, to je tisto kar smo vedno na nek način zahtevali in to je tisto, kar mislimo, da bomo še vedno imeli tržno gospodarstvo tudi v tem slučaju, če bo velikost insiderstva taka"
30,"V glavnem, jaz bi apeliral na vse stranke tega zbora, da se resno lotimo tega dela, da potegnemo še enkrat skupaj, ne glede levica ali desnica, in ta zakon sprejmemo."
2,Hvala lepa.
11,"Še gospod Pregelj je prijavljen za diskusijo, potem pa bomo zaključili."
1,Spoštovani!
25,Zakon o lastninskem preoblikovanju razumem kot korenit poseg v razmere v naši družbi in ga kot takega tudi poskušam obravnavati oziroma na nek način sprejemati.
19,"Pri takih postopkih, ki jih v bistvu obravnava ta zakon, je jasno, po mojem mišljenju, na prvem mestu pravičnost."
27,"Lastnina, ki je bila zdaj last vseh, mora na nek pravičen način priti v last spet vseh, tako da bo vsak točno vedel, koliko je njegov delež."
22,"Da je to težko, vemo vsi in ta zakon, kot je že mnogo mojih predhodnikov povedalo, tega ne omogoča na idealen način."
30,"Osebno mislim, da se težko mogoče najde boljšo rešitev, vendar verjetno kopica amandmajev, ki je bila vložena, kaže na to, da bo treba najti drugačne rešitve, kot so tukaj ponujene."
47,"S stališča prve delitve, to je tiste delitve, ki jo predvideva 4. člen oziroma kasneje še 16. in 17. točneje pa 21. člen - nimam nič proti, ni mi pa še vedno popolnoma jasen delež, ki naj bi ga imeli direktno zaposleni, t.j. takoimenovana interna delitev delnic."
29,"Pri delitvi po 21. členu predlagam, tako kot tudi ostali člani zelene stranke, da se 20% sklada deli na 10% za sklad in na 10% na ekološko razvojni sklad."
48,"Jasno je, da je to poseganje v samo strukturo zakona, toda glede na to, kako je v bistvu družbeni kapital rastel v tej državi v minulih desetletjih, je vsem jasno, da je rastel ne samo na račun živega dela zaposlenih, ampak tudi na račun okolja, narave, naravnih virov."
13,"In če bomo kdajkoli želeli svoje okolje izboljšati, bo treba te račune poplačati."
19,"To pa lahko poplačamo le tako, da že zdaj, v tem trenutku rezerviramo določena sredstva za takoimenovani ekološki sklad."
6,Tehnična rešitev je lahko tudi drugačna.
26,"To se da vedno dogovoriti, toda v principu naj bi vsaj 10% sedanjega družbenega kapitala bilo namenjeno sanaciji obstoječih ran, ki so bile povzročene v okolju."
21,"Kajti to ni tisti denar, ki mu rečemo razvojni, ki predvideva uvajanje novih tehnologij, ki so okolju prijaznejše in tako naprej."
22,"Tisto se razume samo po sebi, nobena druga tehnologija ne more biti sprejemljiva, toda gre za tisto kar je bilo narejeno narobe."
28,"To vidimo okoli nas v obliki divjih odlagališč, v obliki ogromnih posegov pri odlaganju ostankov proizvodnje kot npr. rdeče blato v Kidričevem, ali pa konec koncev radioaktivni odpadki."
36,"Tako da s tega stališča, se pravi s stališča vračanja, izboljšanja okolja smatram, da ta rezervacija za ekološki sklad mora biti, da to nima nekega ožjega strankarskega pomena, ampak gre dejansko za pravičen odnos do narave."
7,Pri interni razdelitvi delnic vidim veliko problemov.
17,"Osebno to razumem kot prizadevanje zaposlenih, da ohranijo nadzor nad lastnino, s katero so že zdaj upravljali."
28,"Po tisti dobri znani marksistični maksimi, da je pač orodje tistega, ki z njim dela; jasno je, da se vsak delavec čuti nekje lastnika orodja, s katerim dela."
32,"Jasno je, da se najbolj lastnika čuti vodilni delavec, ki najbolj upravlja z orodjem celotnega podjetja, toda kljub vsemu je ta notranja delitev delnic tehnično po tem zakonu, mislim da, pomanjkljivo rešena."
53,"Omogoča toliko zlorab, da na koncu lahko pridemo do tistega, kar je v bistvu tudi narobe naredilo samoupravljanje, da v bistvu ne bo prišlo do lastninskega soodločanja v podjetjih tudi zato, ker je 20%, verjetno premalo oziroma tudi dokup je še vedno zgolj tam do 20% tako da je daleč od večinskega deleža."
10,Namreč v delničarskih in podobnih zadevah je važna velikost deleža.
27,"Povsem jasno, če nekdo propagira interno razdelitev delnic in notranji odkup, se smatra, da naj bi imeli zaposleni večino; to bi bila nekakšna zaščita pred tujim kapitalom."
8,"Iz tega zakona, jaz tega ne razumem tako."
13,"Poleg tega je sama tehnologija, ki jo opisuje 24. člen, v marsičem sporna."
21,"Sporen je že način odkupa tistih 20% takoj, potem določanje vrednosti, ocenjevanje vrednosti, da se ceno zbija, da se jo dviga."
19,"Tukaj bo, glede na to, da bo večino zadev nadzorovala direktno vlada, mogoče marsikdaj kaj tudi javnosti lahko ušlo."
10,Verjetno bi morali v zakonu uvesti tudi nekakšen parlamentaren nadzor.
12,"Potem, zame se zdi problematična valorizacija vrednosti delnic z indeksom drobnoprodajnih cen."
15,"Mislim, da delnica in drobnoprodajne cene nimajo enake strukture in da ni to prava rešitev."
8,Problematična je tudi tržna določitev te cene delnice.
20,"Namreč delnica ima svoj smisel ravno na trgu, ne pa nekje skrita v sefu in šparana za neko določeno obdobje."
13,"Vsekakor gre tukaj, gre za nekakšno vezavo dobička, ki ga bodo ustvarili zaposleni."
14,"Tak model mislim, da je nekje tudi Markovi} ponujal in se ni najbolje obnesel."
30,"Po svoje so tudi nekoliko problematični 25., 26. člen, ki govorijo o prodaji dela podjetja ali o kompletni razprodaji. 26. člen, kjer je omenjena odprodaja vseh sredstev, je sploh hecen."
29,"V drugem stavku - naj bi se lahko celo s pogodbo določile pravice delavcev, kje naj bi se zaposlili, na koncu v resnici gre za nekakšno odprodajo tudi delavcev samih."
6,Poglavje zase je tudi prednostna delnica.
7,Prednostna delnica je v osnovi nekakšno podržavljanje.
25,"Gre za določene pravice, ki jih bo imel sklad in jih bo delil ne glede na uspešnost tiste delnice, ki jo bo imel v posesti."
28,"Kar se tiče razdelitve lastninskih certifikatov se strinjam s tistimi, ki se zavzemajo za to, da bi dobili ta certifikat vsi državljani Slovenije, rojeni do uveljavitve tega zakona."
16,"Vsekakor pa bo ta lastninski certifikat tisto, kar bo nekako reguliralo pravičnost te delitve družbenega kapitala."
12,"Osebno se zavzemam, da je ta vrednost čimvečja, do neka razumne meje."
23,"Ta razumna meja pa je pogojena s tistim, kar se deli na pokojninski, odškodninski, ekološki sklad; se pravi s tistim, kar so obveznosti."
15,Bistvo zakona v ekonomskem smislu pa naj bi bila nekakšna možnost za dotok svežega kapitala.
21,"To pa mislim utegne zamegliti ravno problem internega lastninjenja in bo v bistvu prelaganje izgube, če podjetje ne bo dovolj uspešno."
19,"Kar se tiče investicijskih družb, ki naj bi jim sklad razdelil delnice, predlagam, da je to bolj podrobno opredeljeno."
20,"Gre za pomembno zadevo in mislim, da bi morala biti možnost tudi prodaje delnic tem društvam in ne zgolj razdelitev."
18,"Osebno sem vložil en amandma - lahko bi jih veliko več, pa nekako nimam več zaupanja v to proceduro."
24,"Ko smo pred dvema letoma sprejemali prejšnji predlog lastninskega zakona, sem čisto iste amandmaje pripravil; sedaj se ne bom več spuščal v to avanturo!"
45,"Kot mimogrede sem dal amandma na 2. člen, kjer sem predlagal, da se tiste banke, ki imajo v svoji lastni upniško lastniške deleže podjetij z družbenim kapitalom, pridobljene po končanih stečajnih postopkih, da se upoštevajo v tem zakonu, to se pravi, da se jih lastnini."
12,"Namreč to je družbeni kapital pri bankah, ki bo ostal nekje blokiran."
32,"Osebno mislim, da to ni prav, naj se ta zadeva da na trg, čeprav ima hipoteko, kajti hipoteko nad njo ima družbeni kapital, ne nek tuj kapital in dajmo to enakopravno obravnavati."
8,S tem se mogoče tudi problem bank reši.
1,Hvala.
8,Razpravo k 1. točki smo s tem zaključili.
23,"Predlagam, da sedaj to točko prekinemo in se vrnemo nanjo takrat, ko bomo dobili pregled amandmajev z mnenji pristojnih in takrat tudi glasujmo."
10,"Se pravi, ostaja nam samo še glasovanje pri tej točki."
21,Prehajamo na 2. TOČKO DNEVNEGA REDA - TO JE PREDLOG ZA IZDAJO ZAKONA O SKLADU REPUBLIKE SLOVENIJE ZA RAZVOJ z osnutkom zakona.
13,Predlog za izdajo z osnutkom zakona je predložila v obravnavo Vlada Republike Slovenije.
5,Obravnavala ga je Zakonodajno-pravna komisija.
10,"Predstavnik vlade k tej točki jegospod Rop, ki bo prišel."
5,Želijo besedo poročevalci delovnih teles?
10,"Če ne, odpiram razpravo, pa bomo predstavnika vlade slišali potem."
3,Želi kdo razpravljati?
4,Predstavnik vlade bo prišel.
24,"Medtem prosim tiste, ki, upam, poslušajo v svojih pisarnah razpravo, ker očitno dolge razprave ne bo in bo potrebno glasovati, da pridejo v dvorano."
8,"Prosim, če lahko med tem v klubih obvestite."
17,"Moram reči, da se počutim smešno, da si prizadevam za neko sklepčnost; saj to ni moj interes."
15,"Ne morem razumeti tega, da nekatere stranke očitno sklicujejo sestanke svojih klubov med zasedanji zborov."
4,"Kajti, celih klubov ni. ..."
16,"Mislim, da je nekorektno od vlade, da ni predstavnika in klubov, ki nimajo svojih predstavnikov tu.)..."
15,"Jaz apeliram, tako na ene in druge, da v dveh, treh minutah skušamo zagotoviti sklepčnost."
18,"Pavzo smo napovedali za ob 13.30 in predlagam, če lahko zagotovimo sklepčnost, gremo naprej, sicer bom zbor razpustil."
9,"Ali lahko prosim, poslanci, ki slišijo, pridejo v dvorano."
3,"Prosim, ugotavljamo navzočnost."
13,"Torej, ob treh sem prepričan, da bo najmanj deset ljudi manj kot sedaj."
43,"Se strinjate da gospod Rop, svetovalec vlade v zavodu Republike Slovenije za makroekonomske analize in razvoj, poda uvodno besedo k zakonu o skladu republike Slovenije kot tudi za zakon o agenciji, za ta komplet zakonov, ki verjetno ne bo kakšne polemične razprave vzbudil?"
4,"Spoštovane poslanke, spoštovani poslanci!"
28,"Žal je tako, da nas je relativno malo, ki smo soudeleženi v teh delovnih teamih, enostavno je premalo ljudi, ki sodelujejo, tako da istočasno delujemo na več področjih."
42,"Trenutno v delovni skupini intenzivno pripravljamo odgovore na vse amandmaje, ki so bili vloženi na zakon o lastninskem preoblikovanju in bi zato prosil, da mi dovolite, da v bistvu naredim kratek uvod v vse druge zakonske akte, ki se tičejo lastninske zakonodaje."
18,"Skratka, tokrat je v skupščinski proceduri paket lastninske zakonodaje, ki je nujen, da zaživi zakon o lastninskem preoblikovanju."
37,"Je pa potrebno povedati, da imamo v zakonu o lastninskem preoblikovanju vgrajeno varovalko, to je tistih šest mesecev, v katerem naj bi se uredile zadeve v zvezi s problemi denacionalizacije in v zvezi s problemi divjih privatizacij."
28,"Tako da menimo, če zadeve pripravimo (zdaj so pač v fazi osnutka), bo popolnoma lahko in možno izvršiti vse tiste naloge, ki so potrebne za normalno izvajanje zakona."
31,"Skratka, zakon o agenciji in zakon o skladu Republike Slovenije, bi rekel, do konca in tudi pravno formalno urejata vse tiste pristojnosti, ki jih jima daje zakon o lastninskem preoblikovanju podjetij."
28,"Moram reči, da v ostalih dveh zborih praktično ni bilo pripomb na ta dva osnutka zakona oziroma na predloga z osnutkom in da sta relativno lahko šla skozi."
13,"Mislim, da ni posebej spornih zadev; tudi na samih komisijah jih ni bilo."
13,V proceduri je tudi predlog za izdajo z osnutkom zakona o odškodninskem skladu.
5,Ta zakon je izjemno pomemben.
11,"Relativno dolgo se ga je pripravljalo, pa vendar zdaj rešitve so."
12,"Posebej bi poudaril, da so pomembne rešitve v zvezi z viri financiranja."
30,"Zdaj smo v določeni meri bolj operativno postavili tiste določbe, ki se tičejo financiranja odškodninskega sklada, ki so bile že opredeljene v zakonu o denacionalizaciji, pa niso bile dovolj operativne."
19,Gre predvsem za določbe v zvezi s stanovanjskim zakonom in pa tudi z zakonom o skladu zemljišč in gozdov.
21,"Skratka, v tem členu se predvidevata dva dodatna vira, ki bosta po našem mnenju lahko omogočila realizacijo zahtevkov do odškodninskega sklada."
44,"Izjemno pomembno se mi zdi, da je odškodninski sklad predviden kot delniška družba, kot, bi rekel, samostojna delniška družba, ki je sicer v popolni lasti države, pa vendar se racionalno odloča, nima neke vreče brez dna in skratka nima vgrajenega avtomatizma financiranja odškodninskih zahtev."
21,"Imamo pa še dodatno varovalo v samem zakonu, ki predvideva sprejem posebnega zakona, če ne bi bilo dovolj sredstev za financiranje."
65,"Zadnji v tem paketu je predlog za izdajo zakona o investicijskih družbah, vzajemnih skladih in družbah za upravljanje le-teh s tezami, ki v tej fazi tez ureja splošno urejenost investicijskih družb, kot je to predvideno in je urejeno po direktivah Evropske skupnosti, posluževali smo se tudi luksemburške in druge zahodno evropske zakonodaje in tudi nekatere izkušnje z Madžarske smo pobrali, ko smo pisali same teze."
73,"Moram reči, da je ta zakon oziroma ta predlog relativno dolgo časa že v skupščinski proceduri in da nam je pravzaprav zelo žal, da ga Skupščina še ni obravnavala, tako da bi lahko šli na bolj detajlno in operativno izdelavo, posebej prehodnih določb teh tez, ki pa urejajo in naj bi urejale funkcioniranje posebnih oziroma pooblaščenih investicijskih družb, do ustanovitve katerih bo prišlo na osnovi in po sprejetju zakona o lastninskem preoblikovanju podjetij."
34,"Spoštovani poslanci, vlada meni, da je sprejem te zakonodaje nujen, in zato vam predlagamo da sprejmete osnutke teh treh zakonov, ki sem jih prej omenil in pa teze zakona s predlogom za izdajo zakona."
1,Hvala.
11,"Zdaj nas je, če bo še gospod Battelli prišel nazaj, 43."
7,Prej ni bilo nobenega prijavljenega za razpravo.
4,Kdo želi zdaj razpravljati?
8,"Ni treba nič pojasnjevati, ker vemo kje ste."
1,Vem.
17,"Samo če bo zbor nesklepčen, nam mnenja nič ne koristijo, ker tako in tako ne bo glasoval."
11,"Glasovati ne moremo s tem, da računamo, da je nekdo tukaj."
8,"Gospod Tomše je prvi, potem je gospod Kolešnik."
5,"Prosim, da poslanci ne odhajate."
2,Hvala lepa.
7,Jaz sem tale predlog z osnutkom prebral.
9,"Moram reči, da v principu zakon kot tak sprejemam."
6,Imam pa konkretno vprašanje in sugestijo.
17,"Namreč, nikjer v nobenem členu tega zakona ne najdem, kako je z nadzorno funkcijo v tem skladu."
6,Kako se bo ta funkcija opravljala?
23,"Ali je to parlament, ali je to vlada, ali je to revizija, ker zakona še ni in ne vemo, kaj bo z revizijami."
19,"Skratka, imamo precej močan sklad, ki bo vrtel izjemno velik kapital, ne vemo pa, kdo bo te stvari nadzoroval."
14,Dosedanji zakon ima takoimenovani nadzorni organ in ta novi zakon tega nadzornega organa nima.
14,"Ima organ kot je skupščina in upravni odbor, kot je normalno v teh družbah."
23,"Torej nobene nadzorne funkcije iz tega zakona ne vidim in mislim, da bi se morali dogovoriti oziroma videti, kaj je z nadzorno funkcijo."
7,Sicer pa v principu to zadevo sprejemam.
30,"Rad bi še opozoril, da je ta zakon objavljen v 15 številki Poročevalca, to je 27. 6., da pa je zakon o privatizaciji objavljen v 22. številki Poročevalca 15. 10."
36,"Tako, da težko razumem, če piše v uvodnih obrazložitvah predloga za izdajo zakona: cilj zakona je prilagoditi položaj, status in pooblastila sklada Republike Slovenije za razvoj v skladu s predlogom o izdaji zakona o lastninskem preoblikovanju."
23,"Mislim, da je težko razumeti, če je to nastalo ali pa je objavljeno 4 mesece prej, preden je objavljen zakon o lastninskem preoblikovanju."
13,"Takole bo treba nekatere tekstualne stvari še tu, ampak to ni bistvena zadeva."
12,"Moja bistvena zadeva je, da se opredelimo, kako je z nadzorno funkcijo."
1,Hvala.
1,Hvala.
2,Ciril Kolešnik.
1,Spoštovani!
14,"Jaz se vam opravičujem, ker nisem imel možnosti takoj povedati, kar bom zdaj povedal."
6,Namreč prav gotovo smo lahko nezadovoljni.
25,"Sam osebno sem zelo nezadovoljen, da prihajamo v situacije, ko se nas potem (Če dovolite, gospod Juri, jaz poslušam tebe kadar govoriš, z vso pozornostjo"
4,Jaz sem bolj sprejemljiv
2,Prav gotovo.
53,"In zato, ker se učim od tebe, bi veljalo tudi meni nakloniti malo pozornosti.) Hočem reči, da sem želel prej povedati zelo resno in to je pač moje mnenje in mislim, da ga še kdo deli z mano, da je neresno obtoževati parlament, da zavlačuje, da ne dokončuje del, ki si jih nalaga."
22,"Tu moram ugotoviti, da tega ni kriv parlament, ampak je treba krivce ugotoviti za takšna dogajanja, kot smo jim danes tudi priča."
8,Vsake pol ure ali vsako uro smo nesklepčni.
17,"Nesklepčni pa nismo zaradi nas vseh, ampak zaradi določenih poslancev in na koncu koncev tudi zaradi vlade."
29,"Pred to točko, katero ta trenutek obravnavamo, ni bilo predstavnika vlade navkljub opravičilu, ki ga je malo prej izrekel, da jih je zelo malo in morajo veliko del opraviti."
14,"Jaz pa mislim, da nobenega od nas ne moti, da jih je tako malo."
22,"Stvar organizacije je pač njihova in oni so dolžni, ker so se za to zavezali, da opravijo kvalitetno delo, pa brez opravičil."
4,To je ena zadeva.
2,Druga zadeva.
34,"Moti me, da ni višjega predstavnika vlade, kajti ob tako pomembnih zakonih, kot je ta skupina, je, kot se spomnimo, bilo v preteklosti več ne samo ministrov ampak vsaj podpredsednik vlade za določeno področje."
7,Danes nam vlada ne naklanja te pozornosti.
23,"S tem tudi umešča te zakone na veliko nižje mesto kot pa dejansko so, čeprav znajo tudi reči, da so ti zakoni pomembni."
41,"Kar se osebno tega zakona tiče, katerega zdaj obravnavamo - predvsem o skladu sem enakega mnenja kot gospod Tomše, ki opaža, da ni nadzora, kar pa tudi verjetno ni slučaj, kajti celoten zakon in upravljanje znotraj zakona se vrti v krogu vlade."
26,"Če berete 11. člen je vlada v tem prehodnem obdobju, ko je edini delničar vlada, tudi hkrati skupščina, je tudi hkrati nadzor, je tudi hkrati upravljanje."
7,"Skratka, vse se vrti v okviru vlade."
14,"Mislim, da to ne more biti že iz same povezave med parlamentom in vlado."
25,"Osebno sem prepričan, da bi moral imeti parlament vsaj možnost voliti, imenovati skupščino in tudi določati nadzor nad delom takšnega sklada, ki je izjemno pomemben."
26,"Zato menim, da bi vlada morala upoštevati te pripombe, da bi dejansko dobili organ oziroma sklad, organizacijo, ki bi opravljala te pomembne naloge kot jih ima."
67,"Pri celotni kompoziciji tega zakona me moti tudi to, da, na žalost, v 11. členu, kjer se govori o delovanju in tudi o samem ustanavljanju, kot pravim, na eni strani ni določena drugačna kompozicija, in sicer, da bi bilo prav, da je v 5. točki lahko zapisano le tako, da parlament voli skupščino in da skupščina, ki je sestavljena iz strokovnjakov in predstavnikov parlamenta, upravlja s skladom."
14,"Kar se tiče pa nadzora, je najmanj, da določimo nadzor, ki naj bo parlamentaren."
4,Toliko okoli tega sklada.
8,"To so te osnovne pripombe, ki jih imam."
10,Želi še kdo razpravljati o zakonu o skladu za razvoj?
3,"Prosim, gospod Pregelj."
1,Spoštovani!
4,Pridružujem se mojima predgovornikoma.
7,Gre v resnici za pomanjkljivost tega osnutka.
12,"Mi smo podoben zakon že obravnavali, naš zbor ga je tudi sprejel."
21,Ob sprejetju prejšnjega lastninskega zakona in takrat se je že tudi razvila diskusija v zvezi z nadzorom nad delom takega sklada.
17,"Vsekakor se strinjam, da mora imeti sklad nadzorni organ in ta nadzorni organ naj izvoli državni zbor."
17,"Prav tako naj bi tudi državni zbor dal soglasje k imenovanju oziroma razrešitvi direktorja, ne pa vlada."
25,"Kot je že gospod Kolešnik omenil, kolikor je vlada glavni delničar (oziroma trenutno bo celo edini), potem ne more opravljati nadzorne funkcije nad tem skladom."
19,"Za skupščino osebno menim, da jo sestavljajo tisti, ki imajo v skladu delnice in zame tu ni nobene dileme."
8,Glavna dilema je nadzor nad delom tega sklada.
17,"To bo zelo pomembna institucija in edini instrument, ki lahko zagotavlja javnost, je nekakšna vpletenost državnega zbora."
2,Hvala lepa.
4,Bi gospod Rop odgovoril?
10,"Ali je nujno, da v zakonu piše tudi sedež sklada."
17,"Isto velja za agencijo, ker naslovi se spreminjajo in to pomeni, da bo potrebno vsakič zakon spreminjati."
6,Po moje je to stvar statuta.
1,Prosim.
1,Spoštovani!
26,"Moram reči, da se mi zdijo smiselne pripombe v zvezi z nadzorom in lahko samo to rečem, da bomo predlagatelji to upoštevali, ko bomo oblikovali predlog."
1,Hvala.
9,"Če ni več razpravljalcev predlagam, da glasujemo o osnutku."
3,Najprej preverjam navzočnost.
7,"Poslance v avli prosim, glasujemo o zakonu."
8,"Prosim poslance s hodnika, da pridejo v dvorano."
4,Glasujemo ob 14.00 uri.
1,Hvala.
7,"Predlagam, da ugotovimo, koliko držijo naše obljube."
8,"Upam, da nas gledajo oziroma nas bodo gledali."
2,Ugotavljamo navzočnost!
4,Ob 14.04 ugotavljamo sklepčnost.
22,"Čez pet minut ugotavljamo sklepčnost in če zbor ne bo sklepčen, ga bom razpustil, ne glede na to, kaj si kdo misli."
4,Minilo je sedem minut.
8,"Predlagam, da ugotovimo število navzočih. 36 navzočih poslancev."
5,"Ugotavljam, da zbor ni sklepčen."
3,Predlagate poimensko ugotavljanje?
8,"Prosim, da se javijo tisti, ki so tukaj."
246,"Tone Anderlič - tukaj, Milan Balažic - tukaj, Roberto Battelli, Peter Bekeš, Branko Grims, Nada Bolcar (opravičena), Stanko Buser, dr. France Bučar, dr. Andrej Capuder, Janez Gajšek, Boris Gerl - tukaj, Franc Golija, Gregor Golobič, Vano Gošnik, Alojz Grabner, Janko Halb, Jože Hobič - tukaj, Spomenka Hribar, Janez Janša, Franco Juri - tukaj, Slavko Kmetič - tukaj, Janez Kocijančič - odsoten, Štefan Kociper - tukaj, Ciril Kolešnik - odsoten, Janez Kopač - tukaj, Štefan Korošec - tukaj, Ivan Krefl - odsoten, dr. Lev Kreft, Božo Kuharič, Janez Lampret, Lavtižar Bebler Darja - opravičena, Mihaela Logar - tukaj, Sonja Lokar - tukaj, Andrej Magajna - odsoten, Magdič Jože - tukaj, Marija Markeš - opravičena, Metka Mencin - tukaj, mag. Julij Nemanič - tukaj, Mojmir Ocvirk - tukaj, Borut Pahor - tukaj, Anton Peršak - tukaj, Alojz Peterle - odsoten, Emil Milan Pintar - tukaj, Franc Pipan - odsoten, dr. Rajko Pirnat - odsoten, Franc Pivec - odsoten, dr. Drago Plešivčnik - tukaj, dr. Hubert Požarnik - odsoten, Marjan Podobnik - tukaj, Ignac Polanjar - tukaj, Franc Potočnik - tukaj, Miran Potrč - tukaj, Maria Pozsonec - tukaj, Žarko Pregelj - prisoten, Aleksandra Pretnar, Vitodrag Pukl - tukaj, Ivan Pučnik - tukaj, Peter Reberc - odsoten, Izidor Rejc - tukaj, dr. Ciril Ribičič - tukaj, Dušan Semolič - odsoten, Jože Smole - odsoten, mag. Rudi Šeligo - opravičeno odsoten, Mile Šetinc - tukaj, dr. Leo Šešerko - odsoten, Jožef Školč - tukaj, Šuklje Borut - odsoten, Zoran Thaler - tukaj, Anton Tomažič - opravičeno odsoten), Ivan Tomše - tukaj, France Tomšič - odsoten, dr. Ludvik Toplak - se je opravičil prej, Bogomir Vaupotič - odsoten - službeno v Milanu, Andrej Verlič - opravičen, Zdenka Vidovič - tukaj, dr. Božidar Voljč - odsoten, dr. Franc Zagožen - odsoten, Zvone Žagar - odsoten, mag. Viktor Žakelj - odsoten, Andrej Žorž - tukaj."
9,Po tem klicanju nas je 42 in Gošnik 43.
11,Sprašujem naslednje: kdo od teh namerava v naslednji uri zapustiti sejo?
10,"Zato da vidimo, ali ima smisel nadaljevati sejo ali ne."
17,"V eni uri lahko nekaj naredimo, če ne nima smisla začenjati, če bomo čez pet minut nesklepčni."
8,"Opozarjam na to, če trije odidejo smo nesklepčni."
10,Glasujemo o osnutku zakona o Skladu Republike Slovenije za razvoj.
17,"Razpravo smo končali: ""Zbor sprejema predlog za izdajo zakona o Skladu Republike Slovenije za razvoj z osnutkom."
12,"Zbor nalaga predlagatelju, da ob upoštevanju razprave pripravi predlog zakona."" Ta sklep."
3,Kdo je za?
3,Je kdo proti?
4,Se je kdo vzdržal?
0,.
19,"Kdor je za to, če je vlada sposobna, da predlog zakona obravnavamo 4. in 5. novembra, če pripravi predlog."
20,"Dobro, dobro. (Gre za to, da smo imeli predlagan variantni sklep.) Če bo vlada predložila bomo takrat glasovali o razširitvi."
22,Prehajamo na 3. TOČKO DNEVNEGA REDA - PREDLOG ZA IZDAJO ZAKONA O AGENCIJI REPUBLIKE SLOVENIJE ZA PRESTRUKTURIRANJE IN PRIVATIZACIJO PODJETIJ Z OSNUTKOM ZAKONA.
21,"Predlog je predložila vlada, obravnavali bi ga naj Komisija za preobrazbo družbene in zadružne lastnine, kot matično delovno telo, Zakonodajno-pravna komisija."
8,"Predstavnik je gospod Rop, ki je že obrazložil."
6,Želi kdo razpravljati o tem zakonu?
3,"Prosim, gospod Pregelj."
1,Spoštovani!
5,Velja isto kot za sklad.
50,"Ker sem opazil, da so ti zakoni deloma narejeni po istem kopitu kot tisti, ki smo jih prejeli že pred dvema letoma in takrat sem imel vrsto amandmajev in vsi ti amandmaji so se nanašali na nadzor, ki je bil vedno zamišljen tako kot sedaj, tudi samo s strani vlade."
6,Vlada se pojavlja v dveh vlogah.
9,V vlogah nekakšnega ustanovitelja in v vlogah nadzornega organa.
20,"Zato predlagamo, da velja isto kot za sklad, se pravi, da se določi nadzorni organ, ki ga imenuje državni zbor."
39,"Prav tako tudi soglasje za imenovanje direktorja naj bi ne bilo s strani vlade, ampak s strani državnega zbora, ker je to pomembna institucija in če imamo soglasje za sodnike oziroma za direktorje srednjih šol, lahko tudi za to."
2,Hvala lepa.
1,Hvala.
4,Želi še kdo razpravljati?
26,"Če ne, predlagam sklep, da zbor sprejema osnutek zakona in da nalaga vladi, da naj ob upoštevanju razprave na zboru in delovnih telesih pripravi predlog zakona."
3,Kdo je za?
3,Je kdo proti?
0,.
4,Se je kdo vzdržal?
7,"Hvala, s tem smo to točko opravili."
17,Prehajamo na 4. TOČKO DNEVNEGA REDA - PREDLOG ZA IZDAJO ZAKONA O SLOVENSKEM ODŠKODNINSKEM SKLADU Z OSNUTKOM ZAKONA.
14,Predlog za izdajo zakona z osnutkom zakona je predložila v obravnavo Vlada Republike Slovenije.
14,Obravnavali naj bi ga Komisija za preobrazbo družbene in zadružne lastnine in Zakonodajno-pravna komisija.
9,"Predstavnik vlade je gospod Rop, ki je že povedal."
5,Želijo besedo poročevalci delovnih teles?
2,Ne želijo.
3,Želi kdo razpravljati?
2,Gospod Potrč.
3,"Hvala, gospod Pintar."
12,"Drugič, ko boš hotel ti razpravljati, bom enako rekel: samo dva stavka."
36,"Predlagam, da se razmisli, ali je sistemsko in materialno v redu, da zakon o odškodninskem skladu ureja materialna vprašanja dveh drugih zakonov, to je zakona o lastninjenju stanovanj in zakona o skladu kmetijskih zemljišč in gozdov."
6,"Mislim, da je to skrajno napačno."
34,"To je ugotovila tudi Zakonodajno-pravna komisija in predlagam, da predlagatelj do predloga zakona pripravi potrebne spremembe teh dveh zakonov, če bo vztrajal na taki rešitvi, v tem zakonu pa to ne more biti vključeno."
1,Hvala.
1,Hvala.
2,Gospod Kolešnik.
1,Spoštovani!
16,Tako kot pri drugih dveh zakonih tudi tu manjka nadzor in pa vsekakor tudi vloga parlamenta.
35,"Enako mislim, da bo vlada tudi sprejela te pripombe, da bi vnesla v člene parlament kot tisti organ, ki imenuje organe, predvsem skupščino in da daje soglasja na volitve osnovnih funkcij v organih tega sklada."
17,"Posebej pa bi opozoril na 11. člen, ki se mi zdi, da na nek način prejudicira rešitve."
18,"In sicer v 11. členu je že kot pomemben organ, ki sodeluje s skladom, imenovan sklad kmetijskih zemljišč."
39,"Rešitve, kako bo organiziran sklad še niso sprejete, zakon še ni niti v zaključni proceduri, tako da mislim, da predno bo sprejet zakon o skladu kmetijskih zemljišč 11. člen, tako kot je tu predlagan, ne bi smel biti predlagan."
29,"Oziroma drugače povedano: kolikor bo ta zakon prej sprejet kot zakon o kmetijskih zemljiščih, bi lahko bil 11. člen v nasprotju z rešitvami v zakonu o skladu kmetijskih zemljišč."
29,"Enako je tudi 9. člen in opozarjam na možno kolizijo, ki bi se lahko zgodila, ko bi mi bili hitrejši in bi prej sprejeli ta zakon kot oni zakon."
10,"To mislim, da bi bilo prav, da tudi vlada upošteva."
1,Hvala.
1,Hvala.
4,Želi še kdo razpravljati?
4,"Če ne, predlagam glasovanje ."
38,"Sklep, ki ga predlagam, je kot običajno, da zbor sprejema predlog za izdajo zakona o slovenskem odškodninskem skladu z osnutkom zakona in da zbor nalaga predlagatelju, da ob upoštevanju razprave na zboru in delovnih telesih pripravi predlog zakona."
2,Ugotavljamo navzočnost.
2,Navzočnost ugotavljamo.
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je z 39 glasovi za in enim vzdržanim sklep sprejet."
41,"Glede na to, da je pričakovati pri naslednji točki dnevnega reda več diskusije, predlagam, da zdaj zaradi uskladitve z ostalima dvema zboroma za pet minut prekinemo to sejo, se vrnemo na 47. sejo, in sicer na usklajevanje zakona o socialnem varstvu."
21,"Vračamo se na 49. sejo, in sicer na 5. TOČKO DNEVNEGA REDA - PREDLOG ZA IZDAJO ZAKONA O REVIDIRANJU Z OSNUTKOM ZAKONA."
8,Zakon je predložila v obravnavo Vlada Republike Slovenije.
28,"Obravnaval ga je Odbor za proračun in javne finance kot matično delovno telo, ki je navedeni predlog za izdajo zakona z osnutkom obravnaval na 61. seji dne 1.10.1992."
46,"Odbor je menil, da je predlagani zakon nujno potreben zlasti v povezavi z drugimi zakoni kot je zakon o računovodstvu, zadrugah, zakon o gospodarskih družbah, zakon o zavodih, zakon o društvih itd. in bi ga bilo treba že pred letom in pol predložiti v skupščinski postopek."
29,"Odbor je, prosim, prekvalificiral predloženi predlog za izdajo zakona o revidiranju z osnutkom zakona v osnutek zakona (tega ne razumem) in predlagal zborom, da obravnavajo in sprejmejo osnutek zakona."
11,"Tako ali tako je vlada predložila osnutek zakona, zato ne razumem."
7,Predstavnik Vlade Republike Slovenije je gospod Mitrovič.
3,Ne želi besede.
5,Želijo besedo poročevalci delovnih teles?
2,Gospod Kopač.
1,Hvala.
8,"Izgleda, da se mi je prikradla neka napaka."
24,"Mi smo glasovali o tem, da bi se osnutek preoblikoval že v predlog zakona, pa potem ta predlog oziroma tovrstna pobuda ni bila sprejeta."
16,"Skratka Odbor toplo priporoča, da se sprejme osnutek čimprej, da se čimprej pride do zakona itn."
2,Hvala lepa.
1,Hvala.
2,Odpiram razpravo.
3,Kdo želi razpravljati?
7,"Če ne želi nihče razpravljati, zaključujem razpravo."
4,Zboru predlagam naslednji sklep.
20,"Ker razprave v zboru ni bilo, predlagam sklep tako: ""Zbor sprejema predlog za izdajo zakona o revidiranju z osnutkom zakona."
18,"Zbor nalaga predlagatelju, da ob upoštevanju razprave v delovnih telesih in ostalih zborih pripravi predlog zakona."" Ugotavljamo navzočnost."
4,"Navzočnost ugotavljamo, gospod Pregelj."
5,Kdo je za predlagani sklep?
3,Kdo je za?
3,Je kdo proti?
4,Se je kdo vzdržal?
14,"Ugotavljam, da je s 30 glasovi za, 1 proti in 5 vzdržanimi sklep sprejet."
18,Prehajamo na 6. TOČKO DNEVNEGA REDA - PREDLOG ZA IZDAJO ZAKONA O SPREMEMBAH ZAKONA O ZADRUGAH S PREDLOGOM ZAKONA.
14,Predlog za izdajo zakona s predlogom zakona je predložila v obravnavo Vlada Republike Slovenije.
23,"Obravnavala ga je Komisija za preobrazbo družbene in zadružne lastnine kot matično delovno telo oziroma ga še ni obravnavala, bi ga pa naj."
5,Zakonodajno-pravna komisija ga tudi ni.
30,"Na klop smo prejeli amandma gospoda Mirana Potrča k 1. členu in za nov 2. člen in amandmaje Vlade Republike Slovenije k več členom, in sicer tudi nekaj novih členov."
13,Predstavnica Vlade Republike Slovenije k tej točki bi morala biti gospa Martina Lippai.
6,"Upam, da bo medtem gospa prišla."
5,Želijo besedo poročevalci delovnih teles?
2,Ne želijo.
15,"Želi kdo razpravljati, ali želite da počakamo na predstavnico vlade in medtem prekinemo to točko?"
4,Gremo na 7. točko.
5,Preskočili smo zdaj 6. točko.
18,"7. TOČKA DNEVNEGA REDA JE PREDLOG ZA IZDAJO ZAKONA O VZAJEMNIH SKLADIH, INVESTICIJSKIH DRUŽBAH IN DRUŽBAH ZA UPRAVLJANJE."
11,Predlog za izdajo zakona je predložila v obravnavo Vlada Republike Slovenije.
97,"Obravnavali bi ga naj Komisija za preobrazbo družbene in zadružne lastnine kot matično delovno telo, Odbor za kreditno monetarni sistem in politiko kot zainteresirano delovno telo (na seji dne 17.8.1982; odbor podpira predlog za izdajo zakona s tezami in predlaga zborom, da ga sprejemejo), Zakonodajno-pravna komisija, ki je menila, da je predlog za izdajo zakona potreben, saj omogoča vzpostavitev institucij za delovanje trga kapitala in izvajanje lastninske preobrazbe podjetij, vendar opozarja, da je potrebno usklajeno sprejemanje predvsem z zakonom o lastninskem preoblikovanju podjetij, z zakonom o gospodarskih družbah in drugimi predpisi, ki bodo omogočili operacionalizacijo tega zakona."
24,"Komisija je menila, da je s pravno tehničnega vidika potrebno sistematiko zakona izvesti bolj logično, k posameznim tezam pa je oblikovala tudi svoje pripombe."
14,"Predstavnik vlade je bil gospod Rop, ki je k temu zakonu že povedal uvod."
5,Želijo besedo poročevalci delovnih teles?
5,"Če ne želijo, odpiram razpravo."
9,Kdo želi razpravljati o tem predlogu za izdajo zakona?
7,"Če ne želi nihče razpravljati, zaključujem razpravo."
19,"Zboru predlagam naslednji sklep: ""Zbor sprejema predlog za izdajo zakona o vzajemnih skladih, investicijskih družbah in družbah za upravljanje."
16,"Zbor nalaga predlagatelju, da ob upoštevanju razprave v delovnih telesih in ostalih zborih pripravi osnutek zakona""."
7,"Kdor je navzoč, naj dvigne zeleni karton."
4,Prosim vse navzoče poslance.
9,"Kdor je za predlagani sklep, naj dvigne zeleni karton."
3,Kdo je za?
3,Je kdo proti?
4,Se je kdo vzdržal?
18,"Ugotavljam, da je s 37 glasovi za, 2 proti in 3 vzdržanimi predlagani sklep sprejet z večino glasov."
36,"Predlagam, da se zdaj, ko je prišla gospa Martina Lippai, svetovalka Vlade v Ministrstvu za kmetijstvo, gozdarstvo in prehrano, vrnemo na 6. TOČKO DNEVNEGA REDA, to je PREDLOG ZA IZDAJO ZAKONA O ZADRUGAH S PREDLOGOM ZAKONA."
10,Medtem smo dobili nekaj novih amandmajev tudi s strani vlade.
4,"Prosim, gospa Martina Lippai."
2,Dober dan.
38,"Vlada je predlagala v osnovnem besedilu spremembo zakona o zadrugah, in sicer podaljšanje rokov, ki so vezani na odločanje o lastninskih zahtevkih zadrug do podjetij in pa na preobrazbo teh podjetij na delniške družbe oziroma na druge družbe."
22,"Ta sprememba je nujna, kajti zakon o zadrugah se izrecno sklicuje na zakon o lastninskem preoblikovanju podjetij, ki pa še ni sprejet."
12,"Roki tečejo in bodo zapadli 28.11., zato je nujno to spremembo sprejeti."
139,"Ker pa se je ob obravnavanju zakona o lastninskem preoblikovanju podjetij pojavilo več predlogov oziroma opozoril, da je treba tudi vsebinsko uskladiti oba zakona, je vlada sicer pripravila svoje vsebinske amandmaje, ki naj bi pomenili uskladitev s predlogom zakona o lastninskem preoblikovanju podjetij, vendar ker ta zakon še ni sprejet, ker se še amandmaji vlagajo in ker se še ne ve, kako točno bodo stvari potekale, imamo dva predloga: Ali da zbor odloži obravnavo in obravnava ta zakon z amandmaji vred po sprejemu zakona o lastninskem preoblikovanju podjetij, ker ti vsebinski amandmaji morajo biti takšni, da bo dejanska uskladitev z lastninskim zakonom tudi narejena ali pa da se umaknejo - to pooblastilo tudi imam - ti vsebinski amandmaji vlade in da se sprejme samo osnovno besedilo s tem redakcijskim amandmajem pod 2. Kajti ta uskladitev rokov oziroma podaljšanje rokov je nujna."
41,"Zbor združenega dela je sprejel zakon v tem osnovnem besedilu z redakcijskim amandmajem in bomo potem pač, če bo tudi v tem zboru tako sprejeto, šli v spremembe zakona po vsebini in v usklajevanje z lastninskim, ko bo ta zakon sprejet."
44,"Seveda so pa vloženi tudi amandmaji gospoda Potrča, vsaj za te vem, za druge ne vem, če so še kakšni vloženi in bi bilo treba pač potem tudi, da gospod Potrč te vsebinske amandmaje za enkrat umakne ali pa da se o njih glasuje."
22,"Vendar tudi če se sprejmejo, to še ne pomeni, da gre za dejansko uskladitev z lastninskim zakonom, ker ne vemo kakšen bo."
1,Hvala.
1,Hvala.
44,"Kot smo slišali imamo zdaj dve možnosti: Ali da se odločimo, da sprejmemo zakon tak kot je, s tistim redakcijskim amandmajem (kar je eden izmed ostalih zborov že storil) ali da obravnavo preložimo na takrat, ko bo že sprejet zakon o lastninskem preoblikovanju podjetij. ..."
0,...
1,Prosim?
1,Ja.
5,"Imamo pa alternativo I, II."
5,"Gre za predlagatelje amandmajev, seveda."
19,"Če bi predlagatelji amandmajev odstopili od amandmajev, potem ima to smisel; če ne odstopajo od amandmajev pa nima smisla."
3,Potem preložimo obravnavo.
3,"Prosim, gospa Vidovič."
34,"Glede na to, da se mudi zaradi rokov, bi bilo po moje najboljše, da sprejmemo v osnovnem besedilu ta predlog zakona, kajti jaz sem tudi ugotovila, da so določila, ki se tičejo revizije, neusklajena."
52,"Že takrat sem nasprotovala sprejemu teh členov o reviziji in sedaj ko imamo zakon o revidiranju zunaj, vidimo, da smo v nekaterih določilih neusklajeni, pa tudi ena določila so taka, ki jih bo v praksi težko ali nemogoče izvajati in sem tudi hotela sama pripraviti amandmaje na člene, ki se tičejo revizije."
21,"Vendar bi vse skupaj potem zavleklo sprejemanje, po moje, ker prej tudi ne moreš sprejeti tega, dokler zakona o revidiranju ni."
49,"Dejansko sta že dve zadevi, ki nista usklajeni in bi bilo res najboljše, da sprejmemo to osnovno besedilo zaradi rokov, ki potekajo, ostalo pa potem, ko bo sprejet zakon o privatizaciji in pa ko bo sprejet zakon o revidiranju, se ta zakon o zadrugah uskladi s tema dvema zakonoma."
1,Hvala.
5,Gospod Potrč kot predlagatelj amandmajev.
1,Hvala.
41,"Jaz sem hvaležen vladi, ker je vložila določene amandmaje, ki zadevajo tudi vsebino, kar bi, po moje, morala storiti že takoj na začetku in bi zdaj diskusije o tem, ali je treba eno ali drugo ali tretje sprejeti, sploh ne bilo."
38,"Bila bi veliko korektnejša, če bi, ker gre po mojem za podobno vsebino, soglašala z amandmaji, ki sem jih predložil, kot pa da je vlagala svoje, ker je takrat, ko jih je vlagala, moje že teden dni imela."
13,"To je potem njen problem, ker so bili dovolj pravočasno v parlamentu vloženi."
7,Zaenkrat jaz teh svojih amandmajev ne umikam.
34,"Sem jih pa pripravljen umakniti, če se z vlado dogovorimo samo o eni stvari: namreč, njena formulacija zdaj ne zagotavlja, da bo do 20% brezplačne razdelitve nesporno mogoče tudi za teh 55% družbenega kapitala."
51,"Če se te stvari nesporno pojasnijo, potem je način dikcije - ali eno ali drugo ali tretje - čeprav jaz trdim, da vse probleme, ki jih imajo vladni amandmaji, tudi moji vključujejo, z eno samo stvarjo ne; to je to, da se lahko razen delniških družb ustanavljajo tudi te družbe z omejeno odgovornostjo."
7,"To je edina reč, kjer je razlika."
14,"Zaradi tega se mi zdi, da bi se dalo moje amandmaje mirne duše sprejeti."
12,"Pravim pa, da sem pripravljen svoje umakniti, ampak vlada mora to pojasniti."
24,"Njen amandma namreč izgleda, kot da se lahko deli preostali del delavcem in pa seveda drugim upravičencem, ne pa to, da je brezplačna delitev."
13,"Pa še ena stvar v zvezi s tem, kar je rekla gospa Vidovič."
20,"Veste, jaz sem za zelo praktične pristope v tem parlamentu, samo ne za take praktične pristope, ki na pravice pozabljajo."
18,"Mi smo pri zakonu o zadrugah naredili dovolj škodljivih stvari in nekomu dali pravice, drugim pa jih vzeli."
34,"Zdaj ko bi lahko vsaj približno na enak način tu delavcem pravice dali, pa se nam spet zdi, da lahko to odlagamo enkrat za kasneje, ko bo ta parlament dobre ali pa slabe volje."
17,"Mislim, da je to nesprejemljivo in jaz odločno nasprotujem temu, da gremo samo na te postopkovne amandmaje."
27,"Potem rajši preložimo, pa se eventualno z vlado dogovorimo, ali je tudi kaj nejasnega pa jaz kasneje amandmaje umaknem; ampak ne tako poenostavljeno na te stvari gledati."
16,"Materialne pravice so pa tudi na drugi strani zanimive, ne pa samo neki roki za zadruge."
1,Hvala.
1,Hvala.
7,Preden bi šli na neko vsebinsko diskusijo.
36,"Zdaj gospod Potrč kot predlagatelj svojih amandmajev, če prav razumem, zahteva, da se vendarle zdaj razčiščuje, poleg rokov, kar zadeva predloga zakona in tudi amandma, ki ga je omenila gospa Lippai, to je redakcijski amandma vlade."
22,"Se pravi, da če gremo na vsebinsko razpravo, potem stvar preložimo na tisti dan, ko bomo sprejeli pred tem zakon o lastninjenju."
12,"Nima smisla, da zdaj začnemo o tem razpravljati, če je to povezano."
27,"S tem predlagam, da to točko kar preložimo, če se strinjate in se bomo, če bomo 4. ali 5. sprejeli zakon o lastninjenju, takrat k temu vrnili."
4,Prekinemo točko do takrat.
4,Se strinjate s tem?
2,V redu.
8,Zdaj imamo pa eno intervencijo s strani vlade.
18,"Kljub slabi volji gospoda Pintarja vlada predlaga, da preskočimo nekaj točk in gremo na eno izmed nadaljnjih točk."
17,"Utemeljitev za to, bo pa podala gospa Alenka Markič kot predstavnica vlade, zakaj bi šli na 20."
17,TOČKO DNEVNEGA REDA - INFORMACIJA IN PREDLOG ZA ZAGOTOVITEV FINANČNIH SREDSTEV ZA OSKRBO ZAČASNIH BEGUNCEV V REPUBLIKI SLOVENIJI.
1,Spoštovani!
44,"Jaz bom dala utemeljitev, zakaj vlada predlaga tako rešitev za zagotovitev finančnih sredstev za pokritje stroškov, ki so v zvezi z oskrbo začasnih beguncev v Republiki Sloveniji; o vsebinskem delu problematike beguncev vam bo lahko spregovorila namestnica direktorja urada za begunce gospa Margareta Atelškova."
18,"Gre namreč za to, da je Skupščina poleti sprejela zakon o enodnevnem solidarnostnem zaslužku za pokrivanje stroškov beguncev."
24,"Na tej podlagi so bila zagotovljena sredstva, s katerimi so se ti stroški financirali približno dva meseca in od takrat naprej so stroški nepokriti."
19,"Ker ob pripravi proračuna niso bile predvidene takšne razmere glede beguncev v Sloveniji, dejansko v proračunu ni te postavke."
33,"Zato predlagamo, da se glede na dejstvo, da gre za neko nepredvideno izredno situacijo uporabijo za financiranje dela teh stroškov oskrbe beguncev sredstva stalne proračunske rezerve, ki se morajo tako in tako oblikovati."
14,"Po letošnjem zakonu o proračunu se ta oblikujejo v višini 0,50% celotnih prihodkov proračuna."
48,"Na ta način seveda zmanjšamo, bi rekla, bilančni problem celotnega proračuna, ker sredstva, ki morajo biti tako in tako po proračunu oblikovana pač tudi istočasno uporabimo za kritje tega odhodka, ki je tu in na ta način začnemo plačevati tudi račune, ki so že nakopičeni glede oskrbe beguncev."
2,Hvala lepa.
1,Hvala.
2,"Prosim, ja."
9,Gospa Atelškova bo nastopila v imenu urada za begunce.
26,"Jaz bi povedala nekaj o tej begunski problematiki, ki je trenutno problematična predvsem glede plačevanja računov in glede celotne oskrbe, ki jo zdaj tem beguncem nudimo."
21,"Vsi vemo, da imamo v naši republiki približno 70.000 beguncev; od tega jih je vsaj 50.000 registriranih in vsaj 20.000 neregistriranih."
22,"Ti začasni begunci so nastanjeni v 58 zbirnih centrih; nekaj od tega so vojašnice, ostalo so razni šolski centri, stare šole itn."
13,"Vsi ostali begunci so nekako nastanjeni pri družinah, pri prijateljih, znancih in sorodnikih."
7,Način plačevanja vseh teh stroškov je naslednji.
21,"Stroški se pojavljajo predvsem za oskrbo teh beguncev; gre predvsem za prehrano in nastanitev tistih, ki so nastanjeni v begunskih centrih."
22,"Ostali stroški predstavljajo pa predvsem adaptacije, ki so potrebne zato, da tem beguncem lahko zagotovimo tudi preživetje v Sloveniji v zimskem času."
14,"Gre predvsem za pokrivanje raznih adaptacij za zagotavljanje ogrevanja, za ureditev sanitarij in kuhinj."
35,"Moram povedati, da se Urad za priseljevanje in begunce trudi dobiti vsa sredstva za adaptacije s strani tujih donatorjev in smo na tem področju tudi uspeli, da naših proračunskih sredstev ne bremenimo s temi stroški."
62,"Mi bremenimo naša sredstva samo s stroški oskrbe, nastanitve, delno smo prosili tudi za nekakšno zagotavljanje sredstev družinam, ki gostijo te begunce, zato da ne bomo prišli nekega lepega dne v situacijo, ko bodo vsi ti begunci, ki so nastanjeni pri družinah, (vseh skupaj je približno 35 oziroma 55 tisoč) ne bodo prišli pred vrata begunskih centrov, ker jih nimamo kam dati."
26,"Zato smo naredili specifikacijo teh stroškov, ki je tudi prikazana v tem poročilu, tudi celotna problematika je prikazana in sredstva, ki so bila nakazana od donatorjev."
19,"Na koncu smo nekako ocenili, da je minimalni znesek, ki ga še potrebujemo do konca leta, 2 milijardi tolarjev."
11,"Predlog, kako bi ta sredstva zagotavljali, je dalo Ministrstvo za finance."
28,"To je bilo sprejeto tudi na vladi in prišel je ven pač tak predlog oziroma odlok, kakršen je danes tukaj v obravnavi oziroma predlog za sprejetje tega odloka."
1,Hvala.
7,Slišali ste obe utemeljitvi: vsebinsko in formalno.
19,"Na klop ste dobili tudi predlog odloka, s katerim naj bi se ta problem deloma, kot smo slišali, saniral."
5,Želi kdo razpravljati o tem?
2,Gospod Kolešnik.
1,Spoštovani!
7,Jaz proti odloku kot takšnem nimam nič.
29,"Vendar, predno ta odlok izglasujemo, verjetno bi bilo treba nekaj drugega narediti - to kar je gospa iz Urada za begunce poskušala povedati, vendar mislim, da je bilo premalo besed."
25,"Gre v bistvu za celotno to begunsko problematiko, kar mi spremljamo iz medijev, dejansko pa razen tega poročila, ki smo ga dobili, nimamo dejanskega vpogleda."
44,"Gre pa v bistvu za probleme, ki se javljajo v zvezi z begunci, od nastanitve, pa na koncu koncev tudi do vseh drugih problemov, do tistega končnega ali in koliko beguncev, koliko časa bo ostalo tu, ali karkoli drugega načrtuje vlada s temi begunci."
12,"Namreč, teh podatkov je vse premalo, problemov je pa vsak dan več."
13,"Spremljamo zadeve okrog uporov v begunskih taboriščih, spremljamo stvari, ki dnevno povzročajo težave."
14,"Potem recimo, to kar je gospa omenila zelo bežno, gre za obnavljanje teh objektov."
30,"Ali se ti objekti obnavljajo res samo zaradi tega, ker so zdaj v njem nastanjeni begunci, ali se dolgoročno na ta način obnavljajo in bodo uporabljeni tudi za druge namene?"
20,"Ali vlada ve, kateri so ti nameni po nastanitvi teh beguncev, ali pa je to resnično samo v tem trenutku?"
24,"Potem, drugo kar mislim, da bi bilo treba nam tule predstaviti: kako bo vlada in kaj pričakuje vlada z mednarodnim sodelovanjem oziroma mednarodno pomočjo."
34,"Koliko dobiva Slovenija v tem trenutku od mednarodne skupnosti za vzdrževanje beguncev v Sloveniji in ali je kaj več pripravljena vlada storiti , da bo ta pomoč večja, oziroma da bo sodelovanje mednarodne skupnosti večje?"
13,"Kajti obremenitve Slovenije, kot smo že ugotavljali, so na robu zmožnosti naše države."
16,"In v tem smislu bi pričakovali danes veliko več informacij, da bi lahko ta odlok potrdili."
10,"Še enkrat ponavljam, predstavitev tega problema je bila zelo ozka."
13,"Tudi v poročilu, ki smo ga dobili, je ta problem obdelan zelo ozko."
10,"Veliko več načrtnosti, veliko več načrtnosti bi moralo biti prisotno."
12,Potem tudi končna rešitev tega problema bi morala biti pred nami obdelana.
36,"To kar sedaj poskušamo je v bistvu gašenje nečesa, kar nas trenutno pritiska, brez tiste dolgoročne obdelave tega problema, ki bo iz dneva v dan težji, iz dneva v dan se bomo srečevali s težjimi problemi."
16,"In na žalost, kot smo se k marsikateri stvari spravljali tako kampanjsko, se spravljamo tudi sedaj."
15,Gašenje na tak način nikoli ni bilo dobro in to na žalost ta vlada počenja.
2,Hvala lepa.
1,Hvala.
2,Gospod Gošnik.
2,Hvala lepa.
16,"Oglašam se samo zato, ker je ta predlog odloka prišel do nas kot strela z jasnega."
25,"Seveda samo navidezno kot strela z jasnega, saj problem beguncev je tukaj, toda ta problem se v Sloveniji od vsega začetka rešuje brez ustreznega koncepta."
30,"Naj omenim samo razpršeno poseljenost beguncev po vsej Sloveniji, kar ni v skladu s principi in zahtevami, ki jih na države, ki jih doleti ta nesreča, naslavlja Organizacija združenih narodov."
27,"Zdaj smo dobili enega od računov, kar tule na mizo, z razširitvijo, in to tako, da sredi zasedanja prekinemo normalno delo in vzamemo naprej reševanje te težave."
24,"Moram mimogrede omeniti, da so v mnogih občinah zelo nezadovoljni nad dejstvom, da morajo veliko postoriti za begunce, zato pa praktično nimajo nikakršne pristojnosti."
15,"Name se redno obračajo tisti, ki so dolžni nekaj postoriti, pa seveda nimajo nobenih kompetenc."
4,Pa to ni bistveno.
14,"Bistvo je tukaj račun za 1.156. milijonov tolarjev, ki naj bi šel iz rezerv."
14,"Jaz mislim, da je nepošteno na takšen način na hitro rešiti del begunskega problema."
1,Zakaj?
17,"Zato, ker so sredstva za rezerve namenjene tudi za poplave, suše, požare, potrese in, poudarjam, ekološke nesreče."
47,"Brez ene jasne bilance porabe sredstev rezerv v tem letu iz proračuna 1992, ne moremo kar tako dvigniti roke, pa potem, denimo ob večji ekološki nesreči, ali, bog ne daj, suši, ali poplavah, prositi, (predsedujoči, prosim, gospod Školč je ponovno prevzel vodenje seje, ali bi lahko prosim ...)"
10,"Prosim, očitno ste slišali samo gospoda Školča, mene pa ne."
10,"Prosim, če ne prekinjate drug drugega medtem ko nekdo diskutira."
15,"Je dana možnost replike, kdor hoče to možnost izkoristiti, če ne bom prisiljen začeti opominjati."
17,"No, gospod Peršak, ni šlo za prekinjanje drug drugega, jaz nikogar ne prekinjam, ko sem dobil besedo."
3,"Torej, ekološke nesreče."
47,"Lahko pride do ekološke nesreče in zaradi zmanjšanja sredstev iz rezerv oziroma uporabe tega dela sredstev iz rezerv, se nam kaj lahko zgodi, da bomo razpisali v parlamentu enodnevni zaslužek za reševanje določene ekološke nesreče, kajti teh sredstev bo v skladu za rezerve za 1.156 milijonov manj."
29,"Takrat bodo torej ljudje čutili neposredno na svojem žepu, da morajo reševati določen problem iz vseh naslovov, ki jih predvideva uporaba sredstev rezerv, ki sem jih malo prej naštel."
24,"V tem primeru pa državljani neposredno ne bodo čutili, neposredno, da smo namenili taka in taka sredstva, ki se seveda zbirajo s sredstvi davkoplačevalcev."
14,"Zato menim, da ta pristop oziroma informacija, ki smo jo bili deležni, ni dovolj."
30,"Jaz bi želel imeti natančno bilanco porabe sredstev rezerv in seveda iz tega predloga odloka mora biti jasno razvidno, da gre za obremenitev države Slovenije, ki jo plačujejo vsi davkoplačevalci."
2,Hvala lepa.
2,Hvala lepa.
2,Gospod Polajnar.
1,Spoštovani!
25,"Vsakdo, ki bo seveda tule izražal kakršen koli dvom v zvezi s problemi beguncev, bo lahko tudi očrnjen, češ da je proti reševanju tega problema."
35,"Ampak vendarle, mene pa zanima vse tisto, kar je bilo tule že rečeno, zlasti pa ne morem pristati, da toliko denarja blagoslovimo ali požegnamo tule kar v pol ure; dobili smo pravkar to na klop."
13,"Mene pa ne zanima samo to, koliko denarja, kje se bo vzel itd."
8,"Mene tudi zanima, kako ti begunski centri delujejo."
11,"Namreč, ljudje nas opozarjajo, kaj vse se v teh centrih dogaja."
15,Tule notri v tem poročilu je nekaj napisanega o nepravilni uporabi objektov in tako naprej.
15,"To je tak tehnični izraz, ampak mislim, da ni to edina težava teh begunskih centrov."
19,"Težav je toliko, da tisti, ki po občinah skrbijo zanje, vijejo roke in ne vedo ne kod ne kam."
7,Ni samo problem tehnične uporabe teh objektov.
41,"Problemov je zelo veliko in prav bi bilo, da se cel slovenski parlament enkrat z vsemi problemi sooči, oziroma da mu vlada priskrbi natančne podatke, kaj se v teh centrih dogaja, tudi, zdaj bom pa rekel, tudi iz varnostno političnega stališča."
14,"Če morda komu to ne zveni ravno simpatično, je tudi na to potrebno opozarjati."
58,"Preprosto zaradi tega, ker jaz mislim, da ti begunci bodo še dolgo pri nas in mislim tudi, da kolikor jih pač lahko tule imamo, da je prav, da skrbimo zanje, da pa je seveda prav, da tisti, ki so tule, upoštevajo, da so v tuji državi oziroma v drugi državi, da imajo tudi tu status kakršnega pač imajo."
6,Pri vsej stvari pa pogrešam nekaj.
18,"Pogrešam namreč bolj izrazite ali odločne volje Visokega komisariata za begunce, da bo pomagal tem beguncem v Sloveniji."
28,"Tule slišimo vsak dan zelo veliko lepih in pohvalnih besed, tule so neke številke, koliko je ta sekretariat, če prav preberem, že dal denarja za te slovenske potrebe."
34,"Ampak vendarle pričakujem, da bi se moral ta sekretariat zamisliti nad tem, da recimo država Slovenija zdajle, ta hip se odloča, da mora pobrati vse svoje rezerve za to, da bo preživela te begunce."
14,"Če je seveda to problem Slovenije, potem je upravičeno, da se to tako zgodi."
80,"Ker pa mislim, da ne gre samo za problem Slovenije, pa jaz ponovno opozarjam oziroma naslavljam opozorilo na ta Visoki komisariat za begunce in seveda tudi sprašujem naš Urad za begunce, kakšno je sploh sodelovanje med uradom in tem komisariatom za begunce, koliko ta komisariat sliši na naše zahteve, da je potrebno materialno ovrednotiti vse to, kar za begunce dajemo in koliko sliši na zahteve, da Slovenija preprosto ne bo mogla več normalno sama skrbeti za vso to množico beguncev."
14,"Tule se govori tudi o tem, da bomo morali zmanjševati obroke in tako naprej."
33,"Jaz ne vem, kako zdaj te stvari tečejo, vendar, če bi se zdaj postavljali na stališče, da je potrebno zmanjševati obroke, mislim, da kakšne posebne pohvale zunaj ne bomo dobivali za tako ravnanje."
10,Seveda je pa z našega praga gledano tudi to razumljivo.
7,Tako da tule res manjka marsikateri podatek.
23,"In še enkrat ponavljam, zares bi morala vlada ali pristojni ministri ali ministrstva dati natančna poročila, kaj se v teh begunskih centrih dogaja."
36,"Jaz ne bi rad tu zdaj s konkretnimi primeri, ki so mi bili pač povedani kot poslancu, pa ne bi rad s temi prihajal sem, ampak vendarle mislim, da se je potrebno s temi problemi soočiti."
15,"Če smo država, potem ravnajmo tudi državotvorno na tem področju, ne pa si zatiskati oči."
25,"In navsezadnje bi rad slišal, kakšne pristojnosti ima država do beguncev in naloge, in kakšne obveznosti imajo begunci do te slovenske države, katere gostje so."
2,Hvala lepa.
1,Hvala.
5,Takoj bom dal naprej besedo.
43,"Zdaj sem izvedel, da kljub temu, da je pri nas bila ta intervencija, da bi to kot nujno obravnavali, je stvar v bistvu do neke mere - brezpredmetna ne bom rekel, ampak ni tako urgentna, ker Zbor občin je sploh nima na dnevnem redu."
17,"Zdaj smo dobili obvestilo, da še ni na dnevnem redu, in tudi ne more več biti danes."
17,"Zato ker je to tako v Zboru občin, bomo seveda predlagali, da bi o tem glasovali 4.11."
20,"Ker tudi nima smisla, četudi mi danes izglasujemo odlok, je to popolnoma neefektivno, dokler ni tudi tam na dnevnem redu."
9,"Bom dal besedo, sem rekel, da bom dal besedo."
56,"Zato predlagam, da se mi danes zmenimo, da vsi poveste, kar mislite, ni pa treba preveč na široko, da danes rečemo, 4. oziroma 5.11, pred glasovanjem, nam nekdo s strani vlade in Urada za begunce poroča o teh vidikih, ki so bili že imenovani in ki bodo še imenovani in da takrat glasujemo tudi o odloku."
20,"Prosim, zdaj ima najprej repliko Metka Mencin, potem so pa po vrsti prijavljeni še gospa Lokar, gospod Pregelj in Tomše."
12,"Meni se zdi simptomatično, kako se odvijajo te diskusije o beguncih tukaj."
24,"Najprej se reče: ja, v redu, pomagati jim je treba, potem se pa reče: vendar - in se našteva en kup razlogov, zakaj nekaj ne."
12,"Strinjam se s tem, da Slovenija nima strategije, kako reševati ta problem."
44,"In strinjam se s tem, da jo je tudi treba narediti, ampak zato, ker je zdajle ni, ne moremo prestavljati reševanja teh konkretnih, kratkoročnih problemov na nek nedoločen čas, toliko bolj, ker pač gre za čas tik pred zimo in so razmere res hude."
62,"Zato pa, da te strategije ni, je pa kriva tudi prejšnja vlada, ki kljub temu, da smo imeli hud problem že s hrvaškimi begunci in je bilo pričakovati da bo pritisk še hujši v primeru, ko se bo vojna razširila na Bosno, ni ukrenila nič in je pač čakala. (Tudi prej nismo bili sklepčni in mi lahko dovolite, da do konca povem)."
8,Tretjič pa še o tisti logiki Vanota Gošnika.
38,"Če bi ji sledili, bi nekdo lahko, recimo, v primeru neke ekološke nesreče nasprotoval temu, da se uporabi sredstva iz rezerve, češ da se lahko v prihodnosti zgodi pa ena druga elementarna nesreča, poplave in ne vem kaj."
22,"Prosim, prvič smo nesklepčni, drugič dejansko mislim, da nima smisla o tem odločati in se prepirati, dokler sploh ni na dnevnem redu."
5,"Gospa Lokar, replika gospod Polajnar."
13,"Tamle notri v tem poročilu lahko berete, kolikšen prispevek je doslej dal Karitas."
55,"Jaz na srečo s Karitasom kar veliko komuniciram in vam lahko povem, kako neučinkovite so včasih te pomoči, ki jih Karitas seveda z velikimi prizadevanji zbere vsepovsod po svetu in doma in kako potem te pomoči pogosto poniknejo oziroma preprosto propadejo, ker je seveda to tisto, kar je gospa Mencinova govorila, ni dovolj usklajenega delovanja."
21,"In pa drugo, kar jaz ves čas govorim: begunci imajo poleg tega, da ima država do njih obveznosti, tudi sami dolžnosti."
12,"Ne vem, če boste to razumeli, drugega tu jaz ne morem reči."
9,"Begunci imajo tudi sami dolžnosti, ko prejemajo to pomoč."
4,Samo to hočem povedati.
14,"Če hočemo, da bo ta pomoč učinkovita, potem morajo ti tudi svoje dolžnosti opraviti."
1,Hvala.
4,Gospod Gošnik ima repliko.
2,Hvala lepa.
26,"Jaz ne vem, če bo beguncem in tistim, ki se bolj goreče zavzemajo za rešitev njihovega položaja všeč, da jih gospa Mencinova primerja z naravno katastrofo."
9,Jaz njihovega položaja vsekakor ne primerjam z naravno katastrofo.
4,Ti begunci so tukaj.
28,"Njihov položaj je potrebno reševati in potrebno ga je rešiti, toda seveda na osnovi nekega koncepta, na osnovi nekega vedenja, poznavanja in upoštevanja reševanja teh problemov po svetu."
28,"Zato seveda od trenutka, ko smo v Sloveniji tako rekoč zaprli meje za te nesrečne begunce, ki jim je treba pomagati, oni za nas niso več naravna nesreča."
14,Zato seveda odklanjam to primerjavo in tudi vas nisem želel navajati k takemu razumevanju.
30,"Gre vendarle za to, da mi rešujemo problem beguncev, ki je malone postal trajen problem Slovenije na ""ekscesen"" način, če smem uporabiti to besedo v narekovajih, torej s sredstvi rezerv."
20,"To so pa sredstva s katerimi interveniraš ob nepričakovanih dogodkih, ki jih moraš rešiti - potres, poplava, suša, ekološka nesreča itn."
36,"Skratka begunci niso več ""ekscesna"" zadeva v Sloveniji ampak so postali, to je vendarle jasno, trajen problem, zato ga je potrebno kot takšnega tudi reševati in jaz jih ne vidim v vlogi ekoloških nesrečnikov v Sloveniji."
2,Hvala lepa.
25,"Jaz moram še enkrat ponoviti tole, kljub gospe Metki Mencin in njenim besedam: nihče ni rekel, da smo proti temu, da se tem beguncem pomaga."
13,Vendar 6 mesecev čakamo na strategijo okrog problema beguncev in ne samo beguncev.
8,Gre za 100.000 ljudi pri dveh milijonih prebivalcev.
13,"In mi vsi vemo, da ta zadeva ne bo čez mesec dni rešena."
9,"Gre za veliko več, kot pa samo nahraniti begunce."
12,"To, kar danes mi govorimo, v bistvu pledira za politiko samo nahranjevanja."
12,Ti begunci so ljudje in za te begunce je treba korektno preskrbeti.
20,"In na žalost vlada je tista, ki nam ne daje osnove, ki bi lahko korektno, načrtno za te begunce poskrbeli."
16,"Ne gre tukaj samo za to, da bodo imeli enkrat na teden šolske ure oziroma izobraževanje."
5,Gre še za veliko več.
15,"Gre še za tisti del beguncev, ki se bodo morali vključiti v našo družbeno skupnost."
27,"In reševati problem samo z odlokom, ki namenja tem beguncem eno milijardo in se na ta način opravičiti pred samim seboj in svetovno javnostjo, je veliko premalo."
4,O tem mi govorimo.
16,"In dokler tega poročila ni, ne more tudi vsake dva meseca vlada prihajati z nekim odlokom."
10,"Prvič smo dali enodnevni, dvodnevni zaslužek, zdaj dajemo že rezervo."
38,"Ne vem kaj bomo še lahko jutri dali, imeli bomo pa probleme od mafije v begunskih taboriščih, do neurejenih stanj okrog vodenja teh begunskih taborišč, do nevključevanja v to družbeno skupnost, do nevedenja, kaj se bo jutri zgodilo."
4,In potem bo vprašanje.
23,"Vlada bo prišla, dvignila roke: mi več pri tem ne moremo nič pomagati; zato mi danes govorimo in opozarjamo vlado na ta problem."
15,"Lepo prosim, gospa Metka Mencin, mislim, da se strinjaš z mano, da je to res."
8,S tem pa še nismo glave odsekali vladi.
2,Hvala lepa.
3,Jo pa bomo.
4,Hvala lepa za besedo.
15,"Jaz seveda nisem za to, da se problemi, ki nastajajo okrog beguncev, potiskajo pod tepih."
29,"Zdi se mi pa zelo problematično, da se največ teh ksenofobnih ali protibegunskih nastopov generira ravno iz politike in da je eden od ključnih ""štantov"" pač govorniški oder Skupščine."
8,To k reševanju teh problemov ne bo pomagalo.
6,Tukaj je moj predlog zelo enostaven.
51,"Če je potrebno stvari razčiščevati, in očitno jih je potrebno, potem je treba vladi naložiti, naj pripravi strategijo, naj pripravi poročilo, po drugi strani pa je treba iti vladi v ""štric"", ko prosi, da rešuje tekoče probleme, se pravi s tem plačevanje storitev, ki morajo biti zdaj opravljene v teh centrih."
10,"Kdo je za to kriv ali ne, je težko govoriti."
28,"Vsekakor, če se boste spomnili nazaj diskusij, ki so tekle ob temah, kot je razpad Jugoslavije in za to vezanega proračuna, takrat se za to sredstev ni predvidelo."
25,"Jaz sem bil eden od tistih, ki sem trdil, da zna država tudi v krvi razpasti in da bo to pomenilo tudi brez števila beguncev."
10,Seveda si tega nisem želel in nisem bil noben prerok.
24,"Prejšnja vlada je ocenila, da temu ne bo tako in na osnovi tega smo mi tudi sprejeli postavke, kot smo jih sprejeli v proračunu."
36,"Zato ni bilo mogoče planirati rednih sredstev za begunce in zato smo tudi pristali na to, da se gre na enodnevni zaslužek in zato se mi zdi zdaj od vlade korektno, da to išče iz rezerv."
27,"Če pa kdo misli, da je potrebno v tem trenutku spet iti pred ljudi in reči, dajte še en enodnevni zaslužek, potem je to druge vrste odgovornost."
3,Tretjih virov ni.
10,"Vem, da se Karitas trudi, da se trudi Rdeči križ."
19,"Jaz bi lahko povedal, kaj je vsak posebej od nas delal, kdo je za kateri center pridobil kakšnega donatorja."
27,"Verjamem, da bodo ti problemi manjši, če jih bomo poskušali reševati in jih ne bomo povezovali s temami, ki se vežejo na kriminal, ogrožanje narodove identitete itn."
30,"Zato je moj predlog, da poleg tega, kar vlada predlaga, sprejmemo nek dodaten sklep, kjer od vlade oziroma Urada za begunce zahtevamo tisto, kar nas zanima, vključno seveda s strategijo."
44,"Tukaj delim mnenje z gospodom Kolešnikom in vsemi, da tej vojni ni videti konca in dokler tej vojni ni videti konca, tudi ni videti rešitve za to, da se ti ljudje vrnejo tja, kamor si, predvidevam, verjetno v veliki večini tudi sami najbolj želijo."
2,Hvala lepa.
2,Hvala lepa.
3,Gospa Sonja Lokar.
6,"Spoštovano predsedstvo, drage kolegice in kolegi."
10,"Mislim, da smo v tej diskusiji nekako zamešali dve temi."
31,"Eno je vprašanje, kako z begunsko strategijo in kdaj bomo do nje prišli - in tukaj jaz vse kritike, ki so bile izrečene na račun tistih, ki so dolžni to pripraviti, sprejemam."
10,"Menim, da je res narobe, da še nimamo tega pripravljenega."
19,"Vendar ne bi smeli iz tega izvesti konsekvence, da bomo odlagali diskusijo in da tega denarja ne bomo odobrili."
12,"Navedla bom zelo banalne razloge, zakaj mislim, da je to treba storiti."
29,"Ne bom preveč natančna, ampak povedala vam bom samo tri primere: ob meji z Italijo imamo begunski center, kjer so razbite vse šipe, denarja za popravilo teh šip ni."
34,"Kakšne so temperature ob tem času na tisti meji veste dobro prav tako kot jaz; v begunskem centru v Hrastniku, kjer je nekaj sto ljudi, je en sam tuš in en sam sanitarni vozel."
3,To je nemogoče.
84,"In ob takšnih razmerah pričakovati od ljudi, da se bodo v stresu in stiski kulturno vedli, mislim, da je malo preveč, več kot znese človekova vzdržljivost; no, in v begunskem centru tukaj v Ljubljani na Roški cesti so se begunci sami organizirali za to, da bi naredili šolo za svoje otroke, ker naša vlada ni bila sposobna tega denarja zagotoviti, iz tujine denar za šolanje tudi ni prispel, čeprav je bil obljubljen, in potem so poskusili begunci sami s prostovoljnim delom to šolanje urediti."
26,"In šola je res trajala kakšnih 14 dni, potem je pa prenehala iz enega zelo banalnega razloga - bilo je prehladno, da bi lahko otroci sedeli skupaj."
33,"Mislim, da so to argumenti, ki pravijo, naj ne mešamo razprav o tem, kako smo zanikrno peljali strategijo begunske politike z nujnimi potrebami ljudi, ki jim je pa treba takoj priskočiti na pomoč."
1,Hvala.
3,PODPREDSEDNIK ANTON PERŠAK:
1,Hvala.
3,"Gospod Pregelj, prosim."
1,Spoštovani!
13,"Nastopal bom zgolj proceduralno, ker drugače v bistvu ne morem, ker nismo sklepčni."
14,"Vseeno mislim, da je bil preskok na to točko v bistvu ene vrste napaka."
22,"Namreč, ta odlok, ki nam ga je vlada ponudila, je zelo navezan na tisto poročilo, ki smo ga včeraj dobili na klop."
32,"Osebno ga natančno nisem preštudiral, sem ga le zgolj preletel in verjetno bi se ob zelo pazljivem branju veliko lažje odločil, ali je to prava strategija, ki jo vlada ponuja, ali ne."
33,"Tudi verjetno bi potreboval čas za posvetovanje v parlamentarnem klubu, tako da menim, da v bistvu danes, ne samo glede na to, da nismo sklepčni, tudi sicer nismo sposobni pravilno o tem odločati."
16,"Gre za nekakšno strategijo, osebno sicer menim, da je to vlada uporabila kot izredno hitro rešitev."
14,"Ni mi pa všeč način, po katerem je to prišlo k nam na klop."
15,"V tistem hipu, ko smo to dobili, praktično nekaj minut zatem naj bi že obravnavali."
3,To ne gre.
25,"Namreč to ni neka določena odgovornost, kakorkoli na stvar gledamo in sploh rezerva vemo, da so to tista sredstva, ki se uporabijo v skrajnem primeru."
48,"Razumem iz tega gradiva, da je to točno identična količina v tolarjih, kot je bila prej iz tega prispevka solidarnosti in verjetno je vlada ocenila, da je primerneje vzeti denar iz rezerve, kot pa ponovno uvesti ta postopek solidarnosti, ki ima pa očitno v javnosti tudi negativen odmev."
12,"Tako, da predlagam, da razpravo opravimo ob sklepčnem zboru po temeljiti pripravi."
2,Hvala lepa.
5,"Poglejte, jaz sem že povedal."
41,"Mi smo že večkrat na predlog kakšnega predlagatelja, ali zato ker je trdil, da je stvar urgentna, ali zato, ker je potem moral nekam iti, ali iz kakršnegakoli razloga preskočili kakšno točko in predlagali, da se neka točka urgentno obravnava prej."
16,"Tokrat smo to storili tudi na intervencijo predlagatelja, češ da se mudi, da je treba sprejeti."
9,"In jaz sem to predlagal, takrat ni bilo nasprotovanja."
53,"Medtem smo preverili: Zbor občin še ni uvrstil te točke na dnevni red, zato tudi (sem že prej opozoril), če mi to danes sprejmemo, ne pomeni nič (če bi lahko sprejeli, seveda, pogoji so pa, verjamem, da ne moremo); tudi če bi, to ne pomeni še nič, dokler tam ni na dnevnem redu."
21,"In sem že prej rekel, da če želite, jaz vas seveda ustaviti ne morem, ampak, najbrž nima posebnega pomena nadaljevati razprave."
46,"Povedano je že bilo, da bi radi slišali dodatne informacije okrog tega in sem že rekel: predlagam, da nehamo razpravljati zdaj, da 4. 11., če bo Zbor občin dal na dnevni red, nadaljujemo in pred odločanjem dobimo vse te informacije, ki ste jih danes že zahtevali."
11,"Prijavljena sta še gospod Tomše in Kreft, seveda če želita, prosim."
29,"Če ne, predlagam, da zdaj naredimo še enkrat pavzo in se poskušamo še enkrat zbrati, če je možno, ker sklepčni nismo, to je res, če pa ne, pa ne."
10,"Jaz vseeno predlagam, če se v petih minutah lahko zberemo."
9,"Zdaj nima smisla dvigati kartonov, ker nas je 33."
1,Prosim?
2,"Odhajate, ne?!"
6,Čez pet minut bom ugotavljal sklepčnost.
6,V dvorani ni niti 20 poslancev.
22,"Glede na to, da jih je prej bilo 43 in vsaj štirje so se medtem poslovili, pet, predlagam, da za danes prekinemo."
5,Nadaljujemo 4.11. ob 10.00 uri.
