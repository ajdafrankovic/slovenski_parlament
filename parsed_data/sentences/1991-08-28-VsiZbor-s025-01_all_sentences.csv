4,Spoštovane delegatke in delegati!
27,"Pričenjam 25. skupno sejo vseh zborov Skupščine Republike Slovenije, ki sem jo sklical na podlagi 364. člena Ustave Republike Slovenije in 134. člena poslovnika Skupščine Republike Slovenije."
4,Najprej bi ugotovili navzočnost.
3,"Prosim, družbenopolitični zbor."
2,Zbor občin.
3,Zbor združenega dela.
37,"Ugotavljam, da je na seji navzoča večina delegatov vsakega zbora, kar pomeni, da je skupna seja na podlagi 2. točke 72. ustavnega amandmaja k Ustavi Republike Slovenije in prvega odstavka 135. člena Poslovnika Skupščine Republike Slovenije sklepčna."
5,Predlog dnevnega reda ste prejeli.
66,"Predlaga pa, da v okviru 2. točke dnevnega reda razpravljamo še o teh vprašanjih: 1. o predlogu pogajalskih izhodišč za razgovore o postopku in načinu uresničevanja odločitve Skupščine Republike Slovenije z dne 25. junija 1991; 2. pod b) Odnos Republike Slovenije do političnega položaja v Jugoslaviji, še posebej do vojne na Hrvaškem; 3. oziroma pod c) Sklic mednarodne konference o Jugoslaviji oziroma odnos do tega sklica."
10,Ali želi kdo o tako oblikovanem predlogu dnevnega reda razpravljati?
11,"Če ne želi nihče razpravljati, dajem predlog dnevnega reda na glasovanje."
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je dnevni red v obsegu, kot je bil predložen in specificiran, to je:"
6,1. Odobritev zapisnika 24. skupne seje
7,2. Predlog pogajalskih izhodišč s podtočkami in
9,"3. Priznanje neodvisnih držav Litve, Latve in Estonije, sprejet."
11,"Prehajamo na 1. TOČKO DNEVNEGA REDA, to je ODOBRITEV ZAPISNIKA 24."
2,SKUPNE SEJE.
8,Zapisnik ste prejeli oziroma prejeli ste osnutek zapisnika.
7,Ali želi o osnutku zapisnika kdo razpravljati?
9,"Če ne želi nihče, dajem osnutek zapisnika na glasovanje."
3,Kdo je za?
1,Proti?
4,Se je kdo vzdržal?
11,"Ugotavljam, da je zapisnik 24. skupne seje z večino glasov sprejet."
25,"Prehajamo na 2. TOČKO DNEVNEGA REDA, to je PREDLOG POGAJALSKIH IZHODIŠČ ZA RAZGOVORE O POSTOPKU IN NAČINU URESNIČEVANJA ODLOČITEV SKUPŠČINE REPUBLIKE SLOVENIJE Z DNE 25."
2,JUNIJA 1991.
36,"Kot gradivo za obravnavo te točke dnevnega reda ste prejeli, temeljna izhodišča za pogajanja, (to je gradivo Izvršnega sveta), nekaj izhodišč za stališča Slovenije do Jugoslavije, osnutek izjave Skupščine Republike Slovenije o vojni v Republiki Hrvaški."
22,"Prejeli pa ste tudi na klop (vsaj mislim, da ste že prejeli) deklaracijo o Jugoslaviji izrednega ministrskega sestanka v Bruslju od 27.8.1991."
42,"Uvodne besede k tej točki dnevnega reda bodo imeli:predsednik Predsedstva Republike Slovenije gospod Milan Kučan,predsednik Izvršnega sveta Skupščine Republike Slovenije gospod Lojze Peterle, minister za zunanje zadeve gospod dr. Dimitrij Rupel in Anton Peršak, podpredsednik Družbenopolitičnega zbora Skupščine Republike Slovenije."
27,"Po uvodnih besedah bomo odločali, ali bomo o teh predlogih razpravljali, ali bomo razpravljali danes, ali bomo razpravo preložili, oziroma kakšne sklepe bi v tej zvezi sprejeli."
14,"Dajem besedo gospodu predsedniku Predsedstva Republike Slovenije Milanu Kučanu in prosim, da poda obrazložitev."
6,"Gospod predsednik, spoštovane poslanke in poslanci!"
46,"Skupščina Republike Slovenije je na skupni seji vseh zborov dne 10. julija 1991 ob sprejetju brionske Deklaracije s sklepom predlagala Predsedstvu Republike Slovenije, IS pa zavezala, da čimprej predložita Skupščini Republike Slovenije pogajalska izhodišča za razgovore o postopku in načinu uresničevanja osamosvojitvenih odločitev Skupščine Republike Slovenije."
40,"Naloga, ki sta jo s tem dobila oba organa Republike Slovenije, Predsedstvo in Izvršni svet, je, da ta izhodišča zagotovijo postopno in sporazumno samostojno neodvisnost Republike Slovenije, njeno mednarodno priznanje in sporazumno ureditev odnosov z drugimi jugoslovanskimi narodi oz. republikami."
12,Ta izhodišča so pripravljena in so vam dana v presojo in odločitev.
10,Podrobneje jih bo utemeljil predsednik Izvršnega sveta gospod Lojze Peterle.
8,S tem je sklep oz. naročilo skupščine izpolnjeno.
23,"Vendar pa Predsedstvo in Izvršni svet predlagata, da na današnjem zasedanju gospe in gospodje poslanci o teh izhodiščih ne razpravljate in ne sklepate."
6,Za tak predlog navajamo naslednje utemeljitve:
6,1. V Republiki Hrvaški divja vojna.
20,"To je vojna, s katero se želi na silo uveljaviti cilje, utemeljena z idej velike Srbije in njenih zapadnih meja."
12,V tej vojni je na strani teh idej odkrito angažirana tudi JA.
20,"Dokler divja vojna, niso mogoča pogajanja o ničemer, razen o prekinitvi ognja, za ustavitev sovražnosti in učinkovitem nadzoru spoštovanja premirja."
24,"Takšno je bilo naše stališče tudi v času vojne, ki jo je zoper Slovenijo in njeno osamosvojitveno odločitev vodila JA na temelju sklepov ZIS."
26,"Takšno stališče (razumljivo) zahteva umik JA, garancije za spoštovanje premirja tudi s strani Republike Srbije in spoštovanje načela o nespremenljivosti tudi notranjih jugoslovanskih mejah s silo."
9,Takšno stališče zahteva tudi učinkovit mednarodni nadzor nad premirjem.
22,Slovenija ob tej priložnosti ponavlja svoje stališče o nujnosti takšnega mednarodnega nadzora oz. razširitvi dejavnosti opazovalne misije Evropske skupnosti tudi na Hrvaško.
49,"Pričakujemo, da bo v Predsedstvu Jugoslavije sprejet o tem ustrezen sklep, vsaj zdaj, ko je divjanje in stopnjevanje umazane vojne na Hrvaškem zoper njeno legitimno in legalno oblast dokončno komprimitiralo tki. notranjo jugoslovansko kontrolo in komisijo za premirja, ki svoje naloge ni sposobna in očitno tudi ni pripravljena opraviti."
57,"Najbrž je ob tej priliki odveč vprašanje komu ni v interesu resnična zaustavitev ognja in ugotavljanje resnice o tej vojni, v kateri vsak dan umirajo ljudje in nastaja ogromna gmotna škoda, v kateri pa se tudi z vsakim dnem nepopravljivo slabšajo odnosi med narodi, ki so živeli doslej v skupni državi in bodo tudi v prihodnje sosedje."
37,"S takim svojim stališčem Slovenija ne zavrača pogajanj in ne spreminja svojih poprejšnjih stališč o svojem interesu, da bi državno osamosvojitev in mednarodno priznanje dosegla po mirni in demokratični poti, v sporazumu z drugimi narodi oz. republikami."
23,"Pomeni le, ta s to odločitvijo o teh izhodiščih noče priznati legitimnosti te vojne in nasilnega uresničevanja političnih ciljev, ki jim vojna služi."
9,"Dokler grozi oz. dokler govori orožje, pogajanja niso mogoča."
20,"In to zaradi tistih, ki to vojno zoper Hrvaško vodijo in ki mislijo, da je vojna učinkovito nadomestilo za pogajanja."
15,"Prenehanje vojne, mir, je pogoj, da do pogajanj pride in da so pogajanja sploh smiselna."
24,"Predsedstvo Republike Slovenije in Izvršni svet predlagata, da Skupščina o predlaganih ali spremenjenih in dopolnjenih stališčih razpravlja in odloča, ko bodo izpolnjeni ti pogoji."
16,To je po našem prepričanju tudi izraz solidarnosti z Republiko Hrvaško in njenim bojem zoper agresijo.
19,"Zato Predsedstvo tudi podpira predlog, da danes Skupščina Slovenije sprejme posebno izjavo o Hrvaški in podpre njeno temeljno usmeritev."
34,"Ta namreč zahteva za hrvaški narod uresničitev pravice do samoodločbe in skupno urejanje Hrvatov in Srbov, ki živijo na Hrvaškem, kot državljanov Republike Hrvaške, vseh vprašanj skupnega življenja, vključno s položajem in pravicami Srbov."
28,"Do takrat pa bo Slovenija prisiljena, ker pač niso možne in očitno tudi ni interesa za pogajanja, svoje osamosvojitvene odločitve uresničevati, če bo potrebno, tudi z enostranskimi dejanji."
14,2. Brionska deklaracija kot svoj temeljni namen in cilj postavlja zahtevo po prekinitvi ognja.
16,"Uveljavitev in zagotovitev te zahteve naj omogoči, kot je zapisano v deklaraciji, pogajanja o prihodnosti Jugoslavije."
9,Ta pogajanja naj bi se začela najpozneje 1. avgusta.
35,"Slovenija je svoje obveznosti iz deklaracije v interesu miru, ne le v Jugoslaviji ampak tudi v interesu evropskega miru in v interesu varnosti evropskih držav, ki jih vojna v Jugoslaviji ogroža, izpolnila in jih izpolnjuje."
34,"Ne le tiste iz aneksa 1 in 2 k deklaraciji, ampak tudi tiste, ki so povezane s sklepi Predsedstva Jugoslavije o umiku armade iz Slovenije, čeprav pri tem prihaja do nekaterih težav in nesporazumov."
10,Slovenija je bila pripravljena 1. avgusta sesti za pogajalsko mizo.
132,"Predlagali smo pogajanja ne le o prihodnosti Jugoslavije (oz. o prihodnjih razmerjih med sedanjimi jugoslovanskimi republikami na temelju spoštovanja njihove pravice do samoodločbe, ki vključuje tudi pravico do odcepitve in pravico do združitve oz. spoštovanje že izraženih in tudi odločenih interesov in volje posameznih narodov), ampak tudi pogajanja o postopnem prevzemanju izvrševanja tistih suverenih funkcij, ki jih še izvršujejo organi Jugoslavije,(tako kot je to določeno z ustavnim zakonom) dalje pogajanja o ureditvi medsebojnih pravic in obveznosti materialnih in drugih, ki izvirajo iz dosedanjega medsebojnega skupnega življenja v skupni državi, (o čemer je Skupščina Republike Slovenije predčasno že sprejela stališča) in pogajanja o prehodnem obdobju oz. o delovanju zvezne države v času moratorija,(o čemer je naš Izvršni svet imel več razgovorov s predsednikom ZIS) na temelju pripravljenih dokumentov, ki jih poznate."
52,"Slovenski pogajalci, torej delegacija, ki jo je izvolila Skupščina Republike Slovenije, Izvršni svet in Predsedstvo ter član Predsedstva Jugoslavije iz Slovenije, ki je s temi stališči ravno tako zavezan, so tako imeli dovolj usmeritev za pričetek teh pogajanja, ne glede na končno verifikacijo predloga v obliki, ki vam je danes na razpolago."
18,Tudi ta predlog je grajen kot sinteza vseh poprej sprejemanih stališč v slovenski skupščini in kot njihova kontinuiteta.
64,"Skladno s tem so bila oblikovana tudi izhodišča, ki smo jih o možni ureditvi odnosov med jugoslovanskimi republikami in o rešitvi jugoslovanske krize pripravili v Predsedstvu in Izvršnem svetu ter jih predstavili ministrom trojke na pogovorih na Brdu pri Kranju in ki so bila kasneje razvita v Ministrstvu za zunanje zadeve Republike Slovenije (seveda v delovni in ne dokončni, še manj v formalni obliki)."
48,"3. V skladu z zavezo iz brionske deklaracije in na temelju dogovora z ministri trojke, je bil 2o. avgusta v Beogradu sestanek članov Predsedstva Jugoslavije ter predsednikov predsedstev republik oziroma republiških predsedstev, na katerem naj bi se začela pogajanja o prihodnosti Jugoslavije oziroma o rešitvi jugoslovanske krize."
34,"Na tej seji so se udeleženci strinjali, da je nujni predpogoj dogovora o prihodnosti Jugoslavije takojšnja in brezpogojna prekinitev sovražnosti na Hrvaškem, mir in ustavitev sovražnosti v vsej državi in vzpostavitev učinkovitega nadzora premirja."
111,"Doseženo je bilo soglasje, da bodo pri iskanju rešitev upoštevana naslednja načela: 1. spoštovanje pravice vsakega naroda do samoodločbe, vključno s pravico do odcepitve in združitve; nesprejemljiva je kakršnakoli sprememba zunanjih in notranjih mej z enostranskimi akti ali uporabo sile, temveč le na temelju pravice narodov do samoodločbe, demokratičnem postopku in na legalen način; 2. upoštevanje demokratično izraženo voljo vsakega jugoslovanskega naroda in republike, da uresniči svoj status v skladu z lastnimi, specifičnimi in realnimi interesi; 3. načela enakopravnosti, ki predpostavlja enakopravnost vseh opcij, odsotnost vsiljevanje tuje volje in uporabo sile; 4. načelo legalitete, ki predpostavlja, da se politični dogovor, sklenjen med republikami, pravno sankcionira in zagotovi legalen postopek njegove uresničitve."
15,"Sprejet je bil sklep, da na osnovi navedenih načel v Predsedstvu pripravijo predlog političnega dogovora."
20,"Ta bo izhaja iz izražene volje in opredelitev v posameznih republikah, tudi tistih, ki jo bodo manifestirale v prihodnjem obdobju."
20,Na osnovi doseženega dogovora bi začeli reševati konkretne probleme oziroma bi pripravili potrebne pravne dokumente ali državno ali meddržavno pogodbo.
23,"O predlogu tega političnega dogovora, ki naj bo pripravljen v Predsedstvu Jugoslavije, bi razpravljala in sklepala tudi republiška skupščina oziroma Skupščina Republike Slovenije."
65,"Ta dogovorjena pot, ki pa so jo dogodki v preteklem tednu dejansko demantirali, omogoča realizacijo stališč Slovenije, da druge republike priznajo samostojnost Slovenije in da tudi ona prizna samostojnost vseh tistih republik, ki to želijo oziroma da uredi z državno pogodbo vse svoje razmere z Jugoslavijo oziroma republikami, ki bi želele ostati v okviru skupne države in bi njene organe pooblastile za ureditev teh razmerij."
17,"4. V svetu, posebej v Evropi, je prišlo v zadnjih tednih do radikalnih in zelo daljnosežnih sprememb."
9,Zgodila so se torej upoštevanja vredna mednarodna nova dejstva.
18,"Za nas je posebej pomembno dogajanja v Sovjetski zvezi, izrecno tudi osamosvojitev baltskih republik in njihovo mednarodno priznanje."
32,"Danes boste posebej razpravljali in sklepali o njihovem priznanju tudi s strani Republike Slovenije in o navezavi državnih stikov s temi najmlajšimi državami, od katerih so nekatere že priznale tudi samostojnost Slovenije."
11,O tem je razpravljalo Predsedstvo Republike Slovenije nedavno na svoji seji.
10,O njegovih sklepih in predlogih boste danes razpravljali in odločali.
7,"Predlagam vam, da jih sprejmete in odobrite."
17,Prav tako je izrednega pomena za prihodnost Slovenije včerajšnji sestanek zunanjih ministrov dvanajsterice oziroma ministrov Evropske skupnosti.
37,"Stališča, ki so bila sprejeta, posebej stališče o napovedani mirovni konferenci o Jugoslaviji in o arbitražnem postopku, ki ju je med drugim predlagala tudi Slovenija ministrom trojke, je praktično v pomembnih delih že presegla tudi brionsko deklaracijo."
38,"To je seveda razlog več, da jo Slovenija spoštuje, vsaj v delih, ki nas izrecno zavezujejo, a na tak način ne le umirimo konflikte v Jugoslaviji, ampak tudi pomagamo ustvariti pogoje za pripravo in uspeh te mirovne konference."
39,"Sam sklep o tej konferenci je dokaz, da se Evropa zaveda nevarnosti, ki jo pomeni vojna in kriza v Jugoslaviji za evropski mir in varnost evropskih držav, pa tudi svoje odgovornosti, da tak konflikt ne preraste v evropsko vojno."
17,"To pa je stališče, ki je bilo temeljno za odločitev Slovenije, da pristane oziroma sprejme brionsko deklaracijo."
13,O teh stališčih in predlogih sta danes že razpravljala Predsedstvo in Izvršni svet.
18,Izrekla sta svoje soglasje z njimi in sta jih podprla in o tem že obvestila predstavnike Evropske skupnosti.
18,V teh stališčih namreč ministri dvanajsterice poudarjajo svoje zadržke in svojo skrb v zvezi z razvojem jugoslovanskih dogodkov.
12,"Zahtevali so, naj Srbija preneha nasprotovati razširitvi dejavnosti opazovalne misije na Hrvaškem."
25,"Evropska skupnost je tudi prosila Predsedstvo Jugoslavije, naj da pobudo za dodatno srečanje odbora Konference o evropski varnosti in sodelovanju, ki ga sestavljajo višji uradniki."
9,To srečanje naj bi bilo čim prej v septembru.
19,Bistveni prispevek Evropske skupnosti k rešitvi jugoslovanske situacije pomenita pobudi za mirovno konferenco o Jugoslaviji in za arbitražni postopek.
20,"Evropska skupnost se tokrat ni zadovoljila z obsodbo vojaških dejavnosti Srbije in Jugoslovanske armade, ampak je napovedala sankcije zoper njiju."
17,"Arbitražni postopek bo vodila Evropska skupnost s sodelovanje, v skrajnem primeru pa tudi brez sodelovanja, zveznega predsedstva."
10,Delo arbitražne komisije pa mora biti končano v dveh mesecih.
21,"Če do 1. septembra ne pride do sporazuma o nadzorovanju premirja in o mirovni konferenci, bo Evropska skupnost predlagala mednarodno akcijo."
14,"Sklicala bo srečanje tistih republiških predsednikov in predstavnikov zveznega predsedstva, ki podpirajo navedene ukrepe."
45,"Kot je zunanjemu ministru Republike Slovenije, gospodu Ruplu, danes sporočil zunanji minister Zvezne republike Nemčije, gospod Genscher, ki je hkrati predsedujoči v Konferenci o evropski varnosti in sodelovanju, bo mednarodna akcija vsebovala ekonomske ukrepe, priznanje republik, ki to želijo, in angažiranje Varnostnega sveta Združenih narodov."
38,"Zato je Predsedstvo Republike Slovenije (kot že rečeno) podprlo ta načrt Evropske skupnosti, sklenilo pa je tudi, da ga predstavi na današnjem skupnem zasedanju vseh zborov Skupščine Republike Slovenije in vam predlaga, da ga podpre tudi slovenski parlament."
9,"O tem bo posebej govoril zunanji minister, gospod Rupel."
4,Spoštovane poslanke in poslanci.
40,"To so poglavitni razlogi, zaradi katerih vam Predsedstvo in Izvršni svet predlagata, da danes ne odločate o predloženih izhodiščih, ki po njuni sodbi sicer korektno povzemata in razvijata dosedanje premisleke in opredelitve v slovenski skupščini, povezanimi z uresničevanjem plebiscitne odločitve."
21,"Poglavitna razloga pa sta - naj ponovim: vojna na Hrvaškem in nova dejstva v mednarodnem življenju, posebej včeraj sprejeto stališče Evropske skupnosti."
75,"Tako stališče - če ga boste sprejeli - omogoča, da se ta izhodišča, bolj ali manj temeljito dograjena in spremenjena, z zahtevo teh novih dejstev, postavijo na dnevni red zborov Skupščine Republike Slovenije, ko bodo ustvarjeni pogoji za pogajanja - torej, ko bo ustavljena vojna, in bodo torej izhodišča smiselna, vsekakor pa pred začetkom mirovne konference o Jugoslaviji, na kateri bi tisti Slovenci, ki bodo na njej sodelovali, tako in tako želeli imeti verificirana izhodišča v slovenskem parlamentu."
2,Hvala lepa.
19,"Zahvaljujem se predsedniku Predsedstva za njegovo izvajanje in prosim predsednika vlade Lojzeta Peterleta, da da svoja pojasnila k predlogom."
6,": Spoštovano predsedstvo, spoštovane poslanke in poslanci!"
82,"V tednih po vojaški agresiji na Slovenijo se je zgodilo več pomembnih zadev, med katerimi naj omenim samo naslednje: najprej vključitev Evropske skupnosti v razreševanje jugoslovanske krize, vključno z najnovejšo mirovno pobudo od včeraj; 2. napredek v postopku razdruževanja Slovenije od Jugoslavije na vojaškem in na zunanjepolitičnem področju; 3. odkrita podpora Jugoslovanske armade Srbiji v brezobzirni vojni proti Hrvaški. 4. neuspel puč v Sovjetski zvezi in temu sledeče osamosvajanje ter priznavanje baltskih držav. 5. povečana pripravljenost držav za priznanje Slovenije in Hrvaške."
33,"Ne glede na ta dejstva, med katerimi jih večino lahko pozitivno ocenjujemo, je treba poudariti, da kljub brionski deklaraciji in sklepom predsedstva Jugoslavije ni bil izpolnjen temeljni pogoj za pogajanja, to je mir."
26,"Ne glede na to in četudi računoma na skorajšnje priznanje Slovenije, bomo morali enkrat urediti nekatera vprašanja iz preteklega in sedanjega skupnega življenja Slovenije v Jugoslaviji."
23,"V tem smislu so tudi pripravljena temeljna izhodišča za pogajanja, ki jih je bila vlada dolžna pripraviti v skladu s sklepom te skupščine."
25,"Ta izhodišča povzemajo večino že znanih izhodišč ali predlogov, ki smo jih potrjevali v tem prostoru ali na vladi in jih posredovali na ustrezna mesta."
6,Sama izhodišča imajo tri temeljne sklope.
20,"Prvi govori o suvereni Sloveniji, drugi o razdruževanju Slovenije z Jugoslavijo, tretji pa o bodočih odnosih na področju sedanje Jugoslavije."
33,"Glede prvega sklopa bi rekel naslednje, posebej z ozirom na to, da se še pojavljajo vprašanja o tem, kako je z moratorijem, oziroma kdaj se moratorij začne in kako je z našo suverenostjo."
50,"Mi tukaj jasno povemo še enkrat, da smo se odločili samo za odpoved izvajanju deklaracije za tri mesece, ne pa sami deklaraciji oz. neodvisnosti, in da se za nas moratorij začenja z dnem, ko je bila sprejeta brionska deklaracija, se pravi s 7.7: se pravi, ni odstopanja od slovenske suverenosti."
35,"Drugi neobhodni sklop je razdruževanje Slovenije z Jugoslavijo, kjer se je treba pogovoriti po eni strani o ureditvi medsebojnih obveznosti in pravic, po drugi strani pa o funkcioniranju zaenkrat še skupne države v času moratorija."
31,"Glede enega in drugega so v prilogah podani naši predlogi; nekatere poznate že od preje, nekatere smo morali korigirati v skladu z novimi okoliščinami, do katerih je prišlo v tem času."
20,"Gre za zelo pragmatične predloge, ki po našem mnenju omogočajo ureditev teh odprtih vprašanj v zvezi s preteklostjo in sedanjostjo."
35,"Jasno je, da je osnova za dogovor o ureditvi medsebojnih pravic in obveznosti bilanca stanja v Jugoslaviji - se pravi tisti dokument, ki bi ga morala pripraviti zvezna vlada na podlagi že sprejetega sklepa zveznega predsedstva."
42,"Jasno je tudi, da moramo v tem okviru obravnavati tudi vprašanje povračila škode zaradi vojaške agresije na Slovenijo in v tem sklopu tudi vprašanje procesa, ki smo mu priča v zadnjih tednih - gre za odtujevanje slovenskih podjetij, njihovega premoženja v drugih republikah."
46,"Nikoli nam ni bilo za to, da bi država nekontrolirano razpadala in tako tudi v teh izhodiščih poudarjamo, da smo v prehodnem obdobju, v času moratorija za to, da država funkcionira, da poteka naprej, da živijo tiste funkcije, ki so neobhodne za normalno delovanje te države."
50,"Glede prihodnosti kot tretjega sklopa izražamo osnovno pripravljenost za pogovore oziroma za sodelovanje Slovenije v razreševanju Jugoslovanske krize, vendar v novem statusu; po koncu moratorija bo Slovenija v drugem statusu, vendar se je tudi v tem statusu pripravljena pogovarjati o razreševanju te krize, kar je to tudi v njenem interesu."
35,"Tukaj izražamo tudi naša stališča do dogajanj v drugih republikah in pravimo, da bomo upoštevali referendumsko ali ustavno izraženo voljo republik oziroma njihove pravice do samoodločbe, če bo to doseženo po mirni in demokratični poti."
27,"Če ne bi tega izrazili tako, bi lahko interpretirali naša izhodišča tudi v tem smislu, da smo pripravljeni priznavati rešitve do katerih je prišlo po nasilni poti."
28,"Jasno smo povedali, da ne pristajamo na restavracijo preseženih federalnih odnosov, ali na formalizme, ki bi nas na podlagi večinskega principa zopet postavljali v podrejen, ne suveren položaj."
52,"Opozarjam tudi na zaključno izhodišče v tem tretjem sklopu, ki govori, naj bi glavna vprašanja uredili s pomočjo političnega dogovora republik in ob strokovni pomoči evropskih inštitucij, ki so to pomoč ponudile. (To pa z ozirom na to, da po ustavni poti oziroma po teh normalnih poteh nikakor ne pridemo do rešitve.)"
29,"Ne bom posebej komentiral prilog v katerih so zelo natančno razdelani predlogi, kako urediti zadeve v zvezi s carinami, režimom na meji, ekonomske odnose s tujino in še kaj."
38,"Tukaj smo povzeli iz materialov, ki so bili že prej pripravljeni,tiste elemente, ki se nam zdijo najpomembnejši,kar pa ne pomeni, da nimamo pripravljenih tudi drugih, vendar mislimo, da ni treba obremenjevati tega dokumenta z vsemi detajli."
20,"Mi smo torej opravili dolžnost, bi lahko rekel, sedaj je na skupščini, da odloči, kako bo ravnala s temi izhodišči."
32,"Izhodišča so zapisana tako, da bodo uporabna tudi ne glede na to, če pride še do kakšnih posebnih okoliščin; ker, glede preteklosti je treba zadeve urediti in tukaj so načela jasno izražena."
43,"Glede treh mesecev imamo tudi zelo razvidne, zelo jasne predloge, glede prihodnosti pa smo izrazili našo temeljno odprtost in nismo v teh izhodiščih ničesar prejudicirali, razen (bi rekel) upoštevanja evropskih standardov, kar pa je verjetno temeljna predpostavka za vsakršen pogovor o bodočem sodelovanju."
75,"Osebno bi dodal k temu, kar je predsednik Kučan povedal, da mogoče ne bi bilo dobro, oziroma primerno, da bi danes o tem sklepali tudi zato, ker je prišel material relativno pozno; mislim, pa da tudi ne bi kazalo predolgo odlašati s tem, ne navsezadnje tudi zato, ker se čas moratorija izteka in je v našem interesu, da se o teh zadevah čimprej dogovorimo in da so naša stališča na to temo tudi čimprej jasna."
34,"Drugo pa je seveda vprašanje s čim pogojujemo začetek pogajanj in v tem smislu se seveda pridružujem stališčem, ki jih je povedal že prej predsednik in o katerih smo govorili na razširjeni seji predsedstva."
1,Toliko.
1,Hvala.
18,"Zahvaljujem se predsedniku za razlago in prosim ministra za zunanje zadeve dr. Rupla, da obrazloži predlog glede konference."
8,"Spoštovani podpredsednik, spoštovani predsednik Predsedstva, spoštovane poslanke, poslanci."
29,"Dovolite, mi da vas seznanim z nekaterimi najvažnejšimi postopki našega ministrstva in z zadevami, ki spadajo v našo zunanjo politiko, vendar je o njih potrebno poročati na tem mestu."
43,"Danes dopoldne me je med razširjeno sejo Predsedstva Republike Slovenije poklical zunanji minister Zvezne republike Nemčije Hans Ditrich Gensher in mi prebral deklaracijo o Jugoslaviji, ki vsebuje nekatere bistvene novosti in za katero je prosil, naj o njej razpravlja tudi slovensko politično vodstvo."
11,"Tekst deklaracije ste prejeli, zato dovolite, da ga le kratko komentiram."
29,"V poslovanju Evropske skupnosti v zvezi z Jugoslavijo je prišlo do pomembnega premika v tem smislu, da je dvanajsterica svojo obsodbo srbskih oddelkov in Jugoslovanske armade pospremila s sankcijami."
46,"Te sankcije nastopijo, če do konca tega tedna Srbija ne bo umaknila svojega nasprotovanja razširitvi nadzora prekinitve ognja na ozemlju Hrvaške in če do takrat ne bo prišlo do sporazuma o mirovni konferenci; v tem primeru bo dvanajsterica pretehtala možnosti dodatnih ukrepov vključno z mednarodno akcijo."
33,"Po besedilu deklaracije, to pomeni tudi povsem samostojno, s strani Evropske skupnosti imenovano arbitražno komisijo, po besedah ministra Genscherja pa ekonomske ukrepe zoper kršilce prekinitve ognja in priznanje tistih republik, ki to želijo."
46,"S to deklaracijo je Evropska skupnost ob stopnji soglasja, kakršnega doslej še ni bilo, posegla v urejanje razmer v Jugoslaviji in sicer na ta način, da se je razločno in odločno postavila na stran demokratičnih republik oziroma obsodila srbsko politiko in politično motivirano napadalnost Jugoslovanske armade."
64,"V teh postopkih Evropske skupnosti, v drugi fazi pa tudi KEVS-a v Evropi in Varnostnega sveta OZN, vidi Republika Slovenija dosedaj najvišjo stopnjo internacionalizacije problemov Slovenije in Hrvaške; to je tisto, za kar se je naša zunanja politika ves čas prizadevala in zaradi česar je zunanje ministrstvo Republike Slovenije, na podlagi sklepa Predsedstva Republike v razširjeni sestavi, v zadnjem času sprožilo intenzivno diplomatsko dejavnost."
22,"V zadnjih tednih in dneh je ta dejavnost vsebovala vrsto stikov in pogovorov na ravni zunanjih ministrov Nemčije, Italije, Avstrije in Madžarske."
26,"V prihodnjih dneh pa se bo ta aktivnost nadaljevala z obiski predsednika vlade in predsednika Predsedstva - prvega v ZDA, drugega v Franciji, Veliki Britaniji in drugod."
25,"Zunanji minister bo v prihodnjih dneh obiskal Bolgarijo in Grčijo, hkrati pa potekajo intenzivni pogovori s predstavniki skandinavskih držav, Avstralije, Argentine in nekaterih drugih držav."
25,"V teh dneh se bo zaokrožilo obdobje intenzivne diplomatske aktivnosti Republike Slovenije, ki de facto pomeni priznavanje naše države, kot enakopravnega subjekta v mednarodnih odnosih."
16,Sprejemljiva in sprejeta je postala ideja o udeležbi Slovenije kot posebnega člena o novi evropski arhitekturi.
12,"Spoštovane poslanke, poslanci, gotovo vas najbolj zanima vprašanje mednarodnega priznanja naše države."
24,"Danes boste odločali o navezavi diplomatskih odnosov z republiko Litvo, ob tem pa o formalnem priznanju vseh treh Baltskih držav - Estonije, Letonije in Litve."
31,"S tem, da je slednja formalno priznala Slovenijo kot državo, je bil storjen prvi pozitivni precedens v priznanju naše države, saj je, kot veste, Litva tako rekoč že splošno priznana država."
33,"Tudi to priznanje spada v rezultate slovenske zunanje politike, ki se je daljnosežno izrazila že na prvih zasedanjih te Skupščine, ko so bile sprejete deklaracije o podpori boju za neodvisnost prej omenjenih držav."
47,"Mislim, da lahko ugotovimo, da je bila Republika Slovenija, vse od demokratičnih volitev v naši državi, hkrati sestavni del in znanilec sprememb v Evropi, navsezadnje pa tudi pobudnik tistih gibanj, ki so privedla do zmage reformističnih sil v Sovjetski zvezi in do bistvenih premikov na našem kontinentu."
18,"Dovolite mi gospe in gospodje, da vas še na kratko seznanim z nekaterimi našimi pogovori v sosednjih državah."
30,"V teh dneh je, seveda tudi zaradi tragičnega dogajanja na Hrvaškem, en del svetovne politike prestopil rubikon, ki loči, kar zadeva mednarodno priznanje Slovenije in Hrvaške, verjetnost od dejanske namere."
28,"To mi je dva dni nazaj povedal zunanji minister Avstrije, ki je v času, ko to govorim, zbira glasove držav za odločitev o mednarodnem priznanju Slovenije in Hrvaške."
27,"Iz tega kar je bilo doslej povedanega, lahko sklepate, da je dejansko prišlo do postavitve nove Evropske politike, ki upošteva tudi novo realnost na ozemlju dosedanje Jugoslavije."
39,"Naša mlada država se je v preteklosti že večkrat eksplicitno izrazila o povezanosti usod Slovenije in Hrvaške in je v tem smislu ob različnih priložnostih predlagala, internacionalizacijo njenih problemov na način kot ustreza vsakemu posebej, pa tudi obema skupaj."
36,"Že od nekdaj smo trdili, da so demokratični procesi v republikah bistveno določili novo politično scenografijo v Jugoslaviji, čeprav si nismo delali utvar o tem, da je mogoče probleme te nesrečne skupnosti rešiti s separatnimi potezami."
34,"Prav zato smo tudi predlagali mirovno konferenco ali, če hočete, nekakšno jugoslovansko konferenco o varnosti in sodelovanju, ki bi upoštevala interes vsake republike in ki ne bi vnaprej določila nobene prednosti in dokončne rešitve."
23,"Slovenija je bila sama predlog špekulacij o separatnih dogovorih in zato ne bo pristala na to, da bi bil tak predmet kdo drug."
33,"Na tem mestu bi rad opozoril na pravilnost odločitve tega parlamenta, ki je daljnovidno odobril brionski sporazum in s tem odprl možnost konstruktivnega sodelovanja naše države v okviru odločilnih evropskih ustanov in zvez."
33,"Z discipliniranjem spoštovanjem Brionske deklaracije, zaradi dobrega sodelovanja z opazovalno misijo Evropske skupnosti in delovno skupino ekspertov Evropske skupnosti v Bruslju, se je Slovenija svetu pokazala kot zanesljiv in dolgoročno evropsko usmerjen partner."
28,"Tudi številne pobude, ki smo jih javno razgrnili pred domačimi in tujimi partnerji v trenutku, ko šele iščemo okvire mogočega mirnega razpleta Jugoslovanske krize, so bile ocenjene pozitivno."
22,"Dovolite mi, da na koncu omenim še včerajšnji obisk na Madžarskem, ki je pokazal vso kompleksnost političnih razmer na našem koncu sveta."
25,"Madžarska sprejema novo realnost v Jugoslaviji in podpira samostojnost Slovenije in Hrvatske, vendar hkrati razmišlja o problemih svojih manjšin in o celotnih odnosih s sosedi."
36,"Prav se mi zdi ob tej priložnosti omeniti, da je še posebej zaradi vprašanja manjšin, potrebno tudi na naših tleh dosledno izvajajti načela Konference o varnosti in sodelovanju v Evropi, ki poudarjajo posebno skrb za manjšine."
22,Slovenija je na Madžarskem za svojo manjšinsko politiko dobila najvišjo oceno in se že po tej politiki bistveno razlikuje od politike Beograda.
57,"Dovolite mi, da na koncu posredujem stališče predsednika madžarske vlade, ki pravi, da za polno priznanje Slovenije in Hrvaške ni dovolj prijateljsko razumevanje sosednih držav, ki sem jih v začetku že omenil, ampak, da si moramo pridobiti razumevanje tudi tistih, ki nas še ne razumejo in ki niso prepričani o nujnosti postavitve novih odnosov na ozemlju Jugoslavije."
25,"Že predsedujoči Evropski skupnosti gospod Van den Broack nam je rekel, da niso potrebna le pogajanja s prijatelji, ampak da je treba prepričati predvsem nasprotnike."
9,Takrat je mislim predvsem na federalne in srbske oblasti.
32,"Prijatelje smo našli med tistimi, ki živijo v naši okolici, na širšem mednarodnem obzorju pa je še veliko dvomljivcev in tudi nasprotnikov, kar nam nalaga še mnogo dela tudi v zunanji politiki."
27,"Nerazumevanje in nasprotovanje ne izhajata iz kapric, ampak kot je dejal predsednik Antale, iz neinformiranosti in iz drugačnih interesov, pa tudi konkretnih zgodovinskih izkušenj v posameznih državah."
21,"Kod poseben dosežek v naših odnosih z Madžarsko, naj omenim bližnjo otovoritev madžarskega konzulata v Ljubljani in slovenskega predstavništva v Budimpešti."
38,"Kaže, da bomo tokrat res v najkrajšem času odprli prehod v Martiniju in Pincah, dogovorili pa smo se tudi o ustanovitvi posebne slovensko-madžarske mešane komisije, ki bo v naslednjih tednih obravnavala odprta vprašanja gospodarskega, kulturnega in manjšinskega sodelovanja."
16,"Kot vidite, se v zunanji politiki ne zanašamo več na Jugoslavijo, ampak komuniciramo in sodelujemo samostojno."
45,"To, kar sem povedal, dokazuje, da imamo aktivno, miroljubno in pragmatično zunanjo politiko, ki se ni odcepila le od zveznih ustanov, ampak se je poslovila tudi od ideoloških konstruktov, kot so bili neuvrščenost, pripadnost svetovnemu delavskemu gibanju in podobnim utopičnim, če že ne škodljivim projektom."
5,Na koncu pa čisto mimogrede.
19,"Ne zdi se nam potrebno polemizirati z očitki, da hočemo priklicati stare alianse, da hrepenimo po vrnitvi imperijev ipd."
42,"Z imperiji, tudi jugoslovanskimi, ne želimo ničesar skupnega, kar pa seveda ne pomeni, da načrtujemo prihodnost Slovenije kot otok sredi novo nastajajočih vzajemnosti in integracij na temelju praktičnih interesov, na temelju spoznanja o gospodarski, obrambni, zunanjepolitični, ekološki in kulturni povezanosti modernega sveta."
12,"Slovensko evropejstvo torej ni nov mit, ampak vsakdanja potreba vsakogar izmed nas."
1,Hvala.
23,"Zahvaljujem se ministru dr. Ruplu za njegovo razlago in prosim gospoda Peršaka, da obrazloži izjavo Skupščine Republike Slovenije o vojni v Republiki Hrvaški."
26,"Izjavo ste dobili na klop in bi jo kazalo pazljivo prebrati, ker bomo o tej izjavi morali, če bi hoteli, da doseže svoj učinek, danes sklepati."
3,"Gospod Peršak, prosim."
1,Spoštovani!
35,"Dovolite, da na kratko razložim predlog izjave, ki smo jo sprva predlagali za obravnavo na sejah zborov in se je potem izkazalo, da sodi v bistvu v okvir te 2. točke dnevnega reda skupne seje."
47,"Čeprav je Skupščina Republike Slovenije že na preteklem zasedanju zavzela stališče do dogodkov na Hrvaškem, smo v klubu DEMOS, očitno pa tudi v drugih klubih, kot je pokazala razprava o dnevnih redih današnjih sej zborov, sodili, da eskalacija vojne na Hrvaškem zahteva ponovno obravnavo razmer na Hrvaškem."
15,"V Klubu poslancev DEMOS-ovih strank smo pripravili osnutek izjave, ki naj bi jo danes sprejeli."
30,"Bistveni poudarki te izjave so: Ta izjava pomeni tudi ponovni poziv parlamentom evropskih in drugih držav, naj s priznanjem Hrvaške in Slovenije posežejo v zapleteno situacijo in pospešijo njen razplet."
45,"Nadalje, pomeni ta izjava definicijo ali ugotovitev, da jugoslovanska armada ta čas na Hrvaškem povsem odkrito deluje kot agresor in pravzaprav kot okupatorska vojska v interesu in po volji nosilcev vizije velike Srbije ali celo nosilcev vizije nelegitimne obnove enostrankarskega režima na ozemlju celotne Jugoslavije."
39,"In končno, zahteva, da se hrvaškemu narodu omogoči, da neovirano realizira svoje pravice do samoodločbe, da pa se hkrati zagotovi tudi to, da bodo srbski manjšini na Hrvaškem zagotovljene vse pravice, kar je omenil tudi predsednik predsedstva gospod Kučan."
26,"Kot veste, so bili že predlagani in bodo najbrž v nadaljevanju razprave oziroma gotovo bodo predlagani nekateri predlogi za dodatne, drugačne in predvsem bolj konkretne sklepe."
20,"Gre za predloge, da bi skupščina sprejela, npr. sklep o konkretni, zlasti humanitarni in medicinski pomoči žrtvam vojne na Hrvaškem."
25,"Sam menim, da je tak slep tudi treba sprejeti, da pa je hkrati, oziroma še pred tem potrebno sprejeti izjavo ali stališče nekega političnega značaja."
2,"Namreč, zakaj?"
50,"Gre za oceno in kvalifikacijo dogodkov in dejanske vloge jugoslovanske armade na Hrvaškem in za to, da ponovno povemo Evropi, kaj na ozemlju Jugoslavije še je in kaj ni več mogoče, iz kakšne vrste angažmajev evropskih in drugih demokratičnih držav je mogoče vplivati na miren razplet krize na tem območju."
28,"Mislim tudi, da je takšne pozive in opozorila potrebno ponavljati vse dotlej, dokler ne bo doseženo premirje in dokončno razrešeno vprašanje ureditve odnosov med narodi na tem ozemlju."
56,"To tudi zato, ker so kljub tem pozitivnim signalom, ki so prišli, kot rečeno, iz Evrope včeraj in danes; kot vemo, so diplomati in politiki vseh držav po svetu ravno tako ljudje, ki radi pozabijo na probleme, ki jih je mogoče reševati samo na načine, ki njim morda niso najbolj pogodu, iz kakršnih koli razlogov že."
19,"Zato se torej zavzemam za izjavo, ki jo predlagamo, po potrebi dopolnjeno na osnovi razprave v plenumu, vendarle sprejmemo."
21,"Tudi sam že mislim, da bi bilo prav dodati čisto formalno 4. točko, ki bi povedala, komu se ta izjava pošlje."
15,"Sam predlagam, da se pošlje parlamentom vseh držav članic Konference o evropski varnosti in sodelovanju."
1,Hvala.
7,Zahvaljujem se gospodu Peršaku za razlago predloga.
5,Končali smo s pojasnili pojasnjevalcev.
13,Glede razširjanja 2. točke dnevnega reda bi se morali odločati o treh vprašanjih.
26,"Prva odločitev se nanaša na predlog razširjenega Predsedstva in Izvršnega sveta, da se razprava o pogajalskih izhodiščih in odločanje odloži, in sicer na naslednjo skupno sejo."
38,"Drugič, odločati bi morali o tem, ali soglašamo z deklaracijo o Jugoslaviji, sprejeto na izrednem ministrskem sestanku v Bruslju 27. 8. 1991 in o tem, da se začne mirovna konferenca o Jugoslaviji, kot to sledi iz te deklaracije."
18,"Tretjič, odločiti moramo o besedilu in o sprejemu te izjave, - Skupščina Republike Slovenije o vojni v Republiki Hrvaški."
18,"Predlagal bi, da bi razpravljali, če je potrebno, in odločali po tem vrstnem redu, kot sem ga naštel."
24,"Ko bomo končali z odločanjem o teh okoliščinah, bomo začeli razpravo o 3. točki dnevnega reda, se pravi o formalnem priznavanju teh baltskih republik."
34,"Tule je minister Rupel opozoril, da ne bi formulirali sklepa v tem smislu, da bi soglašali z deklaracijo o Jugoslaviji, marveč da podpiramo to deklaracijo in da podpiramo tudi sklic mirovne konference o Jugoslaviji."
2,Hvala lepa.
19,"Ali bi želel kdo razpravljati o prvem predlogu se pravi, da se razpravljanje in odločanje o pogajalskih izhodiščih odloži?"
6,"Gospod predsedujoči, spoštovane kolegice in kolegi."
24,"Mislim, da so izhodišča, ki so nam bila razdeljena in predstavljena, dobra osnova za razpravo, ki bo sledila, ko bo pač čas za to."
6,"Vendar menim, da, žal, niso zadostna."
7,"Ne zagotavljajo preživetja, še manj zagotavljajo razvoj."
39,"Mi upamo, da bomo sodelovali z drugimi republikami, tudi s Srbijo, s katero nas veže marsikaj iz zgodovine, vendar, žal, to ni mogoče v tem trenutku in bo možno takrat, kadar se bo izživel nacional-socializem, ki sedaj tam vlada."
31,"Čeprav vsi verjamemo, da se bo to zgodilo, je treba gledati na stvari realno in si naliti čistega vina, da za naše preživetje v tem trenutku rešitve na tem prostoru ni."
52,"Zato mislim, da je potrebna aktivna in takojšnja politika na tem področju, in sicer tako v ekonomiji kot tudi na drugih področjih, kjer dobivamo iz časopisja in iz drugih medijev pozive na to, da se počutimo vse bolj utesnjeni,da ne moremo zaživeti niti tako kot smo lahko živeli v prejšnji Jugoslaviji."
93,"Nadomestilo za ta zoženi politični, ekonomski, kulturni in siceršnji prostor mislim, da je možno iskati v povezavah z državami Srednje Evrope, torej s Hrvaško, Madžarsko, Češko, Slovaško, Poljsko, morda tudi z baltskimi državami in nekaterimi drugimi, ne zgolj v okviru pentagonale, v kateri narekujejo interese države, ki so razvitejše od nas, temveč v okviru tistih držav, ki imajo enake probleme, kot jih imamo mi, to je vključevanje v razvito gospodarstvo, ki kot vidimo iz primera Vzhodne Nemčije, ne more iti takoj in neposredno, temveč rabi prehodno obdobje in seveda predvsem rabi zadostno tržišče."
40,"Na tržiščih te Srednje Evrope se bo zdaj postavljala industrija, ki bo zadovoljevala potrebe morda 40 morda tudi več milijonov ljudi in to je ekonomski, politični in tudi siceršnji prostor, ki omogoča ekonomijo obsega in ki omogoča postavljanje sodobne industrije."
41,"Zato menim, da je potrebno paralelno s temi političnimi idejami, ki jih razvijamo v okviru osamosvojitve Slovenije, v okviru urejevanja odnosov z Jugoslovanskimi republikami, aktivno delovati tudi v smeri, ki bo omogočala Republiki Sloveniji ne samo preživetje, ampak tudi nadaljnji razvoj."
66,"Zato menim, da bi bilo potrebno takoj navezati stike s temi omenjenimi državami v tem smislu, da se takoj začne snovati gospodarski prostor, v katerem bodo v zelo kratkem času dve, treh let znižane medsebojne carine na nič, torej vzpostavljena carinska unija in potem skupaj postavljen tisti prostor, ki bo omogočil v naslednjih letih približevanje Evropski skupnosti in EFTI in s tem vključevanje v razvite države."
20,"Če bomo šli kakšno drugo pot, potem bo seveda davek, ki ga bomo plačali mnogo večji kot je sicer potrebno."
8,"Slovenija ima prav gotovo v tem potrebno znanje,"
25,"Kolega Glavič, mi bi razpravljali samo o predlogu, da se odloži razpravljanje in bi potem ta razprava prišla takrat, če se bomo za to odločili."
9,"Ja, saj jaz sem s tem že pravzaprav končal."
39,"Hočem reči samo to, da mi imamo ustrezne pogoje za to, da se te akcije lotimo in menim, da bi bilo do takrat, ko bomo začeli s to razpravo potrebno hkrati predložiti tudi stališča, ki sem jih zdaj omenil."
2,Hvala lepa.
2,Hvala lepa.
2,Gospod Ribičič.
32,"Kolege poslance bi prosil, da bi razpravljali res o tem predlogu ali razpravljamo danes, o tem bomo tudi potem danes glasovali, ali pa se razprava in odločanje odloži na naslednjo skupno sejo."
3,"Gospod Ribičič, prosim."
4,Spoštovane kolegice in kolegi.
12,"Tudi jaz ne bom razpravljal v skladu s tem, kar želi predsedujoči."
11,Rad bi rekel nekaj besed v zvezi z izjavo o Hrvaški.
44,"Da želim govoriti že sedaj, čeprav predsedujoči predlaga, da bi o tem govorili na koncu utemeljujem s tem, ker menim, da bi vmesni čas te naše razprave morala delovna skupina izkoristiti za to, da pripravi drugačno podlago za sklepanje o tej točki dnevnega reda."
2,Hvala lepa.
49,"Mi smo pred kakšnimi 6 urami (mislim na skupino poslancev iz vseh treh zborov) predlagali, da se sprejmejo konkretni sklepi te skupščine, ki ne bi samo načelno govorili o težki situaciji na Hrvaškem, izražali solidarnost in obsojali imperialistično intervencijo oz. napad na Hrvaško, ampak bi ponudili tudi konkretno pomoč."
78,"Ta konkretna pomoč (po tistem, kar smo predložili) naj bi govorila zlasti o tem, kaj lahko stori Republika Slovenija za to, da bi lajšala življenje civilnega prebivalstva v vojni na Hrvaškem, kako je možno nuditi pomoč in zavetje beguncem s Hrvaške, zdravstveno pomoč žrtvam vojne na Hrvaškem, organiziranje pritiska domače in mednarodne javnosti na Hrvaškem, organiziranje pritiska domače in mednarodne javnosti na Srbijo, federalne organe in vojsko, pozivi k mirnem reševanju sporov, podpora prizadevanjem za mednarodno priznanje Hrvaške."
12,"Osebno menim, da moramo z današnjimi sklepi nadoknaditi marsikaj iz preteklih tednov."
35,"Tudi včerajšnji obisk predsednika SDP Ivice Račana in pa dr. Zdravka Tomca, podpredsednika Hrvaške vlade, je pokazal na kritične pripombe v zvezi s premajhnim angažiranjem, s preveliko pasivnostjo Slovenije v odnosu do vojne na Hrvaškem."
25,"Zaradi tega današnja izjava ne more biti samo načelna politična izjava, kot jo je predlagal Demos, ampak mora biti tudi konkretna ponudba pomoči Republiki Hrvaški."
25,"Predlagam torej, da vzamemo to, kar je gospod Peršak v imenu Demosa predložil, za osnovo političnega dela naših sklepov, da pa temu dodamo konkretne sklepe."
34,"Menim, da tudi to, kar je predloženo, bi bilo možno formulirati udarneje in krajše in s tem dobiti precej prostora za konkretne ukrepe in konkretno pomoč (na nekatere od njih sem že tukaj opozoril)."
49,"Zato predlagam, da ne bi naredili iste napake, kot pred 6 urami, da ta trenutek imenujemo tri ali pet člansko komisijo, ki bo med razpravo pripravila nov predlog izjave oz. sklepov in predlagam v imenu Kluba SDP, da se v našem imenu uvrsti v to skupino Emil Milan Pintar."
2,Hvala lepa.
4,Hvala lepa gospodu Ribičiču.
40,"Zaradi učinkovitosti predlagam, da dejansko formiramo komisijo 5 ali 6 ali pa 4 članov in da začnemo z razpravo po tem predlogu in da bi potem komisija na podlagi te razprave sestavila dokončen tekst in nam ga ponudila v sprejem."
16,"Sicer se res utegne zgoditi, da bi nam zmanjkalo časa za delo komisije in za sprejemanje."
8,"Predlagam, da je v komisiji vsekakor gospod Peršak."
7,"Prosim za predloge: Lavtižar-Bebler, Schwartzbartl, Muharem Bolić."
19,"Poslanke in poslance moram obvestiti, da smo mi to točko dnevnega reda na ZZD sprejeli in imenovali svojo komisijo."
34,"Zato menim, da bi morali enako storiti tudi v ostalih dveh zborih in bi imeli na tak način komisijo že izvoljeno, ne pa da se zdaj tu pogajamo, kdo bo sedel v tej komisiji."
12,"Če pa že hočete tako, pa predlagam iz našega zbora Muharema Bolića."
3,Predlog je sprejet.
26,"Da se ne bi lovili okoli tega; če bo skupščina na skupni seji odločala, mislim, da je čisto zadosti, da 5 članska komisija ponovno to predela."
10,"Se pravi, zdaj imamo 4 člane, še enega bi prosil."
11,"Še Šinkovec Matjaž, Emil Milan Pintar in jih je 6. Dovolj."
6,Dajem na glasovanje sestavo te komisije.
1,Za?
1,Proti?
11,"Vzdržani? (4 delegati, pardon, 14;slabo se vidi s te strani.)"
25,"Ugotavljam, da je komisija v predlagani sestavi izvoljena in bi prosil, da pazljivo sledi razpravi in na podlagi rezultatov razprave ponudi dopolnjen oz. nov tekst."
25,"Odpiram razpravo o predlogu izjave Skupščine Republike Slovenije o vojni v Republiki Hrvaški, to je o tem, o čemer je govoril že gospod Ciril Ribičič."
3,"Gospod Smole, prosim."
19,"Spoštovani predsednik, vi ste nas pozvali, naj se opredelimo glede tega, ali bomo razpravljali o temeljnih izhodiščih za pogajanja."
20,"Razumem uvodničarje, začenši s predsednikom Milan Kučanom, ki je v ospredje postavil potrebo prekinitve sovražnosti, ki se izvajajo proti Hrvaški."
33,"Ni mi pa logičen zaključek, da mi kot skupščina ne bi razpravljali o temeljnih izhodiščih za pogajanja, zlasti če imamo v vidu tudi deklaracijo izrednega ministrskega sestanka v Bruslju, ki predvideva mirovno konferenco."
23,"Mislim, da je to dopolnilni razlog, da naša skupščina mora čimprej razpravljati o temeljnih izhodiščih in se tudi dogovoriti o teh temeljnih izhodiščih."
23,"Vsekakor danes ne moremo razpravljati, če dobimo na klop popoldne 34 strani dolg tekst, mislim pa, da lahko jutri razpravljamo o tem tekstu."
27,"Drugo, kar zadeva izjavo - mislim, da bi v tej izjavi moralo od naslova itd. biti zelo jasno, decidirano rečeno, da gre za agresivno vojno proti Republiki Hrvaški."
6,V sedanjem tekstu je to nedosledno.
39,"Poleg tega v 1. točki, v zadnjem odstavku, po mojem mnenju, ne gre toliko za to, da bi jugoslovanska armada vzpostavljala unitaristično jugoslovansko državo, ampak da gre dejansko za to, da vodstvo jugoslovanske armade služi interesom ustvarjanja velike Srbije."
41,"Zato tudi predlagam, da bi iz teh besedil izključevali neko veliko ideološko frazeologijo, (ki se pojavlja v 1. členu in tudi kasneje v 2. točki) in bi morali predvsem stvari locirati na tisto, kar je danes v tem pogledu najbolj bistveno."
38,"To pa je naša podpora Republiki Hrvaški in to mislim (kot je že moj predhodnik rekel - Ciril Ribičič, in kar smo govorili tudi danes na Družbenopolitičnem zboru) - izjava mora vsebovati tudi konkretne oblike pomoči Republike Slovenije Republiki Hrvaški."
21,"Vso stvar locirati samo na neko deklaracijo, to seveda ni kaj veliko prida in tudi kaj veliko ne pomaga našim sosedom."
46,"Predlagam prav tako, ker bo komisija te stvari obravnavala, da se moramo vendarle obrniti tudi na demokratične in druge sile v Jugoslaviji, da se v 2. točki ne smemo pozivati samo na parlamente in vlade evropskih držav, ampak se moramo obrniti tudi demokratični javnosti znotraj Jugoslavije."
21,"Poleg tega mislim, da bi se morali posebej z nekim apelom obrniti na Skupščino Bosne in Hercegovine in na Skupščino Makedonije."
4,To so moji predlogi.
18,"Podpiramo, da se odloži razpravljanje o teh papirjih na prihodnjo sejo, iz razlogov, ki jih bom sedajle naštel."
10,Že na prvi pogled Priloga 2 prejudicira nekakšno carinsko unijo.
13,Predlog sporazuma priznava zvezno carinsko upravo kot enakopravnega partnerja na slovenski državni meji.
12,"Drugič, na 3o. strani je predlog za nekakšno gospodarsko monetarno unijo."
15,"Tretjič, točka 9 na strani 13 predvideva nekakšno super revizijo zvezne nad republiško carinsko upravo."
28,"Torej, s tem, če to sprejmemo, pravzaprav priznamo, da nimamo nikakršne suverenosti, zlasti, ker naslov govori o temeljnih izhodiščih za pogajanja in ne govori nič o času moratorija."
38,"Vidimo pa, da je obisk gospodov Račana in Tomca iz SDP Hrvaške pri gospodu Kučanu tvorno pripomogel za uspešen sklep, da se pomaga Hrvaški, čeprav se prej ni nikomur nič mudilo, pa smo vedeli, da so v stiski."
27,"Torej, Liberalna stranka predlaga, da se razpravljanje o temeljnih izhodiščih za pogajanja odloži, da bomo lahko v svojih strankah o zadevi dobro premislili in tudi kvalitetno razpravljali."
32,"Še en razlog več je pa ta, da je ta papir nekako v kontradikciji s tem papirjem, ki smo ga tudi danes dobili na klop - Nekaj izhodišč za stališča Slovenije do Jugoslavije."
4,Tukaj je nekaj kontradiktornosti.
2,Hvala lepa.
2,Hvala lepa.
10,"Kolege poslance bi prosil, da bi res ostali pri tem."
11,Sedaj obravnavamo izjavo Skupščine Republike Slovenije o vojni v Republiki Hrvatski.
34,"Potem bomo pa nadaljevali razpravo o tem, ali odložimo razpravljanje in odločanje; in če bi kolegi poslanci menili, da morajo povedati, da so za odložitev, prosim, da potem ne bi razpravljali, ker nima smisla."
13,"Na vrsti je gospod Šinkovec, potem gospod Šuklje, nato gospa Lokarjeva in naprej."
1,: Spoštovani!
23,"Ker mi ni povsem jasno, čemu vse smo se odpovedali z brionsko deklaracijo, mi tudi ni jasno, ali smo mi priznali Republiko Hrvaško."
43,"Zato predlagam, da se k temu dokumentu sprejme dodatni sklep ali dodatna točka, ki naj bi se glasila nekako: ""Izvršni svet Skupščine Republike Slovenije naj stori vse potrebno za čimprejšnje formalno priznanje neodvisnosti Republike Hrvaške ter za vzpostavitev medsebojnih diplomatskih odnosov."" Hvala lepa."
2,Hvala lepa.
2,Gospod Šuklje.
5,Gospod predsedujoči hvala za besedo.
34,"Pred dnevi je Socialistična stranka Slovenije naslovila na vlado Slovenije pobudo, naj se sestane z vlado Republike Hrvaške in naj se dogovori o konkretni medsebojni pomoči, ki jo lahko Republika Slovenija nudi Republiki Hrvaški."
55,"V skladu s to izjavo Socialistične stranke Slovenije seveda tudi podpiramo vse današnje predloge, ki gredo v to smer, da današnja izjava Skupščine Slovenije ne bo samo politično deklarativna izjava, temveč predvsem izjava o konkretnih oblikah pomoči, ki jo lahko v tem trenutku nudimo Hrvaški, proti kateri se bojujejo z regularnimi in neregularnimi vojaškimi sredstvi."
23,"V skladu s tem - seveda se na to navezuje tudi drugi del današnje razprave, o katerem bi želel povedati samo dve, tri besede."
23,"Naš odnos do Hrvaške pogojuje tudi naš odnos do pogajalskih pozicij in do začetka pogajanj z državo Jugoslavijo, ali z državami bivše Jugoslavije."
22,"V skladu s tem podpiram predlog gospoda predsednika Milana Kučana, da se pogajanja ne začno, dokler se ne konča agresija na Hrvaškem."
5,Podpiram ga iz dveh razlogov.
14,Prvič - ker kakršnakoli pogajanja morajo biti na podlagi ocene o stanju v večnacionalni skupnosti.
13,Samo na podlagi takšne ocene lahko pridemo do kakršnekoli deklarativne platforme za pogovore.
13,"Do tega pa seveda v času invazije, agresije na Hrvaško ni mogoče priti."
60,"Drugi razlog je ta, da je Jugoslavija, na žalost, za razliko od preteklih dogodkov v Sovjetski zvezi, v fazi t.i. zamaskiranega vojaškega puča, ki verjetno traja od posredovanja v Sloveniji, ki naj bi ga odobrila zvezna vlada, ki pa ga po nobeni ustavi - ne po prejšnji, ne po novi, ne po kakršnikoli, ki jo do sedaj poznamo - ne more."
39,"Tretji razlog, zaradi katerega podpiram načelno izhodišče gospoda Kučana, je ta, da je vsaka racionalna rešitev krize pogojena s prekinitvijo spopadov na Hrvaškem in z umikom oboroženih sil, ki so zasedle hrvaška mesta in v njih uvedle svojo oblast."
45,"Šele ti predpogoji bodo omogočili kakršnakoli racionalna pogajanja, predvsem v okviru tistih dveh osnovnih vprašanj, ali se je možno pogovarjati v okviru katerekoli dosedanje civilne zvezne institucije; in če se ni, se bo verjetno pokazalo, da se je možno pogovarjati zlasti o pravnih nasledstvenih aktih."
21,"In drugo, da je predpogoj pogajanj sprejetje načelnega izhodišča o nespremenljivosti obstoječih meja - ne glede na to, koliko so lahko vprašljive."
7,"To so racionalna izhodišča, ki omogočajo pogajanja."
2,Hvala lepa.
10,Zahvaljujem se gospodu Šukljetu za vsebinsko razpravo o pogajalskih osnovah.
6,": Spoštovano predsedstvo, spoštovani delegati in delegatke."
7,"Moje ime je Marko Stadler, Ljudska stranka."
5,Mene tale izjava malo moti.
28,"Osebno mislim, da mlade hrvaške demokracije ne napada direktno JA in Srbija, ampak mislim, da je to borba med komunizmom oziroma ostanki komunizma in mlado demokracijo na Hrvaškem."
35,"Na žalost, včeraj, predvčerajšnjem sem videl na televiziji kako so sneli zakonito hrvaško zastavo v neki vasi, če se ne motim v Kijevu, in jo nadomestili z zastavo simbola komunizma, se pravi z rdečo zvezdo."
51,"Zaradi tega mislim, da se to lahko malo spremeni in se v tem tekstu napiše: ravno tako pa, nekateri me postrani gledajo, ampak v meni je še vedno živ spomin na tisti trenutek, ko je gospod Marković tule izjavil, da bo Jugoslavijo branil z vsemi sredstvi, ko so mu nekateri zaploskali."
11,"Na žalost mislim, da je tega pri nas tudi še preveč."
1,Hvala.
2,Hvala lepa.
3,"Gospa Lokar, prosim."
2,Hvala lepa.
3,Čisto na kratko.
20,"Podpiram predloge predsednika Kučana, ker sem prepričana, da dokler miru na Hrvaškem ne bo, tudi ni pogojev za resna pogajanja."
18,"Zato bom sedaj govorila samo o tem, kako si predstavljam izjavo, ki naj bi jo dala naša skupščina."
53,"Sprašujem se, kakšno reakcijo ta trenutek od nas potrebuje Hrvaška, seveda ne samo zaradi Hrvaške, tudi zaradi nas; kajti vojna, ki je tam, je na našem pragu in sigurno se ji ne moremo izogniti, če se bo situacija tam poslabševala in bo prihajala k nam vedno bližje in v vedno bolj očitnih oblikah."
26,"Mislim, da je najprej jasno treba opredeliti (v tej izjavi), da na Hrvaškem ta trenutek poteka agresija velikosrbskih sil in tudi preostankov realsocialističnega unitarizma v JLA."
38,"Mislim, da se je izkazalo, da Predsedstvo SFRJ ni sposobno uveljaviti spoštovanja brionske deklaracije in premirja na Hrvaškem, niti ohraniti miru v Bosni (ker vidite, da se tudi tja seli vojna) niti zavarovati osnovnih človekovih pravic na Kosovu."
39,"Zato mislim, da je prav, da Skupščina Republike Slovenije podpre zahteve iz deklaracije o Jugoslaviji z izrednega ministrskega sestanka v Bruslju in v bivstvu pozove vse v Jugoslaviji, da ukrepajo modro, prej predno bo potrebno grozljivo posredovanje iz tujine."
45,"Tretja zadeva, mislim, da je važno, da Skupščina naloži Izvršnemu svetu, da pripravi konkretno pomoč republiki Hrvaški in tudi drugim z vojno ogroženim področjem in da pri tem pozove k sodelovanju tudi humanitarne in civilne družbene demokratične organizacije in gibanja, ki so se pripravljene angažirati."
53,"Mislim, da v takšni izjavi ne more manjkati izrecna podpora naše Skupščine staršem vojakov iz Hrvaške, iz Bosne, iz Makedonije, iz Črne gore in s Kosova, kajti ti najbolj neposredno občutijo, kaj pomeni žrtvovanje mladih regrutov JLA v nesmiselnih spopadih za cilje, ki so vnaprej obsojeni na to, da ne morejo biti uresničeni."
55,"Torej, moramo podpreti njihovo ponavljanje zahtev, da se vojska vrne v vojašnice, da vojaki služijo rok v domači republiki, da regruti takoj, ko odslužijo svoj vojni rok, odidejo domov; mogoče celo podpreti pravice regrutov, da se svobodno opredelijo, ali sploh še pristajajo na službo v JLA v takšnih pogojih, v kakršnih sedaj to službo opravljajo."
28,"Mislim, da bi bilo tudi potrebno priporočilo Skupščine sredstvom javnega obveščanja, da razvijajoče se mirovniško gibanje v vseh delih nekdanje SFRJ, obravnavajo drugače kot so to počela doslej."
28,"Treba je resno pogledati, kaj to gibanje lahko prinese k nastajanju miru v Jugoslaviji, ne pa se delati kot, da ga ni in ga obravnavati v kratkih noticah."
1,Hvala.
2,Hvala lepa.
2,Gospod Kreft.
2,Hvala lepa.
4,Spoštovane delegatke in delegati.
32,"Najprej naj povem (zato, da ne bom tega odlagal), da se strinjam z obrazložitvijo razprave o dokumentu oziroma gradivu ""Nekaj izhodišč"", ker mislim, da je tudi povezano z umikom samih pogajalskih izhodišč."
51,"To se pravi, mislim, da je oboje treba povezati, tako kot je to povezal gospod Gros in umakniti začasno razpravo o obojem, zlasti zaradi tega, ker iz tega drugega, enostranskega dokumenta (mislim samo na eni strani je napisan) ni popolnoma jasen status SFRJ - ali sploh še je, ali je ni več."
26,"To vprašanje je zelo pomembno za naš odnos do tega, s kom in zakaj se bomo pogajali in mogoče bo jutri stvar jasnejša kot je danes."
6,"Grem k izjavi, o kateri razpravljamo"
1,Prvič.
79,"Vojna, ki se na teritoriju suverene republike Hrvaške vodi proti legalni, demokratično izvoljeni oblasti, njenim organom, njenim odločitvam in ukrepom (od izida volitev dalje) in pri kateri, med drugim, proti legalnim varnostnim in oboroženim silam republike Hrvaške nastopa tudi JLA, se mora nehati, sicer nikakršna pogajanja v Jugoslaviji o bivši SFRJ niso možna, kaj šele nove in drugačne zveze, sicer (tako kot povsod v evropskih prostorih druge vrste kot je Balkan), logično izhajajoče iz nekaterih vzajemnih in skupnih interesov."
17,"To je seveda osnovno izhodišče, ki omejuje tudi naš, sicer vedno odprt pristop k pogajanjem in razgovorom."
1,Dalje.
17,"Nehati se ne more ta vojna na kakršenkoli način, ampak le tako, da se vzpostavi zakonito stanje."
26,"Torej, republika Hrvaška v svojih izvirnih mejah in pristojnostih,kar se lahko spremeni le z dogovorom in sporazumom, ki ga legalna oblast v republiki Hrvaški sprejema."
53,"Mislim pa, da Republika Slovenija lahko ugotovi, da ne sprejema in ne razpravlja danes o temeljnih izhodiščih za pogajanja), najprej to, da spreminjanje notranjih meja po načelu osvajanj, predstavlja hkrati zločin in napako, da spreminjanje notranjih meja tudi sicer predstavlja ključno vprašanje o pogajanjih, ter da spremembe meja Republike Slovenije ne pridejo vpoštev."
25,"Republika Slovenija, kot je že večkrat povedala, priznava svoje zunanje (tudi tiste do včeraj tki. notranje meje, to se pravi, zdaj zunanje) meje v celoti."
16,Nima nobenih teritorialnih pretenzij in ne bo dovolila nobenih sprememb svojih meja zaradi teritorialnih pretenzij drugih.
59,"- da razglasitev dosedanjih notranjih (včasih pa tudi zunanjih) meja za administrativne in torej krivične razmejitve, predstavlja eno od podlag za vodenje zdaj potekajoče vojne, pa tudi mnogih drugih že tlečih spopadov, katerih namen je oboroženo utrjevanje tki. organskih nacionalnih meja, kar vodi v spopadanje vseh z vsemi, brez možnega izhoda in dokončno nemožnost kakršnihkoli pogajanj v Jugoslaviji o SFRJ."
58,"- da je rešitev namesto o spremembah meja, nujno iskati, predvsem v uveljavitvi evropske ravni človekovih pravic in državljanskih svoboščin, vključno z zaščito, s pravicami vseh avtohtonih in z migracijami v okviru nekdanje SFRJ nastalih narodnih skupnosti in narodnih manjšin, ki ne more biti pod ravnijo že dosežene v nekdanji SFRJ ali pod ravnijo sprejetih mednarodnih obveznostih in kriterijev."
38,"Ker gre v tej vojni za meje in ker ima tudi Republika Slovenija administrativne meje (kajti drugačnih ne pozna nobena država) ne pa organskih nacionalnih meja, menim, da bi kazalo izjavo s tem našim odnosom do meja dopolniti."
79,"Strinjam se, da gre v tem spopadu, o katerem govorimo, za spopad s povampirnjenim komunizmom, (kar je sicer v izjavi tudi že omenjeno) in prenovitelji si morda lahko štejemo v srečo, da ta komunizem ni bil tako po vampirjen tedaj, ko smo mu mi odrekli pokorščino, saj sicer ne bi danes sedeli tukaj, štejemo pa si lahko tudi zaslugo, da pri nas doma njegovo izginotje ni zahtevalo takih žrtev, kot jih po slejkoprej v Republikah Srbiji in Črni gori."
2,Hvala lepa.
2,Hvala lepa.
2,Gospod Žakelj.
1,Spoštovani!
21,"Mi smo družba enoglasnega petja in večina naših zaključevanj boleha na tem, da se apostrofira v ospredje postavljena ena sama resnica."
42,"Če je naš namen povedati Jugoslaviji naš pogled in prispevati k reševanju tega na Hrvaškem, mi dovolite naslednje misli, ki bodo mogoče malo manj urejene, plediram pa, da najdejo nek odjek v teh sklepanjih, ki bodo predmet te izjave, kot jo imenujemo."
4,Na kaj konkretno mislim.
29,"Vidite, ta čas moraš kupiti kar nekaj časopisov, poslušati nekaj postaj RTV in radia, da si vsaj približno ustvariš podobo, kaj se na Hrvaškem v tem konkretnem primeru dogaja."
29,"Tudi v Sloveniji smo žrtve medijske enostranosti in prava sreča je, da smo jezikovno nekoliko boljše stoječi kot drugi, tako da imamo približno predstavo o tem, kaj se dogaja."
3,Sedaj k stvari.
47,"Glejte, na Hrvaškem živi 11 % Srbov, to je okrog 700,800.000 prebivalcev in takrat, ko je nastopila HDZ svoj zmagoviti pohod (moramo priznati), je z ikonografijo z nekaterimi javnimi nastopi, očitno spomnila to srbsko manjšino na tiste tragične dogodke 1941., 1942. leta, ko so v Kninu int. klali."
19,"In ta prastrah, ki je iz tega časa, je gotovo del teh ljudi iritiral in reakcija je bila tu."
33,"Na drugi strani so pa ti ljudje, ki tu živijo s sosedi Hrvati, takoj postali plen Miloševića, ki je gledano historično, najboljši dedič Pašićeve Velike Srbije, torej ne Aleksandrovih pogledov na unitaristično Jugoslavijo."
86,"Zdaj, če hočemo mi pomagati (tudi v načelnem delu in seveda potem v konkretnih točkah, ki bodo šli v smislu pomoči) Hrvaški, ki je ogrožena, kjer je agresor Srbija, kjer nastopa seveda ta militantna soldateska( ki brani - ne Srbijo ampak predvsem svoj lastni interes in svoje zgubljene pozicije v tej državi; kajti ona lahko živi samo dotlej dokler funkcionira Topčider in Markovič in potem nič več) potem je treba jasno povedati, da mora tudi Hrvaško vodstvo nekaj storiti za to, da povrne zaupanje temu srbskemu življu."
26,"Premalo je tisti stavek, ki je v drugi točki na koncu te deklaracije, kajti čegar ne bo stvar ne bo uravnotežena in porušenega zaupanja ne bo."
23,"S tem tudi končujem, v upanju, da sem opozoril na misel, morda slabše izraženo, ampak mora biti, po mojem prepričanju, v naših pogledih."
1,Spoštovani.
21,"Očitno je, da lahko tale izjava ostane na nivoju deklarativnosti in da ne bo veliko prispevala k razreševanju razmer na Hrvaškem."
37,"Prepričan sem, da ne bo mogoče z izhodišča, kot je bilo tukaj postavljeno - mir potem pa šele razgovori - kaj veliko dobrega narediti za Hrvaško, za Slovenijo, pa tudi za dokončno urejanje odnosov na teritoriju bivše Jugoslavije ne."
48,"Nemogoče je in po svoje paradoksalno, da ima Hrvaška v tem trenutku praktično vse najpomembnejše zvezne inštitucije v svojih rokah - predsednika predsedstva, ki ima najvišjo komando nad armado, da ima predsednika ZIS-a sekretarja za finance, zunanjega ministra in Kadijevića, pa je ravno od vseh teh organov najbolj izpostavljena."
43,"To preprosto ne gre skupaj, zato je najbrž potrebno, da opozorimo, da z razmontiranjem ali pa z odpovedjo preprečimo možnost Zveznemu izvršnemu svetu in vsem tem inštitucijam, vključno s Predsedstvom, da finansira Jugoslovansko armado in možnost, da ona opravlja te dejavnosti na Hrvaškem."
56,"Kajti vsi ti ljudje imajo možnosti, da zagotavljajo (najsibo iz primarne emisije ali iz katerihkoli drugih virov) pogoje za to, da ta armada lahko, tako deluje na Hrvaškem kot deluje; gre pa v bistvu za ljudi, ki bi prvenstveno morali biti proti temu, če že ne z drugih razlogov, pa zaradi tega, ker prihajajo iz Hrvaške."
16,"Kajti obrniti proti svoji državi, proti svoji republiki, proti svojim ljudem, vso silo pač ne gre."
36,"Zato mislim, da ne bomo priklicali miru do takrat, dokler ne bo resnično onemogočeno, pri popkovini, vzdrževanje takega stanja, to je po mojem mnenju natanko reprodukcija odnosov v Zveznem izvršnem svetu oziroma relaciji do Narodne banke)."
40,"Ob tem je treba zavarovati interese, ker bi s tem, ko bi to razmontirali postavili v neko drugo luč tudi interese Slovenije in drugih republik v Jugoslaviji v primerjavi s srbsko birokracijo, oz. to centralo, ki je nekako pri koritu."
64,"Mislim, da bi največ prispevali k ureditvi teh razmer na Hrvaškem, če bi zelo jasno tudi tem mednarodnim subjektom povedali, da ne glede na vse podaljšanje mandatov tem inštitucijam, (ki smo jim namenili neko zapuščinsko dejavnost oziroma neko obvezo v tem smislu), da te inštitucije ne opravljajo več tistega kar bi morale in da je treba z določenim dnem razglasiti, da tega ni več."
58,"Ali bo to na nivoju predsedstva države razširjeno s predsedniki predsedstev oziroma predsedniki republik, ali bo to na nekem drugem nivoju, je treba ugotoviti; kajti podhranjevanje tega, kar se dogaja na Hrvaškem, je lahko tudi na neki način odgovornost same Republike Hrvaške, do kdaj je pripravljena te svoje ljudi na teh mestih, ki te zadeve omogočajo, še priznavati."
2,Hvala lepa.
1,Hvala.
9,"Vidim, da ni več razpravljalcev glede predloga te izjave."
1,Prosim!
2,Hvala lepa.
24,"Podpiram idejo, da se v Skupščini Republike Slovenije pripravi izjavo o stanju na Hrvaškem in da se obsodi agresijo nanjo in zahteva ustavitev vojne."
30,"Hkrati me pa moti, da se sama Hrvaška na najvišjem nivoju ne izjasni, ali se pa ni izjasnila toliko časa, o vlogi JLA in na tej osnovi tudi ustrezno ukrepala."
10,Vse težje razumem takšno taktiziranje in neodločnost najvišjega vodstva Hrvaške.
10,"Postavlja se mi vprašanje, ali Hrvaška resno misli z razdružitvijo."
34,"Če bi Slovenija tako taktizirala in bila tako cagava 27. junija letos, vam povem, da bi se še danes borili in ne bi JLA odhajala iz Slovenije, ampak bi se to bistveno drugače dogajalo."
12,"Samo to sem hotel opozoriti v tem kontekstu, ko tole izjavo pišemo."
2,Hvala lepa.
14,"Razpravljal bi samo o predlogu, da se v izjavi izjasnimo tudi o konkretni pomoči."
48,"Imam pomisleke zaradi tega, ker menim, da nekateri v Jugoslaviji komaj čakajo, da bi se to v Sloveniji zgodilo in da bi nam lahko potem na konkretnih primerih očitali tisto, kar slišimo od zvezne carinske uprave o nečistih slovenskih poslih, o izjavi ljubljanskega korpusa o prodaji orožja itn."
10,"Smatram, da je izjava, taka kot je, bolj deklarativna, dovolj."
57,"Ravno tako se mi zdi, da v tem trenutku, ko so se v Hrvaški (glede na včerajšnjo izjavo predsednika Tu|mana, ko je prišel iz aviona), nekako dogovorili o ustavitvi ognja, ne bi bilo primerno dajati izjave, da bo Slovenija konkretno pomagala, ker bi velika večina ljudi razumela, da jim bomo dali orožje ali še kaj drugega."
2,Hvala lepa.
5,Čisto kratko repliko na kolega.
13,"Že večkrat doslej se je zgodilo, da se obnašamo kot najbolj navadni hinavci."
37,"Zahodni svet ves čas prosimo, naj nam pomaga konkretno in še bolj konkretno in še bolj konkretno, sami se pa ob Hrvaški sprenevedamo, kot smo se že večkrat sprenevedali, kot da se to sploh nas ne tiče."
33,"Slovenski Izvršni svet pred časom ni hotel pristati, da bi slovenski opazovalci šli na Hrvaško, češ, da nihče ne more garantirati varnosti, obenem smo pa od Zahoda zahtevali, naj opazovalci prihajajo k nam."
20,"Obratno kot kolega pred menoj: treba je konkretno pomoč in čim več konkretne pomoči in to takoj, v tem trenutku."
5,To je edini pravi način.
48,"S Hrvati bomo živeli še nadaljnjih 5000 let in sklicevati se na to, zakaj nam pa oni niso pomagali, tudi ni pošteno, ker so oni v čisto drugačni situaciji kot smo bili mi (dejansko mislim, da so naredili taktično napako, ampak ne moremo se postavljati na isti položaj)."
30,"Mi jim ta hip lahko pomagamo in moramo pomagati na vseh nivojih, od diplomatskega do sanitetnega itd., kar se le da in moramo pomagati tudi če bo potrebno, z begunci."
1,Hvala.
2,Hvala lepa.
2,Gospod Zupančič.
14,"Že prej, ko smo sprejeli podoben predlog v Zboru združenega dela, sem imel pomisleke."
29,"Glede na to, da imamo vsi poslanci pravico (potem, ko glasujemo, se pa držimo tistih sklepov, ki jih izglasujemo) bom povedal, (ker sta bili dve različni razpravi) svoje mnenje."
41,"Zdi se mi, da je možno deklaracijo o Hrvaški sprejeti na političnem nivoju; veliko težje (kljub pozivom, ki jih je sedaj moj poslanec, če lahko rečem, Jaša Zlobec povedal) pa ravno pri konkretnih zadevah začnem razmišljati in prihajam do nasprotnih predlogov."
32,"In nikoli, tudi v tej skupščini, nisem bil preveč navdušen, če je kdorkoli od poslancev prihajal za oder in zahteval, da je treba nekaj konkretno predlagati in konkretno sprejeti, zlasti pa takoj."
35,"Jaz sem za to, da se marsikaj sprejme, ampak nemogoče je, n.pr. danes nekaj konkretnega sprejeti, zaradi tega, ker so v zvezi s tem zelo različni pogledi, različne ocene in tudi zelo različne posledice."
42,"In zato bi bilo meni veliko bolj všeč, če bi se vsaj na tem deklarativnem nivoju dogovorili, da npr. Ministrstvo za zdravstvo, Ministrstvo za notranje zadeve, slovenski Rdeči križ, pa še marsikdo drug, pripravi konkretne programe in te potem verificiramo v skupščini."
13,"Karkoli bomo pa mi danes tu konkretnega sprejemali, oprostite mi, bomo na pamet."
10,"S tem, da ne boš vedel, kakšne posledice bodo sledile."
13,"Lahko bi bil zelo grob in se tudi izpostavil posmehu, ampak bom tvegal."
21,"Zakaj ne bi mi opozorili hrvaške javnosti na nesprejemljiv sklep o nacionalizaciji vseh turistično gostinskih objektov na Hrvaškem, ki niso Hrvaški."
12,"Po vsej verjetnosti je še nekaj zadev, ki jih sploh ne poznamo."
47,"In zaradi tega, ker jih ne poznamo - in še enkrat bom povedal: ker ne poznamo posledic, kakršne bodo, sem bolj za to, da naj taktično nekatere stvari pripravijo tisti organi, ki so za to zadolženi, da skrbijo za te zadeve v Sloveniji in jih potem mi sprejmemo."
7,Nikakor pa ne na vrat na nos.
2,Hvala lepa.
2,Gospod Tomšič.
3,"Spoštovane poslanke, poslanci!"
20,"Torej to, kar je kolega Šonc preje predlagal, da ne preveč konkretno, je seveda njegovo osebno mnenje in je legitimno."
16,"Zakaj mi šele sedaj spravljamo to tako pomembno temo na dnevni red, je seveda drugo vprašanje."
15,"Sigurno pa je eden glavnih vzrokov to, da so se Hrvatje takrat zelo slabo odrezali."
26,"Mi smo bili nekaj dni po vojni na Hrvaškem (srečali smo se z vsemi sindikati, hrvaški in slovenski sindikati) in smo o tem na široko razpravljali."
29,"Moram reči, da jih je bilo zelo sram, da so organizirali v Zagorju skupine, ki so se goloroki hoteli zoperstaviti tankom, torej so bili avtentično zelo na naši strani."
4,Kdo je zatajil tam?
20,"Zatajila je vlada, ki po nekaterih podatkih takrat ni bila pripravljena, ker ni mogla z nobenimi sredstvi ustaviti teh tankov."
11,"Skratka, Hrvati so pa bili s srcem zelo na naši strani."
10,"Zato je zadnji čas, da tudi mi nekaj konkretnega naredimo."
9,"Pa ne zato, da bi imeli nekaj proti Srbom."
1,Obratno.
24,"S to konkretno pomočjo hočemo prav tako enakopravno pomagati tudi srbskemu narodu, ki živi na Hrvaškem - in to naj bo eksplicitno v naši izjavi."
5,"Skratka, mi hočemo pomagati vsem."
17,"Hočemo, tako kot Evropska skupnost, enkrat za vselej reči: v Jugoslaviji ni možno s silo spreminjati meja."
10,"In to je tisto, kar hočemo mi s tem narediti."
44,"Mi hočemo srbski čaršiji in Jugoslovanski armadi, vodstvu Jugoslovanske armade povedati, da Hrvati, da demokratična Hrvaška ni sama, da se danes priključujemo mi, z našo pomočjo, kasneje lahko tudi razširimo na prostovoljce, tako kot je šlo takrat, ko se je demokracija branila v Španiji."
8,Prav tako se danes brani demokracija na Hrvaškem.
21,"Skratka - ne rečem, da bomo mi danes dali to izjavo, ampak apeliramo na vlado, da pripravi konkretne predloge, in to hitro."
2,Hvala lepa.
2,Hvala lepa.
2,Gospod Ribičič.
1,Spoštovani!
10,"Sem na strani tistih, ki se zavzemajo za konkretne ukrepe."
11,"Podpiram tudi to, kar je gospod Tomšič povedal v svoji diskusiji."
23,"Rad bi posebej poudaril, da vojna na Hrvaškemm ni samo vojna, ki zadeva Hrvaško in državljane Hrvaške, ampak da je to naša vojna."
39,"Ne gre samo za vprašanje, kdo bo na naših jugovzhodnih mejah (ki so mimogrede povedano naše najdaljše meje, lahko tudi najusodnejše), ali bo tukaj svobodna in demokratična Hrvaška ali bo tukaj neka velikosrbska militaristična tvorba, ki bo ogrožala Slovenijo."
50,"Gre za Republiko Hrvaško kot mlado državo, ki smo jo priznali in ki priznava našo samostojnost in argument, da oblast Hrvaške ni dovolj storila v času vojne tukaj, ne igra velike vloge (na Hrvaškem so bili trije civilisti mrtvi v času pohoda Jugoslovanske armade s hrvaškega ozemlja na naše ozemlje)."
27,"Mislim, da je prav, da se naredi diferenca med pripravljenostjo in ogorčenostjo ljudi proti akciji proti Sloveniji in premajhno aktivnostjo, pasivnostjo, ki jo je takrat pokazala Hrvaška."
13,"Danes Hrvaška ne potrebuje deklaracij in načelne politične podpore, ampak potrebuje konkretno podporo."
21,"Koliko naj bo konkretna ta podpora - jaz bi rekel, naj bo vsaj toliko konkretna, kot je bila v izjavi v Iraku."
52,"Takrat, ko je šlo za Irak in ni bilo še nobene žrtve na strani zavezniških sil, ki so se odločile za napad na Irak, pa so vendarle v tej skupščini bile konkretne zahteve po zdravstveni pomoči; bodimo vsaj enako konkretni tudi tokrat, ko se bliža število žrtev na Hrvaškem že številki tisoč."
2,DANIJEL STARMAN:
6,"Spoštovano predsedstvo, drage kolegice in kolegi."
19,Smo pred dilemo ali konkretna ali abstraktna podpora v deklaraciji o pomoči oziroma v izjavi o pomoči Republiki Hrvaški.
44,"Ne bi rad jemal legitimnosti razpavljalcem o tem vprašanju, vendar naš Zbor občin bi želel delati na temeljnih zakonih, ki jih imamo danes na dnevnem redu, zato mislim, da dajmo temeljno usmeritev naši komisiji, da bi pripravila tekst in da bi ga hitro sprejeli."
44,"Moje temeljno izhodišče pri tem ali podprti mehkejšo, lažjo verianto (kot jo je pripravil gospod Peršak) ali konkretnejšo, jasno zavezujočo izjavo (kot jo je pripravila Stranka demokratske prenove) je izjemen prispevek, ki smo ga dobili danes na mizo, dokument izredne ministrske konference iz Bruslja."
37,"To je tisti konkretni akt, ki bo vsem v Jugoslaviji z mirovno konferenco, s točno določenimi roki (1. september - prekinitev ognja), ukrepi - (jasni, precizni), kaj se bo naredilo, če Predsedstvo ne imenuje pogajalske skupine in tako naprej."
13,"To je za mene temeljno politično vprašanje, ki je danes pred tem parlamentom."
18,"Kako bodo slovenski Rdeči križ, slovenska vlada ali ministri ukepali v konkretni situaciji - je v okviru njihovih pristojnosti."
21,"Zato mislim, da ta zbor ni pristojen za sprejemanje konkretnih, fizičnih, praktičnih aktov in da je to pristojnost vsakega organa posebej."
1,Hvala.
6,"Spoštovano predsedstvo, spoštovane gospe in gospodje."
37,"Pridružil bi se predvsem tistim, ki poudarjajo, da ta zbor ni kompetenten, niti bi bilo primerno, da bi sprejemali konkretne sklepe in konkretne obveznosti; pri tem pa je vendarle prav, da povem samo nekaj, samo za ilustracijo."
26,"Republika Hrvaška je Republiki Sloveniji dolžna 135 milijonov dinarjev za mleko in mlečne proizvode, to je toliko kolikor znese enomesečna in pol bruto proizvodnja slovenskega mleka."
23,"Vse to tudi z razumevanjem Republika Slovenija sprejema in tudi to, da se te stvari z razumevanjem sprejemajo predstavlja v praksi konkretno pomoč."
32,"Za ilustracijo še: prejšnji teden sem bil v eni od slovenskih občin, od koder so poslali 32 ton hrane, ne da bi o tem govorili ne da bi se o tem pisalo."
13,"Zelo konkretno, občani so zbrali (bodisi stranke ali krajevne skupnosti) in odposlali hrano."
20,"Konkretne pomoči tečejo ne glede na naše razprave tukaj, predlagam pa da v mejah pravic in obveznosti parlamenta, tudi glasujemo."
1,Hvala.
10,"Pridružujem se tistim, ki so za bolj deklarativno podporo Hrvaški."
31,"Ker praktične, tiste bi rekel, konkretne podpore ne moremo niti dati: Slovenija je vezana z brionskimi sporazumi in kršimo brionske sporazume, če se tu vmešavamo v drugo državo, v tise spore."
2,Hvala lepa.
2,Hvala lepa.
2,Gospod Thaler.
1,Spoštovani.
41,"Menim, da je včerajšnja deklaracija iz Bruslja dober prikaz evolucije stališč v Evropski skupnosti, in na splošno v mednarodni skupnosti, kajti prišlo je, po mojem mnenju do pravilne definicije za kaj gre v Jugoslaviji (oziroma v bivši Jugoslaviji) na ozemlju Hrvaške."
15,"Ne gre za državljansko vojno, pač pa za agresijo Srbije in JA na republiko Hrvaško."
12,"Mislim, da je to zelo dobro in bistveno za razrešitev te krize."
43,"Stališča Evropske skupnosti lahko v bistvu povzamemo v to, da se pripravljajo resne sankcije proti Srbiji, ki sicer tukaj ni imenovana, vendar se ve, da je ona tista, ki ni za mirno rešitev in ki preprečuje dejavnost Evropske skupnosti v razreševanju tega spora."
28,"Drugo kar bi rad povedal, je to, da mislim, da drži aksiom, da pomeni šibka Hrvaška v tem trenutku vojno in da pomeni močnejša in močna Hrvaška mir."
44,"Če imamo na eni strani Evropsko skupnost, ki bo uvedla sankcije proti Srbiji na diplomatski ravni, na politični, gospodarski, morda pa tudi vojaški, mislim, da je naša naloga, da krepimo Hrvaško na vseh področjih, na diplomatskem, s humanitarno pomočjo in tudi na vojaškem področju."
23,"To je morda paradoks, vendar brez ravnotežja moči med glavnima akterjema jugoslovanske krize miru ne bo in na srečo to spoznava tudi Evropa."
51,"Zato se zavzema, da so naša stališča (ne zanima me to konkretno, nekonkretno), taka, ki povzamejo to, da je v interesu Slovenije, njene nacionalne varnosti, v interesu demokracije in bodočega razvoja v Evropi, močna Hrvaška in da ji bo Slovenija pri tem pomagala z vsemi silami, ki so ji na voljo."
2,Hvala lepa.
1,Hvala.
2,Gospod Pregelj.
1,: Pozdravljeni.
47,"Poglejte, mene je na začetku te razprave rahlo (ali pa močno) motilo argumentiranje, da moramo sedaj Hrvaški pomagati; če ne bomo pomagali in če bo Hrvaška izgubila vojno, bodo naenkrat tukaj srbske sile in zvezne sile pred našimi mejami in bomo mi tisti, ki bomo na vrsti."
20,"Mislim, da je to nekoliko egoistično; naš namen, ki ga želimo pri tem doseči, ne sme temeljiti samo na tem."
11,"Bistvo je, da nam je popolnoma jasno kakšen je naš cilj."
38,"Naš cilj je mir na tem prostoru, naš cilj so pogovori o novi ureditvi na ozemlji bivše Jugoslavije; torej mora vse potekati v tem smislu, ne pa zato, da se bomo bali nečesa in se pred nečem skrivali."
17,"Kar se tiče konkretne podpore, soglašam s tistimi, ki trdijo, da se določena konkretna podpora že odvija."
12,"Verjetno bi parlament moral odločati, če bi se odločali za vojaško podporo."
32,"Mislim, da to še ni ta trenutek, ko bi morali o tem odločati; lahko bi grozili, to bi bilo potem politično dejanje, ampak mislim, da tudi nismo v situaciji, ko lahko grozimo."
43,"Tako predlagam, da se v tej resoluciji odločimo za cilj, opredelimo kaj želimo s to našo izjavo, da podpremo Hrvaško trenutno kot žrtev, nikakor pa ne smemo črno slikati samo agresorja, kajti zlo je vedno na obeh straneh, ne samo na eni strani."
48,"Zaradi tega predlagam, da je naš namen do kraja pošten, da ne izhaja iz strahu pred nekim agresorjem, ki je sicer še vedno v bližini, ampak da je naš cilj tisti namen, kajti na ta način bomo odvrnili tudi agresijo, ki je v strahu lahko tudi nase prikličeš."
2,Hvala lepa.
2,Hvala lepa.
3,Emil Milan Pintar.
4,Spoštovane kolegice in kolegi!
10,"Rad bi podprl diskusijo, ki jo je imel gospod Pregel."
13,"Mislim, da je par stvari, ki sem jih hotel povedati, zelo lepo povedal."
18,"Namreč, trdno upam, da je ta prepir - ali konkretna pomoč ali nekonkretna pomoč - stvar besednega spora in nesporazuma."
55,"Ne morem verjeti, da bi se mi bili pripravljeni odreči kakršnikoli pomoči in govoriti samo o načelni podpori (ljudem, ki na Hrvaškem branijo ne samo ozemlje, ampak marsikaj) in načelnemu obsojanju agresorja (ki ga dobro poznamo, ki je bil pred mesecem dni tudi na naših tleh, ne sicer v taki popolni obliki, ampak stvar poznamo)."
54,"Tisto, kar nekateri pravijo, da pomoč poteka, da ljudje hrano pošiljajo (poznam občine, ki pošiljajo zdravila) - to ni isto; kajti, če pristanemo na to, postanemo točno taki, kot so bili Hrvati, ki smo jih obsojali (da so ljudje bili pripravljeni pošiljati pomoč, se pripravljeni organizirati - država je pa špekulirala, sistem pa je bil prestsrašen)."
17,"Ne bi rad, da gradimo državo, ki beži od odgovornosti, ko gre za vprašanje demokracije in razvoja."
47,"Ne maram, da delamo ""barantaško in kramarsko"" državo, ko gre za vprašanje nekega naroda, ki pravzaprav bije (lahko celo rečemo v tem trenutku) boj za ohranitev - kajti, če bi ga razrezali na tri, štiri dele, če mu ostane samo tretjina njegovega ozemlja, je vprašanje obstoja tega naroda."
102,"Zato mislim, da se moramo iz naših razlogov (pa ne tistih egoističnih, da če pridejo do meja, bodo tudi čez, ampak iz teh razlogov, da tudi mi gradimo državo in moramo graditi državo, ki se bo obnašala odgovorno; Če hočemo, da se bo do nas obnašala odgovorno, se mora tudi do vseh drugih, kajti država ne more na ta način razlikovati dobrih in slabih ljudi) odločiti za konkretno pomoč, (to pa ne pomeni, da bomo v tekstu naštevali, da je treba temu to, drugemu ono; to je stvar drugih institucij, ampak odločitev mora biti za konkretno pomoč, ne samo za načelno obsojanje)."
2,Hvala lepa.
2,Hvala lepa.
2,Peter Bekeš.
10,"Hvala lepa za besedo gopod predsedujoči, spoštovane kolegice in kolegi!"
51,"Rad bi poudaril stvar, h kateri me je izzval predsednik našega zbora dr. Toplak, in sicer to, da v tej vojni, o kateri tukaj razpravljamo, ne gre za tekočino, ki je sicer tudi vitalnega pomena, to je mleko, ampak gre za neko drugo fiziološko tekočino, ki je pomembnejša, to je kri."
21,"Če bodo državljani Hrvaške izgubili preveč te tekočine, dolg, o katerem je govoril dr. Toplak, ne bo mogel biti nikoli poplačan."
37,"Želim skratka (čeprav morda na nekoliko ironičen način, za kar se opravičujem), opozoriti na to, da je treba pri tovrstnih vprašanjih, vendarle gledati korak, dva dlje od horizonta domačega dvorišča in interesov, ki jih kujemo na njem."
7,"Slovenija se brani tam, kjer je ogrožena."
23,"Ko smo ocenjevali kdo je ogrožen na Kosovu, smo branili človekove pravice na Kosovu, ker smo s tem branili tudi našo pravico tukaj."
14,"Danes je slovenska demokracija ogrožena s tem, da je naš sosedna republika žrtev agresije."
26,"Če bo ta padla, bomo mi naslednji, bomo doživeli ponovno v težji obliki, to, kar danes doživlja Hrvaška in kar smo mi v desetdnevni vojni doživljali."
19,"Zato zame tudi vprašanje dileme med zgolj načelno, moralno podporo in zavzemanjem za konkretnejše oblike pomoči, ni prava dilema."
9,"Dilema je, kako hitro smo sposobni to pomoč dati."
53,"Ta zbor o konkretnih stvareh ne more odločati, lahko pa sprejme stališče, s katerim zaveže naše izvršne organe oblasti, zlasti vlado in njene resorje, da ta predlog do naslednjega zasedanja (jutri nadaljujemo s to sejo in se lahko tudi dobimo na skupnem zasedanju) pripravi in o njem odločimo v skladu z našimi možnostmi."
12,"Gre za zdravstveno in, nihče ni tega izgovoril,tudi za vojaško pomoč."
15,Zoper agresijo se je treba boriti z vojaškimi sredstvi in temu se ne moremo izogniti.
25,"Mislil sem, da bo Jaša Zlobec, kot razgledan humanist na to opozoril - preberite si tisti, ki utegnete, do jutri Janeza Vajkarta Valvazorja ""Slava Vojvodine Kranjske""."
10,V tem znamenitem delu je poglavje o bojih proti Turkom.
21,"Ne bom razlagal, kaj v njem piše, je pa marsikaj poučnega za sklepanje tudi v tej situaciji, o kateri danes razpravljamo."
1,Hvala.
4,Želi še kdo razpravljati?
22,"Prosil bi oz. predlagal, da člani komisije poskušajo na osnovni tekst povzeti še misli, katere so lahko izluščili iz relativno dolge razprave."
23,"Poskušali bi to deklaracijo sprejeti danes, ne na naslednji seji, če pa ne bi šlo, bo skupna seja jutri ali pa naslednja seja."
23,"Prosil bi člane te skupine, da bi bili nekje blizu, če bomo glasovali, da jih lahko v primeru nuje pokličemo (morda v salonu)."
2,Odpiram razpravo.
17,"Razpravljali in odločali bi o tem, da se razprava in odločanje o pogajalskih izhodiščih iz naslova prenovi."
5,Želi kod o tem razpravljati?
23,"Če ne, bi o tem predlogu, ki sem ga prebral glasovali. (Prosil bi, da bi prišli vsi kolegi poslanci, ki so v preddverju)."
11,Glasujemo o odložitvi razpravljanja in odločanja o pogajalskih izhodiščih in osnovah.
3,Kdo je za?
1,Proti?
1,Vzdržani?
13,"Ugotavljam, da smo sprejeli odložitev razpravljanja in odločanja za pogajalska izhodišča in osnove."
13,"Predlagal bi obravnavo in sklepanje o sklepu, kot sem ga formuliral in sicer:"
21,Skupščina Republike Slovenije podpira deklaracijo o Jugoslaviji z izrednega ministrskega sestanka v Bruslju 27. avgusta 1991 in mirovno konferenco o Jugoslaviji.
8,"Odpiram razpravo, želi o tem predlogu sklepa razpravljati?"
5,"Če ne, dajem ta sklep..."
1,Prosim?
72,"Spoštovani, sicer menim, da je to res treba sprejeti, ker se kažemo za dobrega partnerja v mednarodnih odnosih, vendar mi iz tega papirja ni jasno ali gre res za mirovno konferenco o Jugoslaviji, ker tu govori samo o mirovni konferenci in sem želel vprašati ministra, če bi morda razložil, ali gre res za mirovno konferenco o Jugoslaviji, torej tudi o odločanju o bodočem položaju Slovenije, ali gre samo za vojno ha Hrvaškem."
10,To mi pač iz tega papirja ni bilo povsem jasno.
2,Hvala lepa.
7,"Hvala lepa, bi morda minister podal pojasnilo."
44,"Meni je bilo iz branja teksta popolnoma razumljivo, da gre za mirovno konferenco o Jugoslaviji in da gre v bistvu za pozitiven odgovor na našo pobudo o tem, da je takšna konferenca potrebna in tudi iz pogovora z zunanjim ministrom Genscherjem sem tako razumel."
25,"Tako, da tudi sicer ne vidim potrebe, zakaj naj bi Evropejci prosili za našo podporo, če ne bi šlo za stvar, ki se nas tiče."
20,"Gre za konferenco, ki zadeva jugoslovansko problematiko v celoti in predlog je ta, naj bi slovensko politično vodstvo to potrdilo."
17,"Če hoče to podpreti slovenski parlament, je to velika stvar in mislim, da je to zelo dobro."
15,"Zahteva oz. prošnja je bila, naj bi slovensko vodstvo izrazilo svoje mnenje o tej pobudi."
16,"Ne vem, če sem gospoda ministra prav razumel, naj bi nekako sprejeli to deklaracijo, jo podprli."
17,"Ne vem, radi bi decidirano trditev, ne ""mislim, da je tako""; ali je tako ali ni tako."
6,"Upam, da sem sedaj prav razumel."
122,"Potem bi pa, če bi to podpirali z glasovanjem, predlagal, da Evropski skupnosti predlagamo, da iz te deklaracije črta v 3.odstavku v 3. vrstici, kjer piše: ""Ozemlje, ki bi bilo osvojeno na ta način in ne bi bilo priznano s strani mednarodne skupnosti, ne bo nikdar uživalo takšne zakonske zaščite, kot bi jo želeli vsi v novi Jugoslaviji."" Mi se vendar ne pogajamo za novo Jugoslavijo in bi predlagal, da jim predlagamo, da se tukaj zaključi stavek: ""kot bi jo želeli."" (Gospodje komunisti, prosim, da se nehate smejati, saj se jaz tudi vam nisem.) Na drugi strani piše takole: ""Na mirovni konferenci bodo sodelovali zvezno predsedstvo, zvezna vlada, predsedniku republik."" Če iščemo neki ekvivalent pogajalskih skupin, potem manjka tukaj republiška vlada."
32,"Tudi tam, kjer piše, kdo bo izbral člane za to arbitražno skupino, piše, da bo dva člana izvolilo zvezno predsedstvo, tri člane pa skupnost - verjetno misli Evropsko skupnost in njene države članice."
16,"Torej je Slovenija spet objekt, ker ne more dati svojega predloga za te člane arbitražne skupine."
22,"Kot vedno se zoper pogajajo o Sloveniji drugi in drugi odločajo o nas, namesto da bi mi bili vsaj zraven pri pogajanjih ."
2,Hvala lepa.
4,"Hvala lepa, gospod Gros."
19,"Opozoril bi samo na dejstvo,da naš parlament ni pristojen spreminjati deklaracije izrednega ministrskega sestanka v Bruslju o Jugoslaviji."
18,"Se strinjam, da ne moremo nekomu izsiljevati mnenja, ampak tudi ne more nihče drug nam vsiljevati svojega mnenja."
13,"Mislim, tudi Evropska skupnost se ne more tako zviška obnašati do naše države."
9,"Zato se ne strinjam s tem mnenjem, gospod Pukl."
23,"Pri razlagi oziroma uvodu v predstavitev te deklaracije sem poslušal dve različni verziji razlage, in sicer deklaracijo o Jugoslaviji in konferenco v Jugoslaviji."
3,Za kaj smo?
10,Ali za konferenco v Jugoslaviji ali za konferenco o Jugoslaviji?
40,"To sta dve bistveno različni stvari in v tem pogledu bi podprl gospoda Grosa, ker mislim, da je treba govoriti kvečjemu o konferenci v Jugoslaviji, ne pa o Jugoslaviji (in jasno vse izvedbe raznih definicij, ki iz tega tudi izhajajo)."
1,Hvala.
2,Hvala lepa.
3,"Gospod Starman, takoj."
2,Pojasnil bi.
20,"Vsi imate pred sabo deklaracijo o Jugoslaviji, katera je bila sprejeta na izrednem sestanku ministrov v Bruslju 27. 8. 1991."
11,"Mi bomo glasovali o tem, ali to deklaracijo podpiramo ali ne."
2,Popolnoma enostavno.
3,"Prosim, gospod Starman!"
1,Spoštovani.
33,"Gotovo je, da ta tekst predstavlja izjemno kvaliteten mednarodni akt in vsakokrat, ko ga prebereš najdeš v njem nove skrivnosti in tudi nove uganke, tako kot je gospod Gros omenil eno od njih."
32,"Nekdo mi je zadnjič dejal, da je med prejšnjo in sedanjo skupščino razlika samo v Grosu in mislim, da nas dostikrat opozori na pomembne stvari, ki jih morda sicer ne bi videli."
16,"Mene recimo zanima vprašanje, kakšen status ima odločitev arbitražne komisije za Republiko Slovenijo in njeno neodvisnost."
21,"Ali je to obligatoren ali deklaratoren akt (v roku dveh mesecev bo to sprejeto, če ne bo prišlo do drugih dogovorov)."
68,"Mislim, da ni mogoče takoj en block sprejeti te deklaracije take kot je in da je potrebno v zvezi s tem sprejeti dodaten sklep v smislu današnje razprave - čeprav izjemno podpiram vsa izhodišča na prvi strani, ki predstavljajo ugotovitev sedanjega stanja v Jugoslaviji, predstavljajo resen opomin srbski politiki in vojski, na drugi strani pa predstavlja pomembne mednarodne inštrumente in tudi nevarnost, da se poskuša vzpostaviti neko novo Jugoslavijo."
31,"To je bila tudi nevarnost brionske deklaracije in mi moramo jasno povedati, da vojna v Sloveniji predstavlja končen izstop iz bivše Jugoslavije, da je Slovenija lahko samo suverena in neodvisna država."
1,Hvala.
17,"Gospodu Starmanu bi rad povedal svoje branje tega teksta oz. tako kot mislim, da v resnici je."
13,"Gre za mirovno konferenco na kateri bodo sodelovali člani, ki so tukaj navedeni."
21,"Evropska skupnost oziroma ti ministri predpostavljajo, da bo prišlo do zapletov med temi pogajanji in zardi tega potrebujejo neko arbitražno inštanco."
9,Glavni vid te arbitražne inštance je ravno v tem.
1,Prvič.
36,"Večino v tej arbitražni komisiji imajo tako ali tako predstavniki Evropske skupnosti; oni pričakujejo, da ne bo prišlo do soglasja v zveznem predsedstvu glede imenovanja dveh članov te komisije, ki naj bi jih to predsedstvo imenovalo."
25,"Na moje vprašanje danes dopoldne ali bodo Evropejci izbrali dva Jugoslovana ali ne vem koga še, so rekli: ""Ne, to bodo tudi predstavniki Evropske skupnosti""."
39,"V pojasnilo bi rad povedal, da ti trije, ki jih imenuje Evropska skupnost, bodo predsedniki Ustavnih sodišč držav Evropske skupnosti in potem, v kolikor se Jugoslovani ne bi zedinili, bodo imenovali še dva člana istega tipa, oziroma iste teže."
25,"Ta arbitraža seveda pride v poštev takrat, ko bi se zapletalo še naprej v zvezi s sovražnostmi, v zvezi z Jugoslovansko armado in tako naprej."
96,"Če sem prav razumel zunanjega ministra je velika nevarnost, da ta mirovna konferenca ne uspe in v tem primeru se sprožijo tisti varnostni oziroma sankcijski mehanizmi, ki so tukaj spodaj navedeni: prvič, torej aviziranje konference o varnosti in sodelovanju; drugič, varnostni svet združenih narodov in potem sankcije tega čisto konkretnega tipa - embargo na gospodarsko pomoč oziroma na gospodarsko sodelovanje, finančne garancije (vi veste, da je Nemčija zaenkrat samo Sloveniji odprla garancije, ne sicer tako kot berem danes v Slovencu podjetju Hermes, ampak je Hermes zavarovalna banka, ki daje garancije za kredite.) No in ravno zato gre."
62,"Druga stvar je pa ta: če bi se zapletlo, potem bi Evropska skupnost nemudoma priznala tiste republike, se pravi, če ne pride do soglasja na tej mirovni konferenci oziroma, če ta mirovna konferenca sploh ne more steči, pride do avtomatičnega priznanja tistih republik, ki to želijo, ki so to javno izrazile; med temi sta Slovenija in Hrvaška, kot veste, na prvem mestu."
15,"To je moje branje in mislim, da nekako zadošča za to, da se to podpre."
7,"Oni niso zahtevali, naj skupščina to podpre."
5,Dejansko tega ne morejo zahtevati.
13,"Če naša skupščina smatra, da je to dober dokument lahko to seveda podpre."
5,Tako sem tudi razumel predlog.
1,Hvala.
1,Spoštovani.
40,"Gospod minister Rupel, ne dvomim, nikakor ne, v vaše težnje in v težnje naše, da bomo samostojni; vendar med vrsticami tega dokumenta (za katerega menim, da niti najmanj ni nujno, da ga sprejmemo v naši skupščini), te težnje ne vidim."
20,"Med vašim branjem, bi rekel takole: čutim in razumem vašo težnjo, da smo samostojni in razumem vaše branje med vrsticami."
26,"Veste, čutil sem to branje tudi pri gospodu Mencingerju: (nekoč je v tej skupščini pripovedoval to in to, no kasneje smo pa ostali brez slovenskega denarja)."
11,"Upam, da se nam to ne bo glede tudi samostojnosti zgodilo."
43,"Spoštujem vaše sposobnosti in cenim vaša prizadevanja, vendar me je ob vsem tem strah, kot zadnjič pri brionski deklaraciji, da se dogaja zunaj naših meja enostavna trgovina z nami, ki jo mi enostavno dostikrat ne razumemo; upam pa, da vi bolje kot jaz."
2,Hvala lepa.
2,Hvala lepa.
14,"Mislim, da je prijavljen gospod Tomažič, nato gospod Pregel, potem pa še enkrat Starman."
13,Tudi jaz sem iz teh razlag čutil neko našo pogojno neodvisnosst in suverenost.
35,"Mi ne smemo pristati na nobeno pogojno""; mi smo to razglasili na podlagi plebiscita in lahko govorimo samo o brezpogojni neodvisnosti in suverenosti Slovenije, pri čemer pa seveda moramo imeti zelo dobro voljo za pogajanja."
18,"Mislim, da je ta deklaracija dobra kot celota, da je iskreno mišljena, da jo podpremo, ampak ne brezpogojno."
45,"Zato mislim, da je bila intervencija gospoda Grosa zelo koristna, ker se tudi ne pričakuje od nas, da jo bomo samo pritrdili v enem stavku in ni usoda te deklaracije odvisna od tega ali jo bomo potrdili ali ne, ker je že sprejeta in je."
49,"Sem za to, da jo podpremo, da pa hkrati, torej v istem tekstu (lahko je to nekaj stavkov) povemo, da pa razumemo dejanje Slovenije, razglasitev neodvisnosti in suverenosti kot že dokončno, da smo pokazali dobro voljo s tem, da smo pristali na moratorij in bo s tem stvar jasna."
6,Potem ne bodo možne drugačne interpretacije.
23,"Sicer pa se bojim (tudi v Evropi so natančni, da bodo rekli, saj ste sprejeli to določbo, ki govori o neki novi Jugoslaviji."
12,O tem pa se brez novega plebiscita ta Skupščina ne more pogovarjati.
2,Hvala lepa.
2,Hvala lepa.
2,Gospod Pregel.
6,Preje sem hotel zgolj kratko repliko.
20,"To arbitražno komisijo razumem, da je to komisija iz čisto tujih članov in sicer pet ustavnih sodnikov iz evropskih držav."
4,Tako razumem ta stavek.
25,"V kolikor to ni res in če bi mogli o tem odločati poslanci, mislim, da je pošteno, da dobimo original, to se pravi angleški izvirnik."
22,"Namreč že pri brionski deklaraciji se je izkazalo, da je bil prevod v marsičem slabši oziroma za Slovenijo slabši, kot pa original."
15,"Tako, da predlagam, da v kolikor bomo o tem dokumentu odločali, da dobimo najprej izvirnik."
26,"Glede tega ali je pravilno, da o naši usodi razpravljajo popolnoma tuji ljudje in če so to ustavni sodniki evropskih držav, moramo vedeti kaj to pomeni."
46,"Ali to pomeni, da smo potem mi indirektno,v bistvu že nekje v enem krogu evropskega prava, se pravi, že skoraj del te Evrope, ali pomeni to, da bomo na ta način priznani kot mednarodni dejavnik, se pravi, da bo s tem Slovenija mednarodno priznana država."
6,Vsekakor so to lahko le ugibanja.
39,"Predlagam, da Slovenija kljub vsemu, predno pristane na tako mirovno konferenco, zahteva, da je priznana kot mednarodni dejavnik, se pravi kot subjekt, kot država in potem se lahko vsi ti mehanizmi sprožijo, tako kot je v svetu v navadi."
1,Hvala.
2,Hvala lepa.
8,"Sedaj je na vrsti gospod Starman, nato Golja."
22,"Predlagal bi razpravljalcem, da upoštevajo, da gre za spor o sami razlagi; vsak po svoje razlaga oziroma skuša slediti intencije te listine."
22,"Predlagal bi, da to listino odstopimo matičnemu delovnemu telesu, ki naj jo prouči in do naslednje seje pripravi svoje mnenje in razlago."
16,"Moja intervencija je v bistvu replika, pravzaprav vprašanje vsem udeležencem, ki so sodelovali pri brionski deklaraciji."
23,"Bil sem eden tistih, po vrsti trideseti, ki nisem prišel na vrsto ob razpravi, ko smo sprejemali (deset minut čez dve) brionsko deklaracijo."
16,"Zato me veseli, da danes nismo pod časovnim pritiskom in da lahko razpravljam o tej stvari."
6,Ponovno se vračam na vprašanje arbitraže.
12,"Mednarodni arbitri, lahko so kakršnikoli strokovnjaki, delajo po načelih mednarodnega javnega prava."
18,"Za nastanek novega subjekta sta pomembni dve načeli, ki sta med seboj kontradiktorni, ki se med seboj razlikujeta."
16,"To je načelo državne celovitosti Jugoslavije, ki je mednarodni subjekt in načelo do samoodločbe slovenskega naroda."
19,Moje vprašanje takrat in danes je: Kaj je evropska trojka imela kot prednostno načelo pri uveljavljanju suverenosti slovenskega naroda ?
24,"Ali potrditev in utrditev načela teritorialne celovitosti Jugoslavije kot mednarodnega subjekta, ali prednost demokratično izvojene oblasti slovenskega naroda, plebiscitu in načel samoodločbe tega naroda."
11,"Gre za dve načeli, ki sta tudi v pravni teoriji sporni."
6,Katero ima v konkretni situaciji prednost ?
31,"Zato jasno decidirano sprašujem: Kaj evropska trojka in kaj danes ministri Evrope mislijo s to arbitražo, ker se jaz ne pustim arbitrirati kakršnimkoli strokovnjakom na podlagi proste presoje obeh spornih načel."
2,Hvala lepa.
2,Hvala lepa.
2,G. Golja.
14,"Potem bi glasovali o predlogu, da se odstopi matični komisiji v proučitev in razlago."
67,"Glede na nejasnosti in na razpravo, ki je v tej smeri potekala, predlagam, da Skupščina Republike Slovenije v zvezi z deklaracijo sprejme naslednji sklep: ""Skupščina Republike Slovenije podpira deklaracijo Evropske skupnosti s tem, da jo razume izključno kot prispevek k urejanju odnosov med samostojnimi in neodvisnimi državami, nastalimi na ozemlji bivše Socialistične federativne republike Jugoslavije, s tem, da ta deklaracija nikakor ne zanika plebiscitarne odločitve slovenskega naroda."
2,Hvala lepa.
2,Gospod Kreft.
2,Hvala lepa.
6,"Gospod predsednik, drage gospe, spoštovani gospodje !"
8,Najprej bi se želel opravičiti kolegu poslancu Grosu.
33,"Upam, da mi kljub temu smehu ni zameril, smeh ni taka stvar, da bi se zelo zamerila, tako kot jaz njemu ne zamerim, da govori o komunistični strani, smejal sem se pa res."
7,"Ima pa gospod Gros, žal, popolnoma prav."
59,"Obstaja dejanska nevarnost, da bodo drugi odločali o nas in ta nevarnost, da bodo drugi odločali o nas, v Evropi ni dosti manjša kot je bila o nekaterih nekdanjih, drugih formah po načelu "" pristani na moje posredovanje tako kot si ga jaz predstavljam, ali pa bo šlo tudi z mojo pomočjo ali pa brez nje vse svojo pot naprej""."
6,S tem smo se že srečali.
73,"Žal, tega ni mogoče spremeniti na način, kot smo ga ubrali z današnjo razpravo, namreč tako, da predlagamo bodisi spremembe v deklaracijo bodisi celo skušamo po neki tako vidni in očitni poti napetnajstiti tistega, ki si je tako zamislil spremembe in reševanje problemov v Jugoslaviji; med drugim tudi zato, ker ščiti predvsem lastni interes in hkrati postopno, kot sami vidimo, z velikimi težavami pristaja na tiste vidike spopada, ki so za nas najaktualnejši."
69,"Zato bi kazalo predvsem v tej deklaraciji podpreti spremembo vidika, ki je očitna in vidna (to spremembo kaže ta deklaracija v svojem uvodnem delu in celotnem tonu) hkrati pa ostalo prepustiti predsedstvu in vladi, ki jima lahko tem lažje naložimo, da posebej pazita na interes o enakopravnosti in samostojnosti Republike Slovenije, ker res ni videti, da bi predsedstvo in vlada Republike Slovenije stregla tej samostojnosti in neodvisnosti po življenju."
38,"Mislim, da bosta znala najti tiste točke in pripombe v nadaljnji diplomatski aktivnosti (verjemite mi pa, da je ne bo konec jutri, tako kot ne te mirovne konference) da bosta lahko tudi te ostale dele prilagodila našim interesom."
76,"Skratka predlagam, da tako formuliramo sklep, da bo pomenil podporo, da Skupščina Republike Slovenije podpira spremembo vidika o tem, kdo so povzročitelji krize v tem jugoslovanskem prostoru in hkrati, da z zadovoljstvom ugotavljamo tudi napredek v stališčih, da pa se o konkretnih stvareh ta skupščina ne bi izjasnjevala ( s tem, da se seveda tudi brez sklepov zavedamo nevarnosti, da bodo o nas odločali drugi, kajti vedno, kadar smo se obrnili na Evropo, je temu bilo tako)."
37,"Hkrati je pa dejstvo - kdor se želi vključiti v ta sodobni svet in Evropo, bo moral na tako ali drugačno omejeno suverenost pristati (če jo primerjamo s suverenostjo kakršna je veljala za takoimenovane nacionalne države 19. stoletja)."
2,Hvala lepa.
2,Hvala lepa.
2,Gospod Rupel.
4,Več glav več ve.
13,"Mislim, da je ta razprava plodna in je tudi mene na marsikaj opozorila."
19,"Mi smo, ko smo se pogovarjali z mednarodnimi dejavniki, večkrat prosili za internacionalizacijo (če hočete) slovenskega, hrvaškega, jugoslovanskega problema."
8,In na nek način smo to internacionalizacijo dosegli.
33,"Mislim, da edinole z njo lahko preprečimo plenjenje Hrvaške, mislim tu na ozemeljsko plenjenje Hrvaške, in tudi preprečimo, da bi bila Slovenija ponovno v nevarnosti pred jugoslovansko armado oziroma na kakšen drugačen način."
17,"Ne verjamem, da lahko takšna konferenca Sloveniji kaj odvzame in mislim, da tudi Hrvaški ne more vzeti."
22,"Predlagam, v skladu s tem, kar je bilo predlagamo v nastopu predsednika predsedstva, da morebiti zavzame parlament neko posebno stališče do dokumenta."
4,Predlagano je bilo naslednje.
28,"Rečeno je bilo, da vlada in predsedstvo sprejemata oziroma podpirata takšno deklaracijo; to bi bilo važno sporočiti zunanjemu ministru Nemčije oziroma predsedujočemu v Konferenci evropske varnosti in sodelovanju."
10,"Kar zadeva parlament, stvar sploh ni bila mišljena kakorkoli obvezujoče."
63,"Mislim, da iz te razprave lahko - prosim, če si smem dovoliti komentar - parlament naredi svoj tekst, v katerem opredeli odnos do deklaracije, opozori na vse nevarnosti; ampak to zdaj ni, da tako rečem, ali podpora ali negiranje, ali afirmacija, ali kritika te deklaracije, ampak je preprosto izraz nekega lastnega stališča in najbrž, kakor se boste odločili, bi rekel prispevek k zunanji politiki Slovenije."
29,"Zato nima smisla zdaj to potrjevati ali zanikati, ampak ima morebitni smisel v nekem posebnem dokumentu ali neki posebni izjavi izraziti odnos do tega, kar se je včeraj zgodilo."
1,Hvala.
1,Hvala.
2,G. Thaler.
1,Spoštovani !
9,Veliko je bilo rečenega posebej pri zadnjih dveh izvajanjih.
56,"Menim, da je načelna potrditev oziroma strinjanje s tem dokumentom ministrskega sveta Evropske skupnosti politično zelo pomembna in da bi to parlament moral danes storiti; gre za to, da to velja storiti danes; odlagati to na naslednjo sejo nima nobenega smisla, ker se bodo dogodki zvrstili s tako vrtoglavo naglico, da bo to že zastarela stvar."
25,"Politično je to pomembno po mojem predvsem zato, ker vemo, kakšen odnos imajo drugi akterji jugoslovanske krize do pobude Evropski skupnosti, predvsem federalna struktura Srbija."
23,"Mislim, da nam je izkušnja zadnjih dveh mesecev pokazala, da velja hoditi vštric s temi pobudami Evropske skupnosti, oziroma jih tudi nekako predlagati."
17,"Tudi v tem papirju je delček tega, za kar se je Slovenija prizadevala v zadnjih dveh mesecih."
54,"Obenem se pa močno strinjam, da bi parlament moral povedati (ob tej novici) da načelno pristaja in se strinja z internacionalizacijo in tudi z nameni tega dokumenta, opozoriti pa na to, kar je zdaj dobro povedal gospod Golja, kakšne so pozicije Slovenije v tej internacionalizaciji pri mednarodni konferenci in arbitraži, ki se tu omenja."
22,"Mislim, da bi bila Komisija za mednarodne odnose zelo kvalificirana, da ta kratek spremni tekst k tej novici, da to podpiramo, pripravi."
2,Hvala lepa.
29,"Ob sprejemanju brionske deklaracije sem bil prepričan, da jo moramo sprejeti in takrat sem se bal, da bo parlament izglasoval drugačno odločitev, čeprav mi najprej tudi ni bila všeč."
7,Ob tej deklaraciji pa imam neugoden občutek.
19,"Ne moremo računati trajno na norost generalov in neumnost Miloševića, da bodo s svojimi napakami delali v našo korist."
13,"Zato bi ne želel, da se tako na hitro prepustimo neki mednarodni arbitraži."
59,"Rad bi, če bi v tem smislu, kot je minister Rupel govoril in tudi gospod Thaler, naš parlament sprejel to deklaracijo na znanje, poleg tega izrazil prepričanje, da je mirovna konferenca potrebna, da mirovno konferenco podpiramo, vendar pa bi bilo konferenco treba pripraviti (njen način dela ali poslovnika ali izhodišča) in pri tem bi morala Republika Slovenija enakopravno sodelovati."
45,"Tako, bi se izognili nevarnosti - da bo v tej arbitražni komisiji pet predsednikov ustavnih sodišč petih zahodnoevropskih držav v vsakem primeru, to so lahko tudi take vrste legalisti, ki bodo dali prednost enotni Jugoslaviji in reševanju ustavne krize znotraj Jugoslavije, ne pa pravici do samoodločbe."
6,To pa je za nas temeljno.
1,Hvala.
2,Hvala lepa.
2,Predsednik Kučan.
4,Spoštovane poslanke in poslanci !
29,"Se opravičujem za to intervencijo, ampak rad bi prispeval k temu, da se ne bi po nepotrebnem zapletli z odločanjem o vprašanju, za katerega nas pravzaprav nihče vprašal ni."
9,"Razumem vse pomisleke, vso rezerviranost; imamo pač slabe izkušnje."
49,"Imamo pa tudi dobre izkušnje, zlasti od brionske deklaracije naprej, ko smo mi ob njeni verifikaciji tu v Skupščini povedali, da razumemo brionsko deklaracijo tudi kot dokument, s katerim je evropska dvanajsterica prevzela soodgovornost za usodo slovenskega naroda in glede tega se vsaj do sedaj ne bi smeli pritoževati."
41,"V uvodu, ko sem argumentiral predlog Predsedstva in Izvršnega sveta, zakaj predlagamo, da se odloži danes razpravljanje o pogajalskih izhodiščih, sem kot četrti argument navajal tudi nova dejstva, ki so se zgodila v mednarodnem življenju in sem omenil tudi včerajšnjo konferenco."
34,"V zvezi s tem je na današnjem sestanku v Predsedstvu Slovenije, kjer je vprašanje predstavnikov Evropske skupnosti, ali podpiramo načrt Evropske skupnosti za zagotovitev miru v Jugoslaviji in za rešitev jugoslovanske krize, odgovorilo pozitivno."
22,"Zaradi političnega pomena te deklaracije, in tega načrta je bilo smiselno predlagati tudi parlamentu, ki danes zaseda, da se do tega opredeli."
47,"Torej, to ni brionska deklaracija, to ni dokument iste teže, tega nam nihče ne pošilja kot stranki, da sprejmemo ali ne, to je dokument Evropske skupnosti, ki ponuja mirovni načrt oziroma načrt mirovnih ukrepov, ki naj zagotovijo premirje in realizacijo tistega, kar je v brionski deklaraciji napisano."
42,"Moj predlog bi bil, da bi bilo veliko, če bi slovenski parlament izrazil zadovoljstvo z vsebinskimi ocenami, ki so v tem dokumentu in podprl v osnovi načrt, izpeljava tega načrta je pa potem itak stvar aktivnosti Izvršnega sveta in Predsedstva Republike Slovenije."
44,"Za ta oba organa pa sem dejal, da bi, če bi prišlo do mirovne konference, itak izhodišča, s katerimi bi nastopala, moral predhodno verificirati slovenski parlament in takrat boste imeli vse možnosti, da ugotovite, ali so ti vaši strahovi in pomisleki utemeljeni ali ne."
2,Hvala lepa.
6,"Spoštovani predsedujoči, dragi kolegi in kolegice."
43,"Tudi jaz sem mislil predlagati to, kar je gospod Thaler predlagal, namreč, da bi vse to, kar smo danes slišali, nekako oblikovala naša komisija za mednarodne odnose do kakšne prihodnje seje; sicer pa mislim, da je to deklaracijo na vsak način treba podpreti."
36,"Vendar pa me pri tem obhaja nelagodje; nekoliko obžalujem, ko vem, da gre za nas, ko gre za Slovenijo, za našo državo, da v vsem besedilu ni imena Slovenija, niti v samostalniški niti v pridevniški obliki."
1,Hvala.
2,Hvala lepa.
19,"Gospoda ministra bi samo vprašal, ali je poskušal s svojim kolegom v Hrvaški preveriti predloge, ki so tu podani."
28,"Namreč, deklaracija res nosi naziv Deklaracija o Jugoslaviji, tiče se pa predvsem Hrvaške in vojne na Hrvaški, je posvečena Hrvaški in prekinitvi ognja in nadzora nad to prekinitvijo."
41,"Zato bi naše nekako - ne rečem priznanje, ampak vzeti na znanje ali seznanjenje s tem, pa tudi podporo, dali dosti lažje, če bomo vedeli, kakšno je mnenje Hrvaške do te deklaracije. (Sta ?) To ste sedaj povedali, do sedaj tega nismo vedeli."
23,"Kar se pa Slovenije tiče, pa nas, žal, imajo še vedno v Jugoslaviji ali v novi Jugoslaviji, tako kot je to notri navedeno."
2,Hvala lepa.
1,Spoštovani.
24,"Mi smo ta dokument izrednega ministrskega sestanka v Bruslju dobili pred parimi urami in seveda ni nič čudnega, da ga vsak čita po svoje."
14,"Kar se mene tiče moram reči, da je treba ta dokument v celoti podpreti."
17,"Popolnoma je netočna interpretacija, da je z arbitražo mišljeno odločanje o bodočih odnosih v okviru dosedanje Jugoslavije."
51,"Ta arbitraža se predvsem nanaša na prekinitev sovražnosti na Hrvaškem, nanaša se na nedotakljivost dosedanjih notranjih meja, nanaša se na razširitev dejavnosti opazovalne misije na Hrvaškem; skratka v celem tekstu od samega začetka naprej, je zelo jasno, da se to nanaša na prekinitev vojne, ki jo Srbija vodi proti Republiki Hrvaški."
12,"V ta kontekst, kolikor jaz lahko tolmačim ta tekst, sodi tudi arbitraža."
14,"Ne vem od kod stalno prisotni strahovi, da bo nekaj nekdo naredil proti Sloveniji."
46,"Mislim, da bi mi občani in državljani Slovenije morali biti zelo zadovoljni s tem napredkom, ki ga je naredila Evropska skupnost, da je tako decidirano obsodila politiko Srbije, da je tako decidirano obsodila obnašanje Jugoslovanske armade, da se je tako decidirano zavzela za nedotakljivost notranjih meja."
24,"Če bomo mi tu kolebali, in ne bomo niti takšni deklaraciji dali podpore, potem moram reči, bomo izpadli resnično nezreli, tudi v okviru Evrope."
45,"Še enkrat ponavljam, jaz vse, kar je vezano na arbitražo in arbitražno komisijo, vežem na tisto kar je rečeno v prvem delu te deklaracije in se nanaša na prekinitev ognja, prekinitev sovražnosti in nedotakljivosti notranjih meja, nanaša se na obsodbo delovanja Srbije in Jugoslovanske armade."
1,Hvala.
2,Spoštovano predsedstvo.
19,"Osebno bi želel izreči priznanje za velike napore vlade in predsedstva k razvoju miru, neodvisnosti in samostojnosti Republike Slovenije."
15,"Nedvomno je pri deklaraciji, če jo pazljivo beremo, ta velik prispevek k tem našim prizadevanjem."
29,"Res pa je, kar je prej gospod doktor Kreft omenjal, (v veliki meri) - v Evropi so in bodo drugi odločali o nas toliko, kolikor bomo k temu dopustili sami."
13,"Za obstoj države je potrebno več konstitutivnih elementov, ki morajo biti trajno izpolnjeni."
19,"To so teritorij, ljudstvo, oblast kot objektivni elementi, volja kot subjektivni element in formalno priznavanje, priznanje kot formalni element."
10,"Ampak mora biti konstantno podan, če eden odpade, države ni."
34,"Zato menim, da bi morali v sklepu, in predlagam, da pri podpori deklaraciji nedvomno izrazimo, da podpiramo deklaracijo vendar izključno v kolikor pri tem ureja meddržavne odnose med državami, nastalimi na teritoriju bivše SFRJ."
9,"Mi moramo permanentno izražati svojo voljo, da smo država."
8,"Če ta element odpade, potem država nismo več."
1,Hvala.
14,"Zato predlagam, da ta sklep, ki ga je dal gospod Golija, da na glasovanje."
1,Hvala.
4,Spoštovane kolegice in kolegi.
20,"Ne bom sodeloval v razpravi, ker se najbrž niti zelo dobrih pa niti vprašljivih misli ne da kaj bistveno dopolnjevati."
63,"Predlagal bi, da je mogoče vsebina našega sklepa približno taka: ""Skupščina Republike Slovenije podpira prizadevanje Evropske skupnosti za prekinitev agresije na Hrvaško ali pa na Republiko Hrvaško in zagotovitev miru, saj je to v interesu uveljavitve samoodločbe narodov v Jugoslaviji, dogovora o njeni uresničitvi in tudi v interesu zagotovitve samostojnosti in suverenosti države Republike Slovenije in njene sporazumne razdružitve od dosedanje SFRJ."" Hvala."
42,"Tu imamo sedaj dva predloga sklepov, in sicer Liberalne stranke (Golja Franc): ""Skupščina Republike Slovenije podpira deklaracijo o Jugoslaviji Evropske skupnosti s tem, da jo razume izključno kot prispevek k urejanju odnosov med samostojnimi in neodvisnimi državami, nastalimi na ozemlju bivše SFRJ."
34,"Republika Slovenija pa v nobenem primeru ne bo priznala kakršnihkoli posledic te deklaracije, ki bi zanikale plebiscitarno odločitev Slovenije."" Po vpogledu je dr. Rupel menil, da bi formulacija ""in neodvisnimi državami"" utegnila biti sporna."
17,"Predlaga - če bi morda predlagatelj na to pristal -, da bi "" in neodvisnimi državami"" izpadlo iz tega sklepa."
5,Problem je v nečem drugem.
24,"Problem je v tem, da Slovenija in Hrvaška že hočeta biti neodvisni državi, morda pa Srbija in Črna Gora nočeta biti vsaka svoja država."
9,Ne bi se sedaj spuščal v zadeve drugih republik.
5,"Dobro, ostanemo pri tej formulaciji."
10,"Drugo ste pa slišali, kot je ravnokar prebral gospod Potrč."
13,"Najprej bi dal na glasovanje predlog sklepa, kot ga je podal Franc Golija."
9,"Opravičujem se kolegi Golji, samo prosim, še enkrat poglejmo !"
9,Ta deklaracija se ne nanaša na bodočo ureditev Jugoslavije.
46,"Ta deklaracija se nanaša na prekinitev vojnih dejavnosti, na prekinitev agresije proti Hrvaški in vse, kar sem preje govoril. in ne vem, zakaj bi sedaj mešali tu hruške in jabolka, ko gre vendarle za deklaracijo, ki je zelo konkretno vezana na prekinitev sovražnosti proti Republiki Hrvaški."
2,Hvala lepa.
5,"Gospod Smole, konkretni predlog, prosim."
8,"Predlagam, da Skupščina Slovenije izrazi podporo temu dokumentu."
26,"Če pa želite, naj se jutri zjutraj sestane Komisija za mednarodne odnose in še enkrat skupaj s strokovnjaki celo stvar pregleda in da ponovno v obravnavo."
4,To je tudi možno.
2,Hvala lepa.
2,Gospod Gros.
16,"Moram reči, da je pa gospod Smole res pomešal jabolka in hruške, pa še to suhe."
24,"Z ozirom na to, da tukaj izrecno govori o arbitraži o odnosih v Jugoslaviji, se točno ve, da govori o bodočih odnosih v Jugoslaviji."
28,"In prosim, gospod Smole, če niste dobro prebrali, da si vzamete čas in si drugi pasus na drugi strani preberite in boste točno videli, da gre za to."
19,"In zato predlagamo, da o dodatnem sklepu, kot ga je predlagal gospod Golija, glasujemo in vas prosim za podporo."
2,Hvala lepa.
2,Hvala lepa.
2,Še kdo ?
6,Ugotavljamo navzočnost: Družbenopolitični zbor: 47 delegatov.
4,Zbor občin: 41 delegatov.
5,Zbor združenega dela: 46 delegatov.
7,Dajem na glasovanje predlog poslanca Golja Franca.
3,Kdo je za ?
0,.
3,Kdo je proti ?
1,Vzdržanih ?
0,.
44,"Ugotavljam, da je predlog sklepa, kot ga je podal Franc Golja - ki se glasi: ""Skupščina Republike Slovenije podpira deklaracijo o Jugoslaviji Evropske skupnosti s tem, da jo razume izključno kot prispevek k urejanju odnosov med samostojnimi in neodvisnimi državami, nastalimi na ozemlju bivše SFRJ."
21,"Republika Slovenija pa v nobenem primeru ne bo priznala kakršnihkoli posledic te deklaracije, ki bi zanikale plebiscitno odločitev v Sloveniji."" - sprejet."
2,Hvala lepa.
23,"Prehajamo na 3. TOČKO DNEVNEGA REDA, in sicer gre za PRIZNANJE BALTSKIH DRŽAV IN ZA VZPOSTAVITEV DIPLOMATSKIH ODNOSOV Z LITVO, ESTONIJO IN LATVIJO."
16,"Predlog je dal Izvršni svet in ga imate na mizi in upam, da ste ga prebrali."
6,"Predlagani so trije sklepi, in sicer:"
28,"1. Skupščina Republike Slovenije ugotavlja, da je dne 16. maja 1990 priznala veljavnost odločitve litovskega,estonskega in latvijskega parlamenta o neodvisnosti Litve, Estonije in latvije kot suverenih držav."
16,"2. Skupščina Republike Slovenije ugotavlja, da sta se Republike Slovenija in Republika Litva vzajemno že priznali."
21,Skupščina Republike Slovenije v danem položaju predlaga takojšnje medsebojno priznanje in navezavo diplomatskih odnosov tudi z Republiko Estonijo in Republiko Latvijo.
13,"3. V ta namen Skupščina Republika Slovenije pošilja v baltske republike posebnega odposlanca."""
2,Odpiram razpravo.
3,"Gospod Šinkovec, prosim."
1,Spoštovani !
17,"Dovolite, da vas seznanim z dejavnostjo Skupščine Republike Slovenije v zvezi s priznanjem Litve, Latvije in Estonije."
53,"Tudi na Komisiji Skupščine RS za mednarodne odnose je bila sprožena pobuda, da bi Republika Slovenija formalno priznala baltske države, ki si tako kot Republika Slovenija že dalj časa prizadevajo, da bi izstopile iz Sovjetske zveze, v katero jih je prisilil pakt Stalin - Hitler, in uresničile svojo pravico do samoodločbe v lastnih državah."
31,"Komisija je na svoji 28. seji, ki je bila 26. avgusta, menila, naj o priznanju baltskih držav s strani Republike Slovenije odloča Skupščina Republike Slovenije na svojem naslednjem, torej današnjem zasedanju."
13,"S tem, da od vlade tudi zahteva čim prejšnjo vzpostavitev medsebojnih diplomatskih odnosov."
15,"Podprla je tudi predlog, da se v vse tri države pošlje posebnega odposlanca Republike Slovenije."
16,"Zavedati se moramo, da po zakonu o zunanjih zadevah zunanjo politiko naše države sprejema ta parlament."
30,"Mnenje komisije je bilo, da je priznanje omenjenih držav logično nadaljevanje dosedanjega sodelovanja Republike Slovenije z baltskimi državami in različnih dokumentov, ki jih je Skupščina sprejela v zvezi z njimi."
82,"Dejansko smo nekateri poslanci že na prvem zasedanju Skupščine Republike Slovenije predlagali sprejem ustrezne resolucije o priznanju treh Baltskih držav, kar pa je uspelo šele 16. maja 1990 na naši drugi seji, ko smo sprejeli resolucijo o Litvi, Estoniji in Letoniji, v kateri je Skupščina priznala veljavnost odločitev njihovih parlamentov o neodvisnosti omenjenih držav kot suverenih držav Litovskega, Estonskega in Letonskega naroda, da v skladu s pravico narodov do samoodločbe, sami odločajo o povezavah z drugimi narodi oziroma o svoji popolni samostojnosti."
30,"Predlagatelji ter drugi poslanci smo razumeli poveaznost položaja Slovenije in teh treh držav, strokovnjaki za mednarodne odnose pa so nam očitali, da Republika Slovenija še ne more priznavati drugih držav."
12,"Zato smo to zahtevali od organov SFRJ, ki seveda tega niso storili."
28,"Jasno je, da naše današnje odločitve niso oportunistično priznavanje treh držav, ki v teh dneh doživljajo široko mednarodno priznavanje, ampak le zaključek več kot leto dni dolgega procesa."
15,"Lansko jesen sem kot predsednik komisije obiskal vse tri države, da bi vzpostavili medparlamentarno sodelovanje."
23,Povsod smo se srečali s predstavniki parlamentov na najvišji ravni in v vseh treh državah so pokazali veliko zanimanje za nadaljnjo medsebojno sodelovanje.
10,Nekaj konkretnih dogovorov pa smo dosegli tudi na gospodarskem področju.
37,"Eden izmed rezultatov omenjenega obiska je bilo tudi vabilo na prvo konferenco parlamentarcev srednje in vzhodne Evrope, ki jo je organiziral zunanjepolitično odbor Litovskega parlamenta pod naslovom ""Postkomunistična Evropa sedaj in perspektive"" konec lanskega leta v Vilniusu."
53,"Na konferenci je bilo sprejetih nekaj dokumentov, med njimi tudi resolucija, v kateri smo udeleženci tega srečanja podprli Estonijo, Latvijo, Litvo, Moldavijo, Rusko federacijo in Slovenijo pri uveljavljanju suverenosti in samostojnosti in pozvali mednarodno skupnost k podpori polne suverenosti teh držav in njihovega vključevanja v proces Konference o varnosti in sodelovanju v Evropi."
8,Ti dokumenti so bili objavljeni tudi v Sloveniji.
36,"Ob agresiji Sovjetske armade na Litvo, ki se je začela 10. januarja letos, je bila naša komisija ves čas v neposrednem stiku z obkoljenim parlamentom Litve in je še istega dne sprejela izjavo o teh dogodkih."
36,Ob obravnavi kriznih žarišč v svetu je Skupščina Republike Slovenije 30. januarja letos sprejela svoja stališča tudi glede dogodkov v Pribaltiku ter se je ponovno izrekla za spoštovanje pravice do samoodločbe kot temeljnega načela mednarodnega prava.
18,Skupščina je tedaj te dogodke opredelila kot veliko nevarnost za mir in sodelovanje v Evropi in v svetu.
46,"Skupščina je obsodila poseg Sovjetske vojske v Litvi in Latviji ter izrazila svojo zaskrbljenost ob spremljanju dogajanj v večnacionalni Sovjetski zvezi in že tedaj razmišljala o možnih povezavah s položajem Republike Slovenije v Jugoslaviji in podobnega razvoja dogodkov na našem ozemlju, torej agresiji Jugoslavije na Slovenijo."
16,"Kot potrditev naše zaskrbljenosti za usodo Litovske države in našega prijateljstva, je skupščinska delegacija obiskala Litvo."
22,Kot gostje smo sodelovali na slovesni seji Litovskega parlamenta in na njej tudi predstavili naše osamosvojitvene dokumente v podporo neodvisnosti Baltskih držav.
15,"V času obiska smo se srečali tudi z vodilnimi ljudmi, tako iz Latvije kot Estonije."
25,"Predsednik Landsbergis nam je izročil noti z zahtevo po priznanju Litve za Predsedstvi Slovenije in Jugoslavije, ki sta bili kasneje izročeni gospodoma Kučanu in Drnovšku."
21,"Številni stiki in medsebojno obveščanje, predvsem med komisijama, so se nadaljevali, zmanjšali pa se niso niti v času vojne v Sloveniji."
22,"V tem času smo parlamentom držav članic KVSE in tudi vseh teh Pribaltskih držav, vztrajno pošiljali sporočila o vojaški agresiji na Slovenijo."
26,V Litovskem parlamentu je zato v tem času vojne tekla razprava o položaju pri nas; ob tem je bil poslancem predstavljen naš apel za priznanje Slovenije.
37,"V začetku julija je prišlo med zasedanjem Evropskega parlamenta v Strassbourgu do srečanja poslancev tega parlamenta s predsednikom Landsbergisom in Landsbergis se je zavzel, da bi se ponovno neposredno obrnili na njihov parlamanet, da prizna Republiko Slovenijo."
16,To smo tudi storili in temu je končno sledilo priznanje Republike Slovenije 3o. julija letos.
23,"Zgodilo se je pač nekaj, česar verjetno nihče ni predvideval, da bo prav Litva prva mednarodno priznana država, ki je priznala Republiko Slovenijo."
21,"Še pred meseci pa so se pojavljale ocene, da lahko naše sodelovanje z Litvo škodi odnosom naše države s Sovjetsko zvezo."
31,"Zaradi vsega omenjenega je prav, da naše dosedanje ravnanje in sodelovanje z Baltskimi državami, na podlagi enakopravnih partnerskih odnosov, kot suverene in neodvisne države, tudi formalno potrdimo z odločitvijo te skupščine."
23,"Predlagam, da Skupščina sprejme predlagane sklepe Izvršnega sveta s tem, da se v tretjem sklepu besede ""Skupščina Republike Slovenije"" spremeni v ""Republika Slovenija""."
13,Takšen je bil tudi predlog Predsedstva Republike Slovenije in ministrstva za zunanje zadeve.
8,Očitno gre v predloženem predlogu za tiskovno pomoto.
2,Hvala lepa.
2,Hvala lepa.
5,Ali želi še kdo razpravljati?
21,"Vprašal bi predstavnika Izvršnega sveta, dr. Rupel, ali soglašate s to spremembo - namesto Skupščina Republike Slovenije Republika Slovenija, v 3. stavku?"
35,"Dajem na glasovanje prvi predlog sklepa, ki se glasi: ""Skupščina Republike Slovenije ugotavlja, da je 16. maja 1990 priznala veljavnost odločitve litovskega, estonskega in latvijskega parlamenta o neodvisnosti Litve, Estonije in Latvije, kot suverenih držav."
3,Kdo je za?
3,Kdo je proti?
4,Kdo se je vzdržal?
6,"Ugotavljam, da je prvi sklep sprejet."
23,"Dajem na glasovanje drugi sklep, ki se glasi: ""Skupščina Republike Sllvenije ugotavlja, da sta se Republika Slovenija in Republika Litva vzajemno že priznali."
21,"Skupščina Republike Slovenije v danem položaju predlaga takojšnje medsebojno priznanje in navezavo diplomatskih odnosov tudi z Republiko Estonijo in Republiko Latvijo."""
3,Kdo je za?
3,Kdo je proti?
3,Kdo je vzdržan?
7,"Ugotavljam, da je sprejet tudi tretji sklep."
20,"Medtem so nas obvestili, da je skupina, ki sestavlja izjavo, to izjavo že sestavila in jo bo v čistopisu predložila."
9,"Žal, predsedujoči ni opazil, ko sem prej dvignil roko."
28,"Bojim se, da logična analiza teksta teh treh točk, za katere sem sicer glasoval in se strinjam z njihovo vsebino, ne omogoča vzpostavitve diplomatskih odnosov z Republiko Litvo."
37,"V drugi točki imamo namreč samo ugotovitev, da sta se republiki med seboj priznali, v drugem odstavku 2. točke pa je sklep o tem, da navežemo diplomatske odnose z Estonijo in Latvijo in seveda, da ju priznamo."
32,"Jaz štejem to za redakcijsko nalogo, ker volja je bila ugotovljena, tudi na podlagi uvoda gospoda Šinkovca, da se tako formulira, da bo sklep izvršljiv v celoti, tako kot je bil mišljen."
1,Hvala.
2,Hvala lepa.
12,Ali bi počakali na ta čistopis v klopeh ali bi imeli odmor?
17,"Menim, da bi morda lahko danes sprejeli ta tekst, ker jutri bomo v celoti angažirani po zborih."
16,"Tu bi prenesel še sporočilo predsednikom zborov, da bodo zbori nadaljevali delo jutri ob 10. uri."
8,"Se pravi, danes bi poskušali rešiti vsaj to."
1,Predsednik.
12,"Prosil bi vas - če bomo naredili pavzo, se bomo težko nazaj sestali."
19,"Komisija je svoj posel opravila, mi smo tekst uskladili in je res mogoče stvar minut, da bo dokončno stipkan."
4,Samo za to gre.
17,"Mi smo delo končali, gospod Peršak sedajle vodi tisto tipkanje in v parih minutah bo tekst tukaj."
8,"Prosil bi, da se ne razbežimo, ampak počakamo."
9,"Kljub temu, bi bilo verjetno dobro - 15 minut odmora."
5,"Prosim, samo dajmo danes končati."
3,Nadaljujemo s sejo.
3,Ugotavljali bomo prisotnost.
8,"Prosim poslance, da se usedejo na svoja mesta."
2,Družbenopolitični zbor.
0,.
2,Zbor občin?
3,Zbor združenega dela?
12,"Počakali bomo še dve, tri minute, da pridejo kolegi iz spodnjih prostorov."
3,Ponovno ugotavljamo prisotnost.
2,Družbenopolitični zbor?
2,Zbor občin?
3,Zbor združenega dela?
4,"Ugotavljam, da smo sklepčni."
16,Delovna skupina je na osnovi osnovnega teksta upoštevala predloge iz razprave in je sestavila nov dokument.
6,"Prosim gospoda Peršaka, da ga prebere."
12,"Na delovni skupini smo se pogovarjali o predlogih, ki so bili dani."
113,"V precejšnji meri smo jih upoštevali, nekaterih pa tudi ne zaradi tega, ker se nam je zdelo, da v bistvu nekako niso v skladu s tistima dvema osnovnima namenoma te izjave oziroma deklaracije (kot smo jo zdaj naslovili), ki sta bila nekako v ospredju, to je namen povedati Evropi, evropskim parlamentom in javnosti, kako vidimo vojno na Hrvaškem in kaj mislimo, da bi bilo treba storiti za to, da bi se vojna nehala in da bi se tudi razmere na tem področju nekdanje Jugoslavije dokončno uredile; in drugič, zavezati se, kot je bilo v več diskusijah poudarjeno, da bo Slovenija nudila neke konkretne oblike pomoči (zlasti humanitarne, zdravstvene itn.) Hrvaški v tej vojni."
30,"Zato smo se odločili, da smo shemo predlagane - prej izjave, zdaj Deklaracije obdržali, vključili smo pa 2. točko, v kateri je ta dodatni segment pomoči oz. zaveze za pomoč, obdelan."
59,"Glede na to, da bi bilo čakanje na tekst, kot je zdaj izoblikovan,zelo dolgo in bi to najbrž lahko šele jutri obravnavali predlagam, da počasi preberem, vi na podlagi teksta, ki ste ga dobili, sledite, če pa bo pokazala diskusija, da je treba še na novo sprejeti neke spremembe, potem bo potrebno tu jutri sprejemati in ne danes."
14,"Tekst se zdaj glasi takole: ""Deklaracija Skupščine Republike Slovenije o vojni v Republiki Hrvaški."""
19,Skupščina Republike Slovenije je na skupni seji 28. avgusta 1991 obravnavala vse bolj nevarno stopnjevanje vojne v Republiki Hrvaški.
6,Po razpravi je sprejela naslednjo deklaracijo
44,1. Skupščina Republike Slovenije z ogorčenjem in z zgroženostjo ob vse hujših napadih na civilno prebivalstvo hrvaških mest in vasi obsoja neprekrito sodelovanje enot jugoslovanske armade z oboroženimi skupinami srbske manjšine v Republiki Hrvaški in njeno podporo terorističnim in četniškim enotam iz Republike Srbije.
47,"Jugoslovanska armada napada enote hrvaške policije, Narodne garde ter civilno prebivalstvo z vsemi razpoložljivimi sredstvi in v ta namen uporablja ne le enote, ki so bile sedaj stacionirane na ozemlju Hrvaške, temveč tudi enote iz drugih delov Jugoslavije, zlasti enote, popolnjene z dodatno mobiliziranimi rezervisti srbske narodnosti."
30,"Vsa ta dejstva pričajo, da jugoslovanska armada deluje na ozemlju Republike Hrvaške kot agresor in očitno sodeluje pri okupaciji velikega dela ozemlja Republike Hrvaške, ki se ga želi polastiti Srbija."
26,"Tako Jugoslovanska armada poskuša ponovno izpostaviti unitaristično, totalitarno komunistično jugoslovansko državo ali vsaj, omogočiti nastanek tki. velike Srbije z zasedbo ozemlja, na katerih živijo drugi narodi."
21,2. Vojna na Hrvaškem je usodnega pomena tako za prihodnost Slovenije kot za utrjevanje mladih demokracij v vsej nekdanji vzhodni Evropi.
20,"Zato bo Slovenija Hrvaški ponudila konkretno humanitarno in zdravstveno pomoč, zaščito zlasti civilnih žrtev te umazane vojne in materialno pomoč."
45,"Slovenija se bo vključila v informiranje mednarodne javnosti. spodbujala bo inštitucije civilne družbe, ki lahko prispevajo k zaustavitvi agresije (npr. organizacija staršev vojakov v jugoslovanski armadi itd. ) ter si prizadevala po svojih močeh prispevati k ponovno vzpostavitvi porušenega zaupanja med prebivalstvom različnih narodnosti na Hrvaškem."
49,"3. Skupščina Republike Slovenije poziva parlamente in vlade vseh evropskih in drugih demokratičnih držav, naj storijo vse, da se agresija na Hrvaškem konča in s tem omogočijo, da Republika Hrvaška na demokratičen način uresniči pravico hrvaškega naroda do samoodločbe in hkrati zagotovi mednarodno uveljavljanje pravice manjšin v Republiki Hrvaški."
28,"Skupščina Republike Slovenije ugotavlja, da po agresiji Jugoslovanske armade na Republiko Slovenijo in Republiko Hrvaško, Jugoslavije ni več mogoče obnoviti niti kot enotne države, niti kot realsocialistične federacije."
17,"Treba pa je preprečiti, da bi z nasilno zasedbo ozemelj drugih republik nastala nacionalistična velikosrbska državna tvorba."
52,"4. Skupščina Republike Slovenije poziva parlamente in vlade evropskih in drugih držav, da čimprej priznajo Republiko Slovenijo in Republiko Hrvaško - kot suvereni in neodvisni državi, s polno mednarodno-pravno subjektiviteto in tudi tako prespevajo k pospešenemu urejanju odnosov med narodi na ozemlju bivše, Jugoslavije in s tem tudi k miru na tem ozemlju."
25,"5. Skupščina Republike Slovenije naslavlja to deklaracijo na parlamente vseh držav-članic Konference o varnosti in sodelovanju v Evropi in na skupščine vseh republik dosedanje Jugoslavije""."
4,To je tekst deklaracije.
21,"Kot rečeno, so v glavnem upoštevane pripombe, razen ene, ki je bila, da bi se posebej poudarilo to ""nedotakljivost notranjih meja""."
24,"Moram pa povedati, da smo bili ob tem mnenja, da smo mi v več dokumentih to že poudarili - navsezadnje tudi v deklaraciji o neodvisnosti."
32,"In poleg tega smo posredno poudarili to tudi danes, ko smo izglasovali pritrdilno stališče v zvezi z resolucijo držav Evropske skupnosti, v kateri je to stališče - kot ste lahko prebrali - posebej poudarjeno."
20,"Tako da se nam ni zdelo, da bi še nekaj stavkov o tej temi posebej tudi v tem dokumentu poudarjali."
15,"Ker je bilo kot rečeno, že večkrat, in tudi danes, s strani te skupščine, poudarjeno."
14,"Nekatere predloge, ki so bili dani, smo pa strnili v dva predloga dodatnih sklepov."
43,"In sicer bi bil prvi možni dodatni sklep: ""Skupščina Republike Slovenije nalaga Izvršnemu svetu Skupščine Republike Slovenije, da pripravi konkreten program pomoči suvereni in prijateljski Hrvaški, da to pomoč organizira ter na naslednjih sejah skupščine poroča o uresničevanju tega programa."" To je prvi."
33,"In drugi dodatni sklep bi bil: ""Skupščina Republike Slovenije nalaga Izvršnemu svetu Skupščine Republike Slovenije, da pripravi vse potrebno za formalno priznanje Republike Hrvaške kot samostojne in suverene države s polno mednarodno-pravno subjektiviteto."""
9,"To je, kot rečeno, rezultat sestanka te delovne skupine."
2,Hvala lepa.
28,"Nadaljujem razpravo, če želi še kdo razpravljati o tem dokumentu, sicer bomo po razpravi glasovali ločeno o obeh dodatnih sklepih in ločeno o osnovnem dokumentu. - Gospod Zlobec, prosim."
13,"Veste, da nisem nikdar tečen in ne mislim sedaj iti v kakšne finese."
15,"Ampak imel bi neko malo, redakcijsko spremembo, ki je pa tudi vsebinsko pomembna - po mojem."
19,"Namreč, gre za tisti del na začetku, ""da Jugoslovanska armada napada enote hrvaške policije, narodne garde in civilno prebivalstvo""."
26,"Dejstva so taka, da tehnologija poteka na ta način, da se najprej napade civilno prebivalstvo, se ga izžene in šele potem hrvaško policijo in Narodno gardo."
8,"Predlagal bi, da se samo zamenja vrstni red."
31,"""Jugoslovanska armada napada civilno prebivalstvo, enote hrvaške policije in Narodne garde."" To se lahko komu zdi malenkost, ampak mislim, da se ravno tukaj kaže bistvo te agresivnosti Jugoslovanske armade in četnikov."
16,"Upam, da se z mano strinjate in bi predlagal kolegi Puklu, da o tem takoj glasujemo."
2,Druga stvar.
52,"Argument kolege Peršaka (čeprav mislim, da ste naredili zelo dober tekst) o tem, zakaj ni o nedotakljivosti notranjih meja nič - mislim, da vseeno ne drži; to je krucialna zadeva tudi v tujini, da se vseskozi vztraja pri nespremenljivosti notranjih meja, kar ne velja, samo za Hrvaško, ampak to velja tudi za Bosno."
13,Tako da bi vseeno dodali ta stavek - Tone - ker ga imate gotovo pripravljenega.
7,To bi bili ti dve moji pripombi.
11,"Za prvo bi prosil, da kar glasujemo, ker je res malenkost."
2,Hvala lepa.
45,"Menim, da bi prva pripomba - zamenjava besedila - lahko sprejeli brez glasovanja; glede druge - nedotakljivosti meja - pa bi morali, če redakcijska komisija ne bo ponudila kakšne rešitve, kjer bi bil poudarek tudi na nasilnem, ne pa na sporazumnem menjanju, bi potem glasovali ločeno kot o amandmaju."
5,Ali želi še kdo razpravljati?
3,"Gospod Šinkovec, prosim."
1,Hvala.
1,Spoštovani!
30,"Vesel sem, da je bil sprejet predlog drugega dodatnega sklepa, ki sem ga predlagal, vendar na koncu se mi zdi, da je izpuščeno nekaj pomembnega, to je vzpostavitev diplomatskih odnosov."
19,"Mislim, da je to povsem pametna zadeva in kot vem, tudi ministrstvo pripravlja predlog o odprtju misije v Zagrebu."
13,"Tako predlagam, da se doda na koncu ""in vspostavitev oziroma navezava diplomatskih odnosov."""
20,"Menim, da gre tudi za redakcijsko dopolnitev, da lahko drugi sklep na koncu dopolnimo s tem ""in vzpostavitev diplomatskih odnosov."""
3,Hvala za besedo.
15,"Tu bi imel še dodatni slep in prosim, če bi ga lahko dali na glasovanje."
24,"In sicer se ta sklep glasi: ""Skupščina Republike Slovenije ugotavlja, da, razen Republike Slovenije, glavne strani podpisnice brionske deklaracije ne spoštujejo določil brionske deklaracije."
21,"Na podlagi takšnega stanja Skupščina Republike Slovenije ugotavlja, da brionska deklaracija dejansko ne obstaja več, torej tudi Republike Slovenije ne zavezuje."
43,"Skupščina Republike Slovenije v skladu s to ugotovitvijo nalaga Izvršnemu svetu Republike Slovenije, da v okviru zaščite interesov Republike Slovenije, takoj, vsekakor pa do 26. 9. 1991, ukrene vse potrebno za ponovno in popolno uveljavitev vseh določil vseh štirinajstih osamosvojitvenih aktov Republike Slovenije""."
1,Hvala.
19,"Dodaten sklep po mojem mnenju ni v celoti konsistent, ampak bomo o tem glasovali kot o tretjem dodatnem sklepu."
4,Bi še kdo razpravljal.
18,"Če ne bi prosil samo še predlagatelja, ali bo na predlog gospoda Zlobca v tekst vnešena nedotakljivost meja."
74,"Prej sem rekel, da se je skupina kot celota do tega opredelila, da je bilo na neki način tej zahtevi že nekajkrat (in tudi danes) zadovoljeno; če pa sodi zbor, da je to treba, je po mojem mnenju mogoče dati na koncu drugega odstavka 3. točke tekst, ki bi se glasil približno tako: ""Ravno tako je treba zagotoviti nedotakljivosti sedanjih notranjih mejah med republikami dosedanje Jugoslavije,"" ali pa nekaj takega, da se ne spreminjajo."
5,Stavek bi bilo treba formulirati.
21,"Predlagal bi, da bi mi sprejeli tekst in bi pooblastili komisijo, da v teh petih minutah stavek v tem smislu doda."
9,To se pravi nespremenljivost notranjih meja z uporabo sile.
13,"Dajem na glasovanje osnovni tekst s tem dodatkom, pooblastilom (osnovni tekst z deklaracijo.)"
4,Dajem na glasovanje Deklaracijo.
3,Kdo je za?
3,Kdo je proti?
1,Vzdržal?
0,.
15,"Ugotavljam, da je deklaracija, kot je bila prebrana in je zapisana, z večino glasov sprejeta."
20,"Dajem na glasovanje prvi dodatni sklep, da se nalaga Izvršnemu svetu, da pripravi konkretni program pomoči, kot je bil prebran."
3,Kdo je za?
1,Proti?
2,in vzdržanih?
9,"Ugotavljam, da je prvi sklep z večino glasov sprejet."
5,Dajem na glasovanje drugi sklep
39,"""Skupščina Republike Slovenije nalaga Izvršnemu svetu Skupščine Republike Slovenije, da pripravi vse potrebno za formalno priznanje Republike Hrvaške kot samostojne in suverene države s polno mednarodno pravno subjektiviteto s tem, da se navežejo diplomatski odnosi,"" kar je bilo dopolnjeno."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je drugi dodatni sklep sprejet."
14,Dajem na glasovanje amandmajski dodatni sklep poslanca Krefl Ivana kot vam ga je predstavil.
72,"Takega sklepa najbrž ta zbor ne more danes sprejeti, ker vrsta elementov, ki so navedeni v tem predlogu sklepa, ni preverjenih, jih ne poznamo in ne vemo ali so resnični, ali samo domnevamo in je, vsaj kar bi bilo najmanj potrebno, bi morala Komisija za mednarodne odnose ta sklep pregledati, predvsem pa bi moral do njega zavzeti stališče Izvršni svet Skupščine in prav verjetno tudi Predsedstvo, ki je sodelovalo v teh pogajanjih."
20,"Zato, da ne bi prehitro skočili v neko težavo, predlagam, da danes ne razpravljamo in ne sklepamo o tem sklepu."
1,Hvala.
10,"Se pravi, predlog je, da se odstopi sklep matični komisiji."
1,Hvala.
2,Gospod Školč.
4,Hvala lepa za besedo.
25,"Jaz bom, glede na to, da je sklep že v proceduri in da bomo po vsej verjetnosti glasovali o njem, povedal, da bom glasoval proti."
32,"Ta stvar bi morala biti pravzaprav sama po sebi umevna; ampak ta Skupščina je, tukaj se vnaprej opravičujem, sprejela že niz neumnih sklepov, ta bi bil pa naravnost poguben za Republiko Slovenijo."
33,"S tem sklepom bi odvzeli vse, ki so se pripravljeni angažirati v internacionalizaciji reševanja tega našega problema in zato ne morem glasovati za in se mi je zdelo nujno, da to tudi povem."
2,Hvala lepa.
2,Hvala lepa.
2,Še kdo?
15,"Potem bi prvo dal na galsovanje predlog, da se ta amandmajski dodatni sklep odstopi matičnemu..."
4,"No, gospod Thaler, izvolite?"
3,Pa še kdo?
2,Gospod Gros.
3,Spoštovani gospod predsedujoči.
31,"Menim, da ta predlog ne spada v ta dokument oziroma sploh v to točko dnevnega reda, ker je to resolucija o Hrvaški, ta pa govori o drugi temi, o Brionskih dokumentih."
41,"Drugače pa brez drugih karakteristik tudi osebno mislim, da bi bil to samomorilski sklep in menim, da ga je treba, ne da bi nadalje razvijali vsebinske razloge, iz formalnih razlogov zavrniti in ga ne dati na dnevni red oziroma na glasovanje."
2,Hvala lepa.
2,Hvala lepa.
2,Gospod Gros.
16,"Zelo značilno je kako sta člana Liberalno demokratske stranke uporabljala besede ""samomorilsko, neumno"" in tako naprej."
30,"Moram povedati, da je Evropska skupnost ugotovila, da se brionske deklaracije ne spoštuje in samo to je v tem sklepu zapisano in da se z ugotovitvenim sklepom to tudi ugotovi."
21,"Mislim, da ni primerno, da zavajamo eden drugega s takimi, bi rekel, bombastičnimi izjavami o neumnosti, o samomorilstvu in tako naprej."
32,"Strinjal bi se s predlogom, ki ga je dal gospod Pukl, da obravnava zadevo matično delovno telo, jo oceni in potem predloži ali tudi ne, kakor bo pač ocenilo, Skupščini Republike Slovenije."
2,Hvala lepa.
3,PODPREDSEDNIK VITODRAG PUKL:
2,Hvala lepa.
2,Gospod Šinkovec.
1,Spoštovani.
14,"Sem eden tistih, ki zelo spoštuje Liberlnao stranko, ker se zavzema za samostojnost Slovenije."
12,Vendar v tem trenutku res ne bi mogel glasovati za takšen predlog.
10,"Strinjam se s predlogom, da to odstopimo matičnemu delovnemu telesu."
14,"Ob tem bi rad pripomnil, da če bomo glasovali o tem, bom glasoval proti."
13,"Ena tistih zadev, ki nas lahko diskreditira v Evropi je prav nekaj takšnega."
26,"Včeraj sem imel razgovor z vodjo opazovalne misije pri nas in on je apeliral name in na nas, da maksimalno spoštujemo ta četverni sporazum, brionsko deklaracijo."
19,"Če tega ne bomo počeli, čeprav bomo uresničevali nekatere zadeve, ki so malenkostne, nas Evropa ne bo želela priznati."
25,"On nekako razmišlja, da bo prišlo to priznanje prav gotovo, če mi zdržimo, do tistega 7. oktobra (čeprav morda tudi preveč podrobno izpolnjujemo brionsko deklaracijo)."
2,Hvala lepa.
33,"Prosil bi poslance, če kdo meni da podpira predlog, da odstopimo ta dodatni sklep matičnemu telesu, naj to svojo misel izrazi pri glasovanju, ne da bi tu nam povedal, da s tem soglaša."
5,Ali želi še kdo razpravljati ?
4,Potem dajem na glasovanje.
2,Še kdo ?
4,A še en sklep.
7,"Dobro, pa bi najprej o tem glasovali."
17,"Glasujemo o predlogu, da se ta dodaten amandmajski sklep odstopi matičnemu delovnemu telesu, v obravnavo in oceno."
3,Kdo je za ?
1,Proti ?
0,.
1,Vzdržanih ?
0,.
6,Predlog je z večino glasov sprejet.
71,"Prebral bi tisti stavek o mejah, ki smo ga dodali, da boste vedeli, kaj ste sprejeli (je pa na podlagi teksta s te evropske deklaracije, samo malo parafraziran) in se doda k drugemu odstavku 3. točke: ""Vse, ki so odgovorni za nasilje, Skupščina Republike Slovenije opozarja, da Slovenija ne bo nikdar priznala sprememb meja med republikami dosedanje SFRJ, ki bi nastale na nasilen način ali bi bile izsiljene na nedemokratičen način."""
17,"Prosim, malo še potrpite, ker moram obvestiti, da bo predavanje (kdo je to zaprosil, naj sam pove)."
59,"Dogovorjeno je bilo, vsaj tako me je obvestil predsednik Odbora za monetarni sistem, gospod Deželak, da bo imel gospod McDonald, svetovalec Izvršnega sveta za vprašanja skladov, ki jih predvideva Zakon o lastninjenju podjetij, jutri ob 9,30 uri v sobi 84 razgovor z vodji klubov in tistimi poslanci, ki se s tem ukvarjajo razgovor, o ustanavljanju in upravljanju s skladi."
4,S tem smo zaključili.
3,"Prosim, gospa Lokarjeva."
7,"Se vam oproščam, prej je bil nesporazum."
13,"Gre še za sklep v zvezi z izjavo, ki smo jo pravkar sprejeli."
66,"Predlagala bi čisto kratek sklep, ki bi se glasil: ""Skupščina Republike Slovenije izrecno podpira prizadevanja Odbora staršev rekrutov v JLA, da se njihove sinove preneha zlorabljati v oboroženih spopadih, da služijo rok v domači republiki in da se vrnejo domov takoj po odsluženju rednega vojnega roka."" Za nas je stvar malo daleč, ampak za tiste, ki so ta trenutek v JLA, je pa zelo krvavo resna."
5,"Prosim vas, podprite ta sklep."
1,Hvala.
5,Bi kdo razpravljal o tem ?
13,"Je tak predlog, da se odstopi matičnemu telesu, ali ga dam na glasovanje ?"
3,Kdo je za ?
0,.
3,Je kdo proti ?
0,.
1,Vzdržanih ?
0,.
6,Sklep je z večino glasov sprejet.
