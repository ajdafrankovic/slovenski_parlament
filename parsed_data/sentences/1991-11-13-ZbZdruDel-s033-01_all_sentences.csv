23,"Pričenjam s 33. sejo Zbora združenega dela Skupščine Republike Slovenije, ki sem jo sklical na podlagi 31. člena začasnega poslovnika Skupščine Republike Slovenije."
14,"Na današnji 33. seji zbora je prisotnih 55 poslancev, opravičilo se jih je 12."
8,Tako smo sklepčni in lahko pričnemo z delom.
18,"Na današnjo sejo smo povabili predstavnike Izvršnega sveta, Gospodarske zbornice Slovenije, Obrtne zbornice Slovenije in Zadružne zveze Slovenije."
8,Najprej nekaj o postopkih glede na dnevni red.
27,"Izvršni svet Skupščine Republike Slovenije je predložil predlog zakona o skladu kmetijskih zemljišč in gozdov Republike Slovenije, s predlogom, da zbor hkrati obravnava osnutek in predlog zakona."
10,To je na podlagi 312. člena Poslovnika Skupščine Republike Slovenije.
11,Zbor občine in Družbenopolitični zbor sta namreč osnutek zakona že sprejela.
32,"Izvršni svet takšen način sprejemanja našemu zboru predlaga, ker je sprejem tega zakona nujno potreben zaradi uresničevanja zakona o denacionalizaciji, zakona o lastninskem preoblikovanju podjetij, zakona o zadrugah in zakona o gozdovih."
26,"V zadnjih treh zakonih je predvideno podržavljanje kmetijskih zemljišč, kmetij in gozdov v družbeni lastnini in njihov prenos v sklad kmetijskih zemljišč in gozdov Republike Slovenije."
20,"Ta sklad je treba čimprej ustanoviti, da bo lahko začel z delom in s tem z uresničevanjem prej navedenih zakonov."
30,"Ker gre torej za zakon, s katerim bi omogočili uresničevanje drugih zakonov, Izvršni svet meni, da je predlog za skrajšani postopek obravnavanja in sprejemanja tega zakona v našem zboru utemeljen."
6,Zakonodajno-pravna komisija takega postopka ne podpira.
15,Odbor za kmetijstvo in gozdarstvo kot matično delovno telo pa takšen predlog Izvršnega sveta podpira.
14,"Predstavnik Izvršnega sveta je gospod Osterc, minister za kmetijstvo, gozdarstvo in prehrano, želi besedo?"
1,Da.
1,Prosim.
6,"Spoštovane poslanke in poslanci, spoštovano predsedstvo!"
30,"Verjetno se še spominjate, da smo mi zaradi tega, ker je ta zakon tesno vezan na lastninsko zakonodajo, ki jo je gospod predsednik omenil, predlagali združitev prve in druge faze."
21,"Kot je bilo že omenjeno, sta Zbor občin in Družbenopolitični zbor našo sugestijo upoštevala in sprejela ta zakon že kot osnutek."
21,"Na tej osnovi smo pripravili predlog zakona in Izvršni svet predlaga temu zboru, da bi združeno obravnaval drugo in tretjo fazo."
9,"Kaj so odločile komisije oziroma priporočile, je predsednik povedal."
4,Odločili se boste sami.
33,"Je pa dejstvo, da ko bo sprejeta lastninska zakonodaja, bi moral ta zakon biti sprejet, ker sicer ne bo mogoče izvajati ne zakona o zadrugah, ne zakona o lastninjenju, ne zakona o denacionalizaciji."
1,Hvala.
3,Hvala gospod minister.
11,"Pričenjam razpravo o obravnavi takega postopka, kot ga predlaga Izvršni svet?"
3,Želi kdo razpravljati?
2,Gospo Perko.
2,Hvala lepa.
26,"Vse bolj sem prepričan, da je Zbor združenega dela ravnal prav, ko pelje postopek zakona o Skladu kmetijskih zemljišč in gozdov Republike Slovenije po normalnem postopku."
10,"Kljub temu da je zakon izredno kratek, je zelo pomemben."
21,"Najpomembnejši je v tistih členih, ko se sklicuje na neke druge zakone, ki jih imamo ali pa še nimamo popolnoma vseh."
33,"V 4. členu piše ""Sklad upravlja in razpolaga s kmetijskimi zemljišči, kmetijami in gozdovi v lasti Republike Slovenije v skladu s predpisi o kmetijskih zemljiščih in gozdovih ter v ta namen opravlja promet""."
7,Imamo sedanji korigiran zakon o kmetijskih zemljiščih.
14,"Verjetno bo potrebno pripraviti novega, temeljitega in pri tem se postavlja cela vrsta vprašanj."
14,"Kdo bo lahko najemal, kupoval ali jemal v zakup kmetijo, kmetijsko zemljišče ali gozdove?"
5,"Kmet, sosed, ki je tam?"
21,"Tisti delavec, ki je usposobljen za to delo pa bo v družbeni firmi, kateri bo zemlja podržavljena ali odvzeta, izgubil delo?"
11,"Nekdo, čisto popolnoma nov, ki se želi ukvarjati s kmetijstvom, itd?"
17,"Cela vrsta nerešenih stvari je, tako da je treba doreči še veliko stvari, čeprav je zakon kratek."
18,Vračanje gozdov in zemljišč v skladu z denacionalizacijo bi bilo možno rešiti tudi brez tega zakona o skladu.
16,"Mislim, da bo treba določiti pogoje, pod katerimi bo omogočeno vsem pridobivanje kmetijskih zemljišč ali kmetij."
19,"Dogovoriti se moramo, kaj pomeni agrarna reforma, o kateri zadnje čase veliko poslušamo, kaj si kdo pod tem predstavlja."
7,"Da se vsaj dogovorimo, kaj je to."
32,"Določiti je treba nacionalno politiko, saj na tem zaokroževanju teh kompleksov vem, da je nujno potrebno v neke take zaokrožene komplekse priti, samo kako hitro priti do te večje ekonomske kmečke posesti."
17,"Mislim, da je vrsta nedorečenih stvari in ni tako enostaven kot ta zakon na prvi pogled izgleda."
7,Zato se zavzemam za ta normalni postopek.
1,Hvala.
4,Želi še kdo razpravljati?
3,"Prosim, gospa Oblak."
25,"V ponedeljek je Zakonodajno-pravna komisija sprejela stališče do postopka in ugotovila, da združitev teh dveh faz ni možna zaradi tega, ker osnutki še niso sprejeti."
3,To je utemeljitev.
10,Izvršni svet se sicer zateka k obrazložitvi člena iz poslovnika.
22,"V členu poslovnika, na katerega se utemeljuje ta združitev faz, jasno, če ga preberete, opredeljuje, v kakšnem primeru je ta združitev možna."
11,"Možna je samo v primerih, kadar gre za manj pomembne zakone."
23,"Zakonodajno-pravna komisija je bila prepričana, da v tem primeru ne gre za manj pomemben zakon in da združitev teh obeh faz ni primerna."
1,Hvala.
4,Želi še kdo razpravljati?
9,"Če ne, bi razpravo zaključil in prehajamo na glasovanje."
13,"Na glasovanje dajem predlog Izvršnega sveta, da obravnavamo hkrati osnutek in predlog zakona."
3,Najprej ugotovimo prisotnost!
16,"Kdor je za predlog Izvršnega sveta, da se obravnavata osnutek in predlog hkrati, naj prosim glasuje!"
3,Je kdo proti?
4,Se je kdo vzdržal?
7,"Ugotavljam, da predlog Izvršnega sveta ni sprejet."
8,To točko dnevnega reda bomo obravnavali kot osnutek.
4,Sedaj še drugi postopek.
32,"Izvršni svet Skupščine Republike Slovenije je predložil predlog zakona o prometnem davku, s predlogom, da zbor hkrati obravnava osnutek in predlog zakona, to je na podlagi 312. člena Poslovnika Skupščine Republike Slovenije."
25,"Zbor občin in Družbenopolitični zbor sta namreč osnutek zakona že sprejela, zato Izvršni svet Skupščine Republike Slovenije predlaga našemu zboru skrajšan postopek obravnave tega zakona."
9,Zakonodajno-pravna komisija se ne strinja s takim postopkom obravnave.
10,"Predstavnik Izvršnega sveta je gospa Markičeva, namestnica ministra za finance."
1,Spoštovani!
6,Mnenje Zakonodajno-pravne komisije jemljemo zelo resno.
35,"Rada bi v tem opozorila na to, da nas je k temu predlogu vodilo predvsem prepričanje, da je potrebno sprejemati prometni davek v takem času, da omogoča normalno tehnično izvedbo vseh postopkov do uveljavitve zakona."
55,"Mnogi se spomnite tistih nesrečnih sprememb in inventur čez noč in zato bi predlagala, da v kolikor se ločita fazi, da potem tudi predlog, ki bo pripravljen in ki bo že upošteval ta del razprave in tudi amandmaje, ki so dani na mnogih delovnih telesih v Skupščini, da se skuša obravnavati v čim krajšem času."
1,Hvala.
1,Hvala.
2,Slišali ste.
3,Želi kdo razpravljati?
3,"Prosim, gospod Grašič."
5,"Spoštovani predsednik, poslanke in poslanci!"
30,"Na zadnji seji Odbora za proračun in finance, ki je matičen za ta zakon, nam ni uspelo, da bi že do konca dodelali ta predlog zakona glede na pomembno tematiko."
15,"Mislim, da je tudi to razlog, da danes ne moremo to drugače obravnavati kot osnutek."
33,"Zato bi predlagal, da to točko dnevnega reda obravnavamo kot osnutek in se strinjam tudi s tem, da potem čimprej uvrstimo na dnevni red predlog, ko bo tudi v matičnem odboru tematika obdelana."
1,Hvala.
3,Gospod Roman Jakič.
3,Hvala za besedo.
2,Lep pozdrav!
12,"V bistvu gre za isto stvar, kot je šlo za prejšnji zakon."
118,"Namreč, jaz sem prebral poslovnik in me zanima, namreč v prvem stavku pravi, da pristojni zbor lahko na predlog predlagatelja zakona, s katerim soglaša pristojno telo zbora in Zakonodajno-pravna komisija, ecetera-ecetera, to pomeni, da tako ali tako je v bistvu nepomembno zdaj o tem razpravljati, ker konec koncev niti matično delovno telo niti Zakonodajno-pravna komisija ne soglašata s tem in s tem Izvršni svet tudi ne vem, zakaj sili zbor, da sprejema,ker tudi Zakonodajno-pravna komisija že v prejšnji obrazložitvi pravi,da bi predlagani način obravnave zakona, pri katerem bi zbori istočasno obravnavali zakon v različnih fazah, pomenil slabo prakso v zakonodajnem delu in zato me čudi, da Izvršni svet pri obeh zakonih sili zbor k takemu početju."
1,Hvala.
1,Hvala.
4,Želi še kdo razpravljati?
9,"Če ne želi, bi zaključil razpravo in bi glasovali."
13,"Na glasovanje dajem predlog Izvršnega sveta, da obravnavamo hkrati osnutek in predlog zakona."
10,"Glede na to, da nihče ni zapustil dvorane, lahko glasujemo."
13,Kdo je za predlog Izvršnega sveta da hkrati obravnavamo osnutek in predlog zakona?
3,Kdo je proti?
4,Se je kdo vzdržal?
19,"Ugotavljam, da se zbor ni strinjal s predlaganim postopkom obravnave in bomo obravnavali zakon o prometnem davku kot osnutek."
24,"To je zdaj v zvezi s samimi postopki in sedaj bi še glede na dnevni red, ki ste ga sprejeli, predlagal razširitev dnevnega reda."
27,"In sicer Izvršni svet, Ministrstvo za planiranje nam je posredovalo poročilo o opravljenem delu delovne skupine Zbora združenega dela v zvezi s predlaganjem enovitega predloga o lastninjenju."
11,"Predlagal bi, da vključimo tudi to poročilo v naš dnevni red."
1,Glasujemo!
4,Kdo je za to?
3,Je kdo proti?
4,Se je kdo vzdržal?
16,"Ugotavljam, da smo dnevni red razširili s poročilom o opravljenem delu delovne skupine Zbora združenega dela."
9,In sedaj še dvoje obvestil v zvezi s tem.
35,"Obveščam vas, da bo nadaljevanje 32. seje zbora, ki smo jo prekinili dne 30.10.1991, v sredo, dne 20.11., ko imamo že tako razpisano sejo zbora, in sicer bi v nadaljevanju obravnavali osnutek zakona o gozdovih."
31,"Izvršni svet Skupščine Republike Slovenije nam je poslal v obravnavo predlog za izdajo zakona o gozdovih, ne da bi umaknil osnutek zakona, zato je prav, da počakamo na stališča delovnih teles."
10,"V nadaljevanju bomo zaključili tudi točke, pobude, predloge in vprašanja."
16,"To se pravi, da bomo danes teden zaključili tisto sejo,ki smo jo imeli prejšnji teden."
3,To je eno.
30,"Naslednje, ker smo prejeli skupno poročilo delovne skupine delegatov vseh treh zborov za pripravo predloga k različno sprejetemu besedilu zakona o zadrugah, bomo tekom današnje seje opravili tudi to usklajevanje."
8,"To se pravi, to bomo opravili še danes."
24,"Medtem smo pa tako tudi razširili dnevni red s tem poročilom, tako da bi bil dnevni red za danes naslednji: imeli bi 5 točk."
22,"1. in 2. se spremenita v toliko, da imamo namesto predlog, napisano osnutek zakona o Skladu kmetijskih zemljišč in gozdov Republike Slovenije."
6,"2. osnutek zakona o prometnem davku,"
12,"3. predlog zakona o praznikih in dela prostih dnevih v Republiki Sloveniji,"
17,4. interpelacija poslancev vseh treh zborov Skupščine Republike Slovenije za obravnavo vprašanja sprejetja rebalansa proračuna Republike Slovenije.
12,"Vi ste to dobili pred dobre pol ure vsi na klop, in"
15,5. poročilo delovne skupine v zvezi s pripravo enovitega predloga zakona o lastninskem preoblikovanju podjetij.
7,Želi o dnevnem redu še kdo razpravljati?
2,Ne želi.
3,Prosim za prisotnost!
6,Kdo je za predlagani dnevni red?
3,Kdo je proti?
4,Se je kdo vzdržal?
8,"Ugotavljam, da je bil dnevni red soglasno sprejet."
17,"In smo pri 1. TOČKI DNEVNEGA REDA, OSNUTEK ZAKONA O SKLADU KMETIJSKIH ZEMLJIŠČ IN GOZDOV REPUBLIKE SLOVENIJE."
17,"Osnutek je v obravnavo - kljub temu, da je bil kot predlog - predložil Izvršni svet Skupščine Republike Slovenije."
7,Objavljen je bil v Poročevalcu št. 26.
14,Predlog - po našem osnutek - so obravnavali Odbor za kmetijstvo in gozdarstvo in Zakonodajno-pravna komisija.
11,Vi pa ste že predložili celo vrsto amandmajev na ta predlog.
37,"Vse amandmaje, ki so bili predloženi, bi mi danes tudi tu upoštevali in jih predložili Izvršnemu svetu že kot del razprave in kot osnutek amandmajev, ki jih lahko v svojem tekstu, ko bodo sestavljali predlog, tudi upoštevajo."
14,"Lahko pa na kratko vsi predlagatelji tudi poveste,kaj ste z amandmaji tudi menili."
9,"Predstavnik Izvršnega sveta, minister gospod Osterc - uvod k osnutku."
1,Spoštovani!
3,Zelo na kratko.
10,Vi ste predlog za izdajo zakona sprejeli na zasedanju 29.8.1991.
37,"Izvršni svet meni, da je treba zaradi zagotovitve enotnega upravljanja in gospodarjenja s kmetijskimi zemljišči in gozdovi,ki so sedaj v družbeni lastnini, vsa ta zemljišča in gozdove prenesti v sklad, ki se ustanavlja s tem zakonom."
14,Ta sklad bo v imenu in za račun Republike Slovenije upravljal s tem premoženjem.
43,"Cilj, ki ga želimo s tem doseči, je oblikovanje, povečanje in zaokroževanje kompleksov kmetijskih zemljišč in gozdov ter oblikovanje gospodarskih enot, zagotovitev racionalne rabe in varstva kmetijskih zemljišč in gozdov, ne glede na občinske meje in trenutno politično oziroma proračunsko stanje v občini."
16,To pa lahko dosežemo le s prenosom vseh teh zemljišč in gozdov v lastnino Republike Slovenije.
33,"Na ta način bomo lahko vzpostavili tudi celotno evidenco teh zemljišč in gozdov ter zagotovili njihov prehod s prometom oziroma zakupom v obdelavo ljudem, ki bodo imeli interes in pogoje za to obdelovanje."
25,"Podrobnejše pogoje za oddajanje oz. prodajo zemljišč in gozdov iz sklada bomo določili z zakonom o kmetijskih zemljiščih, ki je v zaključni pripravi (prva faza)."
21,"Ta zakon, sodimo, da je nujno sprejeti čim prej, vsaj do sprejetja lastninske zakonodaje - kar sem že prej v uvodu omenil."
22,"Upoštevaje pripombe v predhodni fazi smo v tem zakonu posebej zapisali cilje, ki jih želimo doseči z ustanovitvijo in delovanjem tega sklada."
22,"Predpisali smo obvezno evidenco kmetijskih zemljišč, kmetij in gozdov sklada in obveznosti geodetskih uprav, da izročijo potrebne podatke za vzpostavitev te evidence."
8,Kot organ sklada smo določili tudi nadzorni odbor.
38,"V tem zakonu ne urejamo več podržavljanja premoženja bivših kmetijskih zemljiških skupnosti, ker s tem zakonom ne ustanavljamo javne zemljiške službe, temveč se bodo na ta sklad prenesla le kmetijska zemljišča in gozdovi ter kmetije iz občinskih skladov."
12,S temi sedaj namreč upravljajo občine kot pravne naslednice kmetijskih zemljiških skupnosti.
1,Hvala.
2,Hvala lepa.
2,Pričenjamo razpravo.
3,Kdo želi razpravljati?
3,"Prosim, gospod Muren."
3,Hvala za besedo.
10,Socialdemokratska stranka je pripravila par amandmajev na tekst tega zakona.
16,"No, ker pa je bil pač ta tekst prekvalificiran v osnutek, bomo to prebrali kot opombe."
71,"Pri 13. členu, v prvem odstavku naj se dopolni stavek z naslednjim besedilom: ""Sklad poravna upravljalcem obveznosti, ki so v pridobljena zemljišča, kmetije in gozdove vlagali finančna sredstva."" Obrazložitev pa je naslednja: V primerih,ko so upravljalci v zemljišča, kmetije in v gozdove vlagali finančna sredstva zaradi izboljšave ali dolgoročnih pričakovanih učinkov, se nam zdi pravično, da se jim tako vložena sredstva povrnejo, ob dejstvu, da Republika Slovenija postane lastnik nepremičnin."
15,"Oblike restitucije so lahko različne; pomembno je, da na nobeni strani ne pride do prikrajšanja."
30,"Druga pripomba se glasi na prvi odstavek 14. člena, ki naj se dopolni s sledečim stavkom: ""Dosedanji upravljalci imajo pod enakimi pogoji prednostno pravico pri zakupih in drugih podobnih razmerjih""."
34,"Obrazložitev je naslednja: Izhajajoč iz nekaterih obstoječih primerov npr. vlaganje tovarn papirja v zemljišča in gozdove menimo, da bi morali dosedanji upravljalci pod enakimi pogoji imeti prednostno pravico pri sklepanju zakupnih in podobnih razmerij."
23,"In tretja pripomba: v drugi vrsti prvega odstavka 14. člena naj se med besedi ""organizacij in da"" vstavi besedilo ""ali drugih pravnih oseb""."
25,"Menimo, da ni pravilno, če je boniteta predvidena samo za kmetijske organizacije, saj je krog dosedanjih upravljalcev širši že tudi v 13. členu predloga zakona."
6,Pisne pripombe pa smo že dali.
2,Hvala lepa.
2,Še kdo?
2,Gospod Dretnik.
5,"Gospod predsednik, hvala za besedo."
71,"Predlagani amandma, ki ste ga dobili vsi z gradivom, smo vložili zato, ker smo se prepričali, da 4. člen ne omogoča vseh tistih dejavnosti, ki nam jih je že prej gospod magister prebral in se ne bom s tem mudil, ampak povzemam iz tega samo naslednje: Ko se govori o upravljanju in razpolaganju, so tu navedena kmetijska zemljišča, kmetije in gozdovi, ko pa je govora o zakupu, so pa gozdovi izpuščeni."
5,Iz tega lahko sklepam dvoje.
36,"Prvič, da je predlagatelj na to dvoje najbrž pozabil, kar je malo verjetno, bolj verjetno pa je, da se je hotel s spretnim manevrom izogniti temu kočljivemu vprašanju, ki je že desetletja dolgo prisoten v kmetijstvu."
4,Namreč vprašanju agrarne reforme.
13,"Agrarno reformo nam je obljubljala že Kraljevina Jugoslavija, vendar se ni nič zgodilo."
8,Ista pesem se je ponavljala v Avnojski Jugoslaviji.
26,"Takrat pa se je dogajalo ravno nasprotno: država je zasegala zasebne nepremičnine, kjerkoli je našla za to najmanjši povod in je pri tem uporabljala različne metode."
17,Če gremo dalje po tej sledi: v predvolilni kampanji smo na veliko govorili o reševanju kmetijske problematike.
25,"Govorili smo o tako imenovanih ekonomskih, močnih družinskih kmetijah, ki naj bi se večale z dodelitvijo zemljišč in gozdov, ki so sedaj v družbeni lastnini."
19,"Po poldrugem letu demokratične oblasti nam ni uspelo vrniti niti tistih kmetij, ki so bile takrat tako nepravično zaplenjene."
16,"Nismo uspeli vrniti tistih hektarov zemljišč, ki so bili kmetom odvzeti po zakonu o zemljiškem maksimumu."
30,"In sedaj hočemo zamuditi - po mnenju nekaterih - še tisto edinstveno priložnost, da damo iz sklada kmetijskih zemljišč in gozdov, ki se pravkar formira, gozdove tistim kmetijam,ki so brez njih."
25,"Na tem mestu ne moremo razpravljati o vzrokih, ki so bili dani, da so propadale kmetije v drugi polovici prejšnjega in prvi polovici sedanjega stoletja."
32,Z enim stavkom bi rekel takole: Na eni strani je bila za to kriva neosveščenost in ekonomski pritiski na eni in osveščenost in lahkomnost grofov in druge zemljiške gospode na drugi strani.
21,"V novejši zgodovini je bila za to kriva huda gospodarska kriza, v najnovejši zgodovini pa je temu kriva kmetu nenaklonjena politika."
21,"In sedaj, ko bi lahko mi tem kmetijam brez gozdov vrnili gozdove vsaj za lastno potrebo, jim hočemo še to zabraniti."
5,Gozd je kmetova zlata rezerva.
15,"V to rezervo kmet posega v najnujnejših primerih, kadar investira, kadar gradi, ob nesrečah itd."
21,"Ti bivši lastniki, ki so še danes najemniki,ki še vztrajajo na gorskih in hribovitih kmetijah, pa morajo kmetovati brez gozdov."
10,"In prav sedaj je priložnost, da jim to tudi omogočimo."
18,"Dodelitev teh gozdov naj ureja poseben zakon, kakor je bilo prej slišati gospoda ministra - zakon o kmetijskih zemljiščih."
13,"Ta zakon, ta sklad, pa naj pusti samo odprta vrata za to možnost."
1,Hvala.
3,Hvala gospod Dretnik.
4,Kdo še želi razpravljati?
2,Gospod Perko.
9,"Sam imam drugačno stališče o tem problemu, problemu zakupa."
27,"Predlagal pa bi, da bi tisti moj nastop prej pri uvrstitvi tega zakona na dnevni red, tudi upoštevali kot del vsebinske razprave - da se ne bi ponavljali."
33,"Predlagam tudi amandma, ki smo ga dali v vseh treh zborih, da bi se v 4. členu dodal odstavek, da prodaja in zakup javnih gozdov, s katerimi razpolaga Sklad Republike Slovenije, ni mogoč."
65,"Mogoča je le menjava gozdov, s katerimi razpolaga sklad z gozdovi v zasebni lastnini, če gre za zaokrožitev zasebne gozdne posesti, ob pogojih, da se ti javni gozdovi ne odvzemajo od nekih strnjenih kompleksov in da niso poudarjene splošno-koristne vloge na teh gozdovih, oziroma če se meni, da so tisti, ki prehajajo v javno last, bolj poudarjeni kot tisti,ki se dajejo v zasebno last."
11,"Ker jaz mislim, da je to zaradi cele vrste stvari logično."
21,"Gozd je pač naravna dobrina, ima večnamensko vlogo in zaradi te večnamenske vloge prihaja do nasprotij med lastniškimi in javnimi interesi."
16,"Rezultat tega je, da je v svetu relativno velik delež javnih gozdov - okrog 3/4 jih je."
46,"Severna Amerika jih ima tudi 3/4, Evropa jih ima 42% (to sem enkrat že razlagal); Grčija npr. 85%, Švica 73, nekdanji zahodni del Nemčije 56, Italija 39, Francija 36, Avstrija (naša najbližja dežela) jih ima 21 in je dežela z najmanjšim deležem javnih gozdov v Evropi."
20,Po denacionalizaciji - ta trenutek jih ima Slovenija okrog 37% - se bo pa ta številka znižala na okrog četrtino javnih gozdov.
5,Mogoče še kakšen procent manj.
12,In seveda se bodo nasprotja med lastniškim in pa javnim interesom zaostrovala.
30,"Prednost bi morali dati, da bi se delež javnih gozdov povečal, ne pa da bi se delež javnih gozdov v Sloveniji, ki ima tako majhen delež javnih gozdov, še znižal."
21,"Pri teh nakupih bi morali dati prednost predvsem tistim, kjer so navzkrižja največja, kjer je poudarjenost raznih splošno koristnih funkcij največja."
5,Zdaj pa še o zakupih.
34,"Zaradi te večnamenske vloge gozda, preprečevanja kratkoročnih interesov na račun dolgoročnih, na račun trajnosti gozdov in vseh njihovih vlog, dolžine proizvodne dobe, ki presega nekaj človeških generacij, javnih gozdov ni mogoče dajati v zakup."
74,"Zakupniki bi vzeli v zakup le tiste gozdove v zadnji tretjini proizvodne dobe, ko prinašajo dobiček, in bi jih vračali takrat, ko bi se obnovili, ker potem 40, 50 let ni nobenega dohodka, ampak so sami stroški ali pa bi samo take jemali, kjer dohodek prinašajo, tistih ostalih, ki prinašajo stroške, ne bi vzeli, ker potem je treba dolgo dobo samo vlagali preden se zopet 40, 50 let ponovno dohodek začne v gozdovih dobivati."
38,"Poglejte, imamo 130, 140, tam pri nas je mnogo takih jalovih gozdov; sušijo se, hitro se obnavljajo, v 10, 15 letih bo potrebno posekati 250 kubikov lesa na hektar, potem pa 40 let nobene sečnje, ampak samo stroški."
25,"Kdo bo in kako bo urejeno to, ko bo prihajalo že v novo generacijo, kako bo prevzeta obveznost za ta vlaganja, za tako dolgi čas."
66,"Mislim, da je možno rešiti problem dohodka na teh kmetijah, tudi gorskih kmetijah, da se zagotovi delo v teh okoliških javnih gozdovih, ker so tile lastniki ali pa kmetje tako opremljeni za delo v gozdu, usposobljeni za delo v gozdu, opremo imajo, praviloma imajo proste kapacitete in bi lahko na ta način rešili, da pridobijo določen del dela in seveda tudi zaslužka tudi v javnih gozdovih."
1,Hvala.
1,Hvala.
2,Gospod Dretnik.
26,"Amandma, ki so ga predložili gospod Perko in ostala dva, je po moje brezpredmeten, kajti tisto, kar tu zahtevajo v amandmaju, 4. člen sploh ne predvideva."
11,"Drugo, navajam, Slovenija ima pred pričetkom denacionalizacije cca 37% javnih gozdov."
10,Po izvedbi pa bi se ta količina zmanjšala na četrtino.
18,"To po moji matematiki ne more biti, da pa bi se zmanjšale, če ne bi dajali v zakup."
12,"Na kakšen način naj bi se zmanjšale, to bi jaz rad vedel?"
1,Prosim.
1,Hvala.
3,Nadaljujemo z razpravo.
1,Prosim.
2,Gospod Zalar.
3,Hvala za besedo.
14,"Že v razpravi o predlogu za izdajo tega zakona, sem opozoril na nekaj problemov."
16,"Jaz se v principu strinjam, da Slovenija mora imeti sklad in tudi ta zakon moramo sprejeti."
24,"Vendar ta zakon ne ureja samo sklada v svojem bistvu s 13. členom, po moji presoji, kot ga jaz preberem, rešuje tudi problem lastninjenja."
39,"Vsa v tej prehodni fazi in v tem delu bi se strinjal pa morda z gospodom, ki je prvi govoril, Murnom, ko je govoril o odškodnini za vložke, ki so bili, ki so jih sedanji upravljalci oz. lastniki opravljali."
33,"Mislim, da je treba rešiti tudi problem tistih zemljišč, ki so bila pridobljena v družbeno lastnino, da tako rečem, z normalnim pravnim poslom, se pravi odplačno iz akumulacije o tem, sem takrat govoril."
33,"Zraven bi rad opozoril na problem hipotek, ki so tudi na teh zemljiščih in izhajajo tudi iz pokrivanja izgub, ki so nastajale v poslovanju v posameznih letih, organizacij, ki so gospodarile s tem."
10,Seveda sklad bi te hipoteke moral s tega načela prevzeti.
4,To je moje mnenje.
8,Na koncu gre tudi za vprašanje funkcionalnih zemljišč.
30,"Na kmetijskih zemljiščih so bili grajeni objekti, ki imajo svojo rabo, in ker je bilo to namenjeno za kmetijstvo, v glavnem nikoli zemljišča niso bila prekvalificirana iz kmetijskih v nekmetijska."
40,"Mi ta hip rešujemo problem, da rečem, podržavljanja kmetijskih zemljišč in mislim, da bi iz tega morali funkcionalna zemljišča spustiti ven in na koncu bi rad še opozoril na problem, ki ga tudi zakon ne rešuje, bo pa nam ostal."
25,"Gre za tako imenovane zemljiške službe, ki v podjetjih obstojajo, s trenutkom ko teh zemljišč več ne bo, bo seveda ta služba postala tehnološki višek."
24,"Ljudi bomo dali na zavod, brezposelnih, ki delajo v teh podjetjih ni, medtem ko na republiki službe, ki se bo s tem ukvarjala, nimamo."
31,"Zgodilo se bo, vem zagotovo tudi iz svoje prakse, tudi lahko povem, da v bistvu ne bomo vedeli za marsikakšno parcelo, kje sploh je, kaj še le, kdo jo bo obdeloval."
14,"Zato mislim, da bi moral predlagatelj do predloga zakona tudi te probleme ustrezno rešiti."
2,Hvala lepa.
1,Hvala.
4,Še želi kdo razpravljati?
4,"Dobro, zgleda da ne."
7,Potem bi zaključil razpravo in bi glasovali.
5,Imamo zdaj opraviti z osnutkom.
6,Zato bi predlagal ta dva sklepa.
12,Osnutek zakona o Skladu kmetijskih zemljišč in gozdov Republike Slovenije se sprejme.
1,Drugič.
9,Predlog zakona naj pripravi Izvršni svet Skupščine Republike Slovenije.
22,"Pri pripravi predloga zakona naj predlagatelj prouči in ustrezno upošteva stališča, pripombe in amandmaje delovnih teles skupščine in pripombe ter amandmaje delegatov."
14,"Jaz sem kar oboje vključil, zaradi tega,ker se mi zdi še bolj konkretno."
7,Želi o teh dveh sklepih kdo razpravljati?
4,"Prosim, koliko nas je?"
5,Kdo je za predlagana sklepa?
1,Proti?
1,Vzdržani?
7,"Ugotavljam, da smo predlagani sklep sprejeli soglasno."
12,"In tu je 2. TOČKA DNEVNEGA REDA, OSNUTEK ZAKONA O PROMETNEM DAVKU."
18,"Predlog zakona je v obravnavo predložil Izvršni svet Skupščine Republike Slovenije, objavljen je bil v Poročevalcu št. 26."
57,"Ta predlog, po naše osnutek, so obravnavali Odbor za proračun in javne finance, Komisija za informiranje, Komisija za družino, Odbor za varstvo potrošnikov, Odbor za kulturo in varstvo kulturne dediščine, Komisija za vprašanja invalidov in na tak način je bil seveda ta predlog, po našem tudi Odbor za podjetništvo in obrt, že dejansko v izjemno široki razpravi."
32,"Mi smo tudi prejeli celo vrsto amandmajev na ta zakon in predlagam, da predstavnica Izvršnega sveta vseeno pove nekaj besed, če je potrebno, kot uvod v obravnavo osnutka zakona o prometnem davku."
4,"Prosim gospa Markičeva, vseeno."
2,Ali ni?
5,"Če ne, pričenjamo z razpravo."
3,Kdo želi razpravljati?
2,Boštjan Kovačič.
4,Spoštovane poslanke in poslanci!
22,"Glede na to, da se je to prekvalificiralo nazaj v osnutek, jaz sem imel sicer pripravljen kot amandma, zdaj bo pa pripomba."
2,Zelo konkretno.
36,"Predlagam, da se spremenita prvi in drugi odstavek 41. člena, tako da se glasita, citiram: ""Davčni zavezanec, pravna oseba sestavlja obračun, akontacija prometnega davka je trimesečna in ga predloži v 20 dneh po poteku obračunske dobe."
19,"Davčni zavezanec, zasebnik sestavlja obračun akontacije prometnega davka trimesečno in ga predloži v 20 dneh po poteku obračunske dobe."
29,"Davčni zavezanec, ki opravlja gostinsko, slastičarsko ali trgovsko dejavnost, sestavlja obračun akontacije prometnega davka trimesečno na podlagi popisa zalog in ga predloži v 20 dneh po poteku obračunske dobe""."
3,Čisto kratka obrazložitev.
2,Navezana pripomba.
21,"Predlagam zaradi poenostavitve postopkov obračunavanja in vodenja evidenc prometnega davka, tako pri pravnih osebah kot tudi pri zasebnikih in davčnem organu."
29,"To je konkretna pripomba, ampak bi pa želel prositi predstavnico Izvršnega sveta, če mi pojasni dikcijo 86. člena, s katerim nehajo veljati, da ne bom citiral, samo 4. točko."
13,S tem preneha veljati zakon o povračilu za ceste po cenah naftnih derivatov.
42,"Ali to pomeni, da gre iz proračuna ven tako imenovani cestni dinar, skratka, kje, bi rekel, se ta luknja, če lahko tako rečem, pokriva, glede nato, da vemo, kakšna bo diskusija pri proračunu za drugo leto, predvsem na kontekstu, na vsebini cest."
2,Hvala lepa.
3,"Prosim, gospod Muren."
3,Hvala za besedo.
4,"Spoštovano predsedstvo, spoštovani zbor!"
10,Prebral bi nekaj pripomb Socialdemokratske stranke na osnutek tega zakona.
49,"Naša prva in glavna pripomba se nanaša na prvi odstavek 16. člena, ki pravi nekako tako, ""da osnova za davek od prometa proizvodov pri uvozu proizvoda za lastno končno potrošnjo, je vrednost tega proizvoda, ugotovljena po carinskih predpisih, vštevši carino in druge uvozne dajatve, ki se plačajo pri uvozu""."
19,"Torej, mi ostro nasprotujemo temu, da se plačuje davek od davka, ker to je v bistvu nadaljevanje dosedanjega bizantinizma."
20,"Toda, če sodimo v Evropo, da se plačuje davek od davka, in to je nevzdržno, da zakon to zopet predvideva."
44,"Zato predlagamo, da se pač ta prvi odstavek 16. člena predloga zakona spremeni tako, da se stavek v tretji vrsti za besedo ""predpisih"" nadaljuje z besedilom: ""pri čemer se carina in druge uvozne dajatve, ki se plačajo pri uvozu, ne vštevajo v davčno osnovo""."
26,"Namreč, to res ne gre, da bi pri tako visokih davčnih stopnjah, ki so že tako v evropskem oziru med najvišjimi, še od davka plačevali davke."
15,"Torej obrazložitev je pač ta, da je ta predlog neprimeren, obrazložitev sem pa že omenil."
11,"Dalje, pri tarifah bi bila prva pripomba na tarifo št. ena."
14,Prvi tarifi davka od prometa proizvodov naj se črta drugi odstavek tarifne številke ena.
10,"Obrazložitev: menimo, da je drugi odstavek tarifne številke ena nepotreben."
10,Splošna davčna stopnja naj bo predpisana - napisana v prvem odstavku.
6,Morebitno odstopanje pa je v naslednjem.
10,"Časovni zamik, kot ga predvideva predlog, se nam zdi neprimeren."
27,"Gre za to, da pač v zakonu za uveljavljanje oz. za veljavnost posameznih davčnih stopenj navajajo datume 1.1.1994 in velja stari zakon do 31.12.1992, kar je nesmiselno."
41,"Namreč, do takrat bomo imeli v bistvu že verjetno novo vlado, nov parlament in če ta zakon ne stopi takoj v veljavo, potem je sploh brezpredmetno, da o njem razpravljamo, ker nova vlada bo tako in tako po svoje vse prikrojila."
15,"Druga pripomba na to prvo tarifo se glasi na opombo, ki sodi k tej tarifi."
15,"Pri opombi številka ena, naj se prvi odstavek v drugi vrsti konča z besedo ""avtomobili""."
13,"Namreč ta tarifa predpisuje 20% prometni davek na avtomobile do kubature 1,8 litra."
6,"Za večje, pa večjo davčno osnovo."
18,"Torej sodimo, da je to nepotrebno, ker naj bi se vsi avtomobili plačevali po enaki stopnji prometnega davka."
20,"Že tako avto, ki je večji, je toliko dražji in so tudi dajatve večje - dražje in se plača večji davek."
10,"To se pravi, da že tako večjo stopnjo davka plačuje."
40,"Tretja pripomba bi bila v drugem odstavku, opomba številka ena: ""odstotek naj se zviša za 20%."" Gre pa za to, da se tam predvideva, da se plačuje davek na avtomobile z vgrajenim katalizatorjem, da se davčna stopnja zmanjša za 10%."
26,"To je nekako malo premalo, namreč vedeti je treba, da so katalizatorji zelo draga stvar, ki avto precej podraži in je treba plačati veliko večji davek."
12,Ta reč se ravno tako izrabi kot se je izpuh sedaj izrabil.
19,"Treba ga je v življenjski dobi enkrat ali celo večkrat zamenjati in je ta 10% popust dejansko zanemarljiv, premajhen."
13,"Podpiramo predlog, da se uvaja avtomobile s katalizatorjem, ker to pomeni čistejše okolje."
7,Drugo pripombo imamo na tarifno številko štiri.
9,Tukaj naj bi se 1. točka črtala v celoti.
40,"Točke od 2 do 6 pa naj bi se potem renominirale od 1 do 5. Gre pa spet za osebne avtomobile, ki se ocenjujejo kot luksuzna roba, to so avtomobili, ki imajo prostornino večjo od 1,8 litra, to je nesmiselno."
13,"Tudi splošna težnja, da je avto luksuz, da to ne sodi v Evropo."
4,Avto je danes potreba.
9,Tretja pripomba bi bili pa datumi v predlogu zakona.
16,"Predvidevajo začetek veljavnosti posameznih odločb in predlagamo, da se datumi iz 87. člena predloga zakona črtajo."
15,"Črtajo naj se tudi vsi datumi, ki v predlogu zakona predvidevajo konec veljavnosti posameznih odločb."
4,To sem že povedal.
14,Imel bi pa še pripombo na davčne stopnje okoli cigaret in ostalih tobačnih izdelkov.
5,Tukaj je predvidena stopnja 45%.
33,"Če upoštevamo, da so tobak in ostali tobačni izdelki zdravju škodljivi, da to dejansko pomeni pritisk na proračun za zdravstvo, je tako nizka davčna stopnja absolutno premajhna in bi bilo potrebno to povečati."
15,"Tukaj imamo redko priložnost, da naredimo spremembo, ne da bi tvegali, da naredimo neko neumnost."
20,"Namreč, če se bo kot posledica višje davčne stopnje poraba tobaka zmanjšala, bo to pozitivno, ker bomo prihranili pri zdravju."
15,"Če se pa ne bo, potem bo pa to prihodek države, ki bo avtomatično večji."
9,Pripombe bi imel še na davke pri alkoholnih pijačah.
29,"Ni mi uspelo najti, kje je davčna stopnja za pivo, ker domnevam, da je za to kot za ostalo hrano 5% od naravnih vin pa vidim, da je 10%."
13,"To je mogoče premalo, da je vino obdavčeno kot mineralne vode, je nesmiselno."
13,"Mislim, da alkoholne pijače ne rabijo biti manj obdavčene, kot so splošni izdelki."
20,"Hrana je lahko, alkohol pa ni tako koristen zdravju, se pravi, da bi lahko bila 20% stopnja eno in drugo."
3,Pivo in vino.
1,Hvala.
3,Gospod Marko Jaklič.
38,"Jaz bi imel amandma k tarifnemu delu prometnega davka, in sicer predlagam, da se gradbeni in izolacijski materiali izločijo iz tarife številka 2, točka 1, kjer se plačuje davek po stopnji 10% in naj se oprosti tega davka."
25,"Če že to ni mogoče, potem naj se premesti iz tarife številka 2 v tarifo številka 3, kjer bi se plačevalo davek po stopnji 5%."
43,"Enako naj velja tudi za tarifo številka 2, točka 4, ko gre za solarne vodne grelnike, kolektorje, toplotne črpalke, termostatske radiatorske ventile in druge toplotne naprave, ki so konstruirane za neposredno in posredno uporabo sončne energije in tudi sicer zmanjšujejo porabo toplotne energije."
15,Vsi ostali gradbeni materiali pa naj ostanejo v tarifi številka 2. Kakšna je moja obrazložitev.
32,"Najbrž ni treba posebej pojasnjevati, da moramo izpostaviti varčevanje z vsemi vrstami energije na prvo mesto, saj bomo s tem prihranili velika sredstva, ki bi bila potrebna za izgradnjo novih energetskih objektov."
21,"Istočasno pa manjša poraba energije po prostorski proizvodni enoti omogoča eventuelno zaprtje JE Krško, za kar si zlasti prizadevajo Zeleni Slovenije."
22,"Ko smo že pri ekologiji, je treba poudariti, da z manjšo porabo energije prispevamo tudi k čistejšemu zraku in okolju na sploh."
30,"Treba je torej storiti vse, da stimuliramo porabnike s primerno davčno politiko pri nabavi materialov in naprav, s katerimi prispevamo k varčevanju z energijo, kar počno v vseh razvitih gospodarstvih."
14,"Vse zgoraj navedene spremembe tarif ali predložene spremembe tarif, bi ljudi navajale na to."
1,Hvala.
1,Hvala.
2,Gospod Šter.
4,Hvala lepa za besedo.
29,"Na osnutek zakona o prometnem davku podajam pripombe, kot so mi jih posredovali iz za to kvalificiranih služb, Službe družbenega knjigovodstva, davčne uprave, nekaj je pa tudi mojih opažanj."
13,"Predlagano zakonsko rešitev podpiram, da bi bila še boljša pa predlagam naslednje spremembe."
16,"Najprej pripomba, da mora biti ob zakonu tudi izvedbeni akt, to je v tem primeru pravilnik."
17,"En tekst s predlaganim besedilom pravilnika, mislim da delovno besedilo že kroži po za to pristojnih službah."
36,"Tu naj opozorim, da je mnenje služb, da je besedilo pravilnika neustrezno, da gre samo za nekvalificiran prevod iz srbohrvaškega jezika, in sicer je to prenešen zvezni predpis, ki tudi s tem tekstom zakona ni skladen."
9,To je ena taka obrobna pripomba k zakonskemu tekstu.
35,"Sicer pa je nujno, da ta zakonodaja prične veljati s 1. januarjem 1992, ker sicer bomo vsem, ki se ukvarjajo s prodajo česarkoli, naložili obveznost dodatne inventure, kar mislim, da ni ne potrebno, ne smiselno."
27,"V 4. točki 12. člena so poleg navedbe materialov in izdelkov, ki se štejejo za reprodukcijski material oziroma tistih,ki to niso, navedene tudi besede ""in drugo""."
48,"Taka določba v davčnem predpisu nikakor ni dobrodošla, ker omogoča različno tretiranje, različno razumevanje in v praksi se je pokazalo, da so se kakršnekoli take rešitve pokazale kot bistveno več dela za službe, ki se s tem ukvarjajo, med drugim tudi za zakonodajalca, ki mora dajati avtentično razlago."
46,"V 1. točki 24. člena osnutka zakona pri osnovi za davek od prometa storitev ni določeno, kaj je osnova za davek od prometa proizvodov na debelo, kjer ni ustvarjena provizija ali, kjer se ne govori o proviziji, temveč je ustvarjena razlika med nabavno in prodajno ceno."
24,"Zato predlagam, da se določi osnova za davek od prometa proizvodov na debelo, kjer se govori o razliki v ceni, ne pa o proviziji."
10,"Imam pripombo, ki se nanaša na drugi odstavek 6. člena."
11,"Namesto termina ""proizvajalne zadruge"" predlagam uvedbo termina ""zadruge s proizvodnim obratom""."
13,"Sprememba bi razrešila temeljno dilemo, kdo lahko nabavlja reprodukcijski material kot nekončni potrošnik."
17,"Ta dilema je bila predmet številnih debat doslej, saj je pri izvajanju zastavljene fiskalne politike bistvenega pomena."
14,"K 8. členu, in sicer k zadnjemu odstavku zaradi večje jasnosti predlagam naslednjo spremembo."
24,"Tekst naj bi se glasil: ""Nabavo in uporabo reprodukcijskega materiala in opreme, ki sta bila kupljena brez plačila davka ..."" in tekst kot sledi naprej."
53,"Res gre za redakcijsko spremembo, ki pa, če se bo pojavila dilema, ali se tekst nanaša samo na opremo ali tudi na reprodukcijski material, sedaj piše tako, da nabavo in uporabo reprodukcijskega materiala in opreme, kupljene brez plačila davka od prometa proizvodov, to se lahko nanaša samo na opremo ali pa tudi repromaterial."
8,V izvedbeni fazi prihaja do zelo pragmatičnih rešitev.
7,Temu bi se izognili na ta način.
51,"K 11. členu je rok dve leti, če ne temelji na kakšni izmerljivi in verificirani metodi, rok za prepoved nadaljnje prodaje proizvodov, kupljenih brez plačila prometnega davka je prekratek in predlagam, da se v razpravi, če se bo tako pokazalo, ta rok podaljša, da se uvede davčna obveznost ali prepoved preprodaje."
12,"Potem imam naslednjo pripombo, ki se nanaša na 3. točko 6. člena."
14,"Predlagam spremenjeno formulacijo, kdaj se ne šteje za promet proizvodov zavezancev davka iz kmetijstva."
38,"Sprememba bi se glasila tako: ""Oprostitev prometnega davka se nanaša na tiste kmete, ki so bili v preteklem letu zavezanci za plačilo davka od dohodka iz kmetijstva in so ob uveljavljanju oprostitve zdravstveno in socialno zavarovani kot kmetje."""
7,Potem pa še ena bolj obrobna pripomba.
23,"V obrazložitvi k osnutku zakona ni razvidno, zakaj je v 57. členu dana možnost uporabe paragonskega bloka, ki ga osnutek zakona ni vseboval."
8,Enako ga ne vsebujejo določbe zakona o dohodnini.
13,"Mislim, da ne brez osnove, saj paragonski blok ne omogoča zadostne možnosti nadzora."
26,"Mislimo, da ste registrska blagajna in izstavljen račun, da sta to dve obliki, ki omogočata vsakemu, da sodeluje v izvajanju nabave in prodaje proizvodov in storitev."
3,Gospod Danilo Toplek.
1,Spoštovani!
15,Dal sem amandma k 12. členu zakona o prometnem davku in ga spreminjam v pripombo.
36,"Želel bi ga na kratko pojasniti. 12. člen našteva, kaj spada v reprodukcijski material iz 3. točke 6. člena tega zakona, v drugem odstavku 12. člena je pa tudi našteto, kaj ne spada med reprodukcijski material."
9,Želel bi samo nekaj besed spregovoriti o električni energiji.
8,Le-ta se pri proizvodnji uporablja na različne načine.
15,"Od tega, da služi za pogon različnih strojev, do segrevanja različnih proizvodnih agregatov, razsvetljave itd."
13,V principu jo je mogoče v večini teh primerov nadomestiti z drugimi energenti.
14,"Obstajajo določene proizvodnje, kjer to ni možno, saj je sam proces brez elektrike neizvedljiv."
28,"V elektrokemičnih procesih, kot je na primer proizvodnja klora, proizvodnja natrijeve lužine, aluminija ipd., jo je potrebno smatrati kot osnovno surovino, pa čeprav ne postane substanca končnega izdelka."
20,Njen stroškovni delež je odvisen od vrste proizvodnje in višine osnovne cene med 15 in 40% v ceni končnega izdelka.
30,"Negiranje take vrste reprodukcijskega materiala in posledično njegovo obdavčevanje pomeni le nespreten poizkus polnjenja proračuna, hkrati pa tudi težek udarec konkurenčnosti celotne reproverige, ki je vezana na take vrste izdelkov."
44,"Ker je bil letos uveden poseben davek na električno energijo v višini 20% fakturne cene, tudi z obrazložitvijo, da podobno ureditev poznajo vse evropske države, bi želel izkoristiti to priložnost in vam posredovati nekaj podatkov, ki izvirajo iz Mednarodne agencije za energijo v Parizu."
58,"Iz njih je razvidno, da je delež davkov v električni industriji za industrijo, tu poudarjam za povprečje industrije, bil v letu 1989 in 1990 naslednji: Avstrija - nula, Belgija nula, Danska ni podatka, Finska nula, Nemčija 0,5%, se opravičujem, Francija 0,5%, Nemčija 7,8%, Grčija nula, Italija 10,4%, Japonska 5,5, Nizozemska nula, Švica nula, Norveška ni podatka, Španija nula itd."
32,"Samo za ilustracijo, na kakšen način se podajajo tukaj v teh klopeh razlage in na kakšen način se te poskušajo utemeljevati z ureditvijo, ki bi naj veljala tudi v naših sosednjih državah."
54,"Zato predlagam, da se v drugem odstavku 12. člena, ki govori o tem, kaj šteje za reprodukcijski material po prvem odstavku, doda točka, ki glasi: 1. električne energije, uporabljene v elektrokemičnih procesih prejšnje točke drugega odstavka, to je 1, 2, 3, 4, 5 in 6, postanejo seveda posledično točke od 2 do 7. Hvala."
1,Hvala.
2,Bogo Rogina.
4,Spoštovane poslanke in poslanci!
2,Spoštovani predsednik!
12,Odbor za podjetništvo in obrt je obravnaval osnutek zakona o prometnem davku.
19,"Nekaj poudarkov iz teh naših zaključkov in razprave bom bistveno povedal, sicer pa vlagamo to poročilo kot del razprave."
39,"In sicer je bil odbor mnenja, da s sistemom prometnega davka bistveno vplivamo na konkurenčno sposobnost našega gospodarstva, zato opozarjamo, da bo le ta dosežena ob pogoju, da bodo davčne stopnje enake ali nižje od najnižjih v sosednjih državah."
23,"Prav tako smo podprli načelo, da naj davčni sistem temelji na širokih davčnih osnovah in za to na relativno nizkih stopnjah prometnih davkov."
13,"Nasprotujemo številnim oprostitvam, ki v praksi omogočajo številne zlorabe in povzročajo dodatno administriranje."
23,"Ena od temeljnih pripomb odbora se nanaša na vrsto oziroma preveliko število evidenc, ki so jih dolžni voditi pooblaščeni kupci oziroma davčni zavezanci."
21,"Po mnenju odbora zakon v nezadostni meri upošteva pri poročilu, da je potrebno tarifni del zakona skrčiti na čim manj razredov."
24,"Nadalje opozarja odbor tudi na sistem kaznovalne politike, ki bi se moral po mnenju odbora nanašati tudi na subjekte, ki nelegalno opravljajo gospodarske dejavnosti."
13,"Gre za šušmarstvo, o katerem smo tudi v tej dvorani že mnogokrat govorili."
22,"Vlada sicer trdi, da ni možno v tem zakonu govoriti o kaznovalni politiki šušmarstva, ker ti subjekti pač ne plačujejo prometnega davka."
24,"Mi pa trdimo, da je tudi to promet, pri katerem bi moral biti obračunan prometni davek, poleg tega je treba tak nelegalen promet kaznovati."
7,In je treba nekje s tem začeti.
19,"Predlagali smo, da vlada razmisli o tem, da se prometni davek pri uvoženih izdelkih ne plačuje tudi na carino."
15,"Med konkretnimi pripombami je odbor ponovno predlagal predlagatelju, da prouči možnost diferenciranega obravnavanja pooblaščenih kupcev."
7,Tu gre predvsem za kmete in obrtnike.
48,"Tudi o tem so dostikrat že razpravljali, in sicer je bilo večkrat povedano, da pač obrtniki za to, kar počenjajo, odgovarjajo z vsem svojim premoženjem, ne kot podjetja, kjer je pač ta odgovornost drugačna in da bi država zaradi tega tudi morala imeti drugačen pristop do teh subjektov."
38,"Pri predpisih, ki so se v zadnjem času pojavljali, smo zelo napadali način plačevanja nabave repro materiala ipd. za obrtnike, ker je pač to moralo iti preko SDK, kljub temu, da obrtniki svojih žiro računov nimajo pri SDK."
39,"To povzroča kup dodatnih poti in kup administriranja, zato računamo, da bo predlagatelj o tem razmislil in spremenil te svoje določbe, ker prepričani smo, da z dodatnim administrativnim kadrom v obrti ne bomo rešili zaposlovanja, ampak bomo uničili obrt."
24,"Na koncu smo bili v odboru mnenja, da je treba pravilnik pripraviti pravočasno, tako da bi začel veljati skupaj z zakonom 1. januarja 1992."
1,Hvala.
1,Hvala.
2,Jože Arzenšek.
4,"Spoštovani predsednik, spoštovani zbor!"
11,"Imel bi dve splošni zadevi, potem pa nekaj k tarifnim opredelitvam."
60,"Mnenje, ki ga prinašam iz svoje sredine, je to, da je zakon o prometnem davku nujno potreben, da pomeni urejenost, da pa še vedno ni povsem konsistenten, s tem, da je sredina v kateri delujem, predlagala, da bi mogoče le bolj v modernem smislu upoštevali določene stvari, pa tudi recimo v tarifnih razredih, kot so prisotne predvsem v zahodnem svetu."
26,"V 18. členu, kjer so navedene davčne oprostitve, je v 11. točki tudi oprostitev od prometa ortopedskih priprav, rehabilitacijskih pripomočkov in tako naprej, da ne berem."
50,"Moram reči, da se tu posebej postavlja vprašanje dvojne opreme sistemov, ki se nujno potrebuje za opravljanje zdravstvenih storitev, še posebno ob dejstvu, da je v 21. členu, ki pravi, da se davek od prometnih storitev ne plačuje, je pod točko 8., da od zdravstvenih storitev in storitev socialnega varstva."
29,"Smatramo, da je praktično vse tisto, kar je narejeno kot storitev, vezano tako na samo osebno intelektualno delo, in pa seveda tisto, kaj v tistem momentu moramo hkrati opraviti."
52,"Moram reči, da je to zelo malo konsistentno, vemo pa, da je recimo oprema - ne bom rekel kakšnega reda velikosti - in seveda recimo, da je posebej potrebno obravnavati oprostitev plačila carine in seveda samo davčno stopnjo, ki pa je podana do neke mere v tistem tarifnem razredu 2. 5% in tako dalje."
16,Sem sodi tudi odprto vprašanje - katerega sem že postavil pri razpravi o osnutku - o samih zdravilih.
34,"Pri že omenjenem 21. členu, ko piše o zdravstvenih storitvah in socialnega varstva, da se to ne plačuje, postavljajo vprašanja zdravniki, ki se mislijo odločiti za privatno prakso, ali to velja za privatno prakso."
7,Pa jaz odgovora na to nisem imel.
10,"Ostalega ne bi, ker ste nekateri o tem že povzeli."
8,Pač pa bi nekaj pri tarifi prometnega davka.
18,"Glejte predlog, najprej sprašujejo vsi - to sem pač povzel, ker še nihče nič danes o tem ni rekel."
13,Kaj je osnova za plačilo prometnega davka nabave avtomobilov in vseh drugih sredstev?
10,Ali recimo tovarniška cena plus carina ali le tovarniška cena?
8,"Moram reči, da je to zelo pomembna stvar."
21,"To velja tudi še za marsikatero drugo zadevo in bi mogoče prosil, da se potem skuša že danes na to odgovoriti."
87,"Naslednja zadeva, zdi se nam, da so neenakomerno razporejene davčne stopnje in obremenitve po procentih v smislu tega, kar smo postavili kot eno od opredelitev delovanja v moderni državi in sodobni državi, da bi morala podpirati in stimulirati vse tiste dejavnosti in seveda v zvezi s tem tudi nabavo, nakup in podobno, ki so vezani za kakršnokoli manjšo potrošnjo, ki so vezani na določene kategorije ljudi, za katere mora država kot taka posebej skrbeti, to so otroci in tako dalje; in seveda ne vse elemente varstva okolja."
16,"Zdi se nam, da so posamezne stvari v tem tarifnem delu, ki tega najbolj ne upoštevajo."
61,"Glejte, tu pod tarifno številko 3 piše, da se po stopnji pet, plačuje davek od prometa od naslednjih proizvodov, pa je pod točko 20. od zdravil, s tem, da je po isti tarifni postavki potem v točki 7. posebej, da se plačuje - razen v 14. točki - ta tarifni davek od prometa proizvodov, od prometa proizvodov plačuje postopno iz tarifne številke ena."
40,"Ta tarifna številka ena pa znese 20%, pa navaja pod točko 3. zdravil iz 20. točke te tarifne številke so mišljeni proizvodi, ki se dajo v promet kot zdravila in pomožna zdravilna sredstva po predpisih po dajanju zdravil v promet."
54,"Moram vam povedati, da ne vem, kljub temu, da uvajamo zavarovalniški sistem, za zdravstveno zavarovanje, da si ne znam predstavljati, kaj in kako in moram reči, da bi morali, stroka in tudi drugače, ločiti zdravila, ki so neobhodna, pozitivna lista in negativna lista in od pomožnih zdravil, ki dejansko pomenijo dodaten zaslužek za proizvajalca."
7,"Moram reči, da tega se ne upošteva."
12,Mi pa smo to kot kardinalno navedli v prvi razpravi ob osnutku.
10,"Mislim, da ni prav, da se na ta način postopa."
6,"Sprašujemo se tudi, recimo pri naftni."
33,"Tarifna številka pet, ker tudi zdravstvo in socialni zavodi so vsi odvisni od marsičesa in se postavlja vprašanje - tukaj piše - od motornega bencina 140, neosvinčenega menda 90 ali ne vem kaj, prometni davek."
40,"Spet se sprašuje, ali je to recimo prodajna cena iz tujine, pa seveda še kakšna carina, ali je to vse sestavni del, ali niso recimo kakršne koli oprostitve za tiste, ki so pač dejavnosti posebnega družbenega pomena in še koga."
8,"Ker mislim, da recimo ta stvar ni dorečena."
20,"Še posebej pa mislim, da so procenti med seboj v odnosu od 5 do 140 ali pa celo do 190."
13,"Tako, da moram reči, da bi se moralo o tem postaviti posebno vprašanje."
18,"Tarifna številka 6. Moram reči, da izgleda, da govorimo že leto in pol kot mnogokrat prej, v prazno."
37,"Celo predlagali smo in je že štirikrat padla pobuda, ideja in zahteva, da se določen odstotek da od prodaje alkohola, mislim od prodaje cigaret, alkoholnih pijač na tako imenovani ekološki odstotek in pa zdravstveni odstotek in podobno."
9,"Moram reči, da stopnja 45 tega nikakor ne zagotavlja."
52,"Rad bi vprašal kdo je tisti, ki pogojuje, da se po posameznih branžah določajo stopnje, ki moram reči, da ne odgovarjajo zahtevam, resnici, pomembnosti okolja, življenja in podobnih stvari, po drugi strani pa določene stvari, ki bi stimulirale cenejše oblike, tako koriščenje virov energije z manjšim onesnaževanjem okolja, pa tega ne upoštevajo."
9,"Moram reči, da se mi zdi to skoraj konsens."
12,"Zahtevam pravo pojasnilo, ker je to že sedmič, ko o tem govorimo."
32,"Celo sklep našega zbora pod točko 9., ko smo govorili o stanju v zdravstvu, sodi tudi v to kategorijo, pa mislim, da zgleda, da je tudi ta sklep naletel na gluha ušesa."
14,"Da ne govorim o tem, da se mi zdi, da podobno velja gluha ušesa."
27,"Da ne govorim o tem, da se mi zdi, da podobno velja tudi za alkoholne pijače in posebno vprašanje imam še iz krajevne skupnosti, od koder izhajam."
32,"Sprašujejo ali je umestno, da se s stopnjo 20 plačuje davek od prometa telefonskih storitev, če je recimo telefon ena od dobrin, ki zagotavlja ne samo dobro komunikacijo, ampak tudi moderno delovanje."
5,Takih problemov je še veliko.
9,"Pa da ne bi bil predolg, sem raje tiho."
2,Hvala lepa.
2,Hvala lepa.
3,Gospod Marjan Prelovec.
8,"Spoštovani, o tem zakonu bi imel dve stvari."
12,"Najprej je 21. člen, kjer imamo davek od prometa storitev oziroma oprostitve."
18,"Tu bi moral izpostaviti poseben problem, ki je nedvomno zelo prisoten v današnjem času, in sicer tehnološka zaostalost."
13,"Pa naj si bodi v obrti ali v mali industriji, zadrugi in industriji."
32,"Da bi presegli ta fenomen, ki nas ne bo peljal v Evropo, kot temu rečemo, bo treba vsestranskih razumevanj, po vseh mogočih vidikih bomo morali gledati, da bomo ta fenomen začeli odstranjevati."
23,"Tehnološko se bomo morali uvrščati med tiste, ki bodo v stanju proizvajati po takih cenah, ki se bodo lahko potem v Evropi prodajali."
3,Kako to narediti?
18,"V zadnjem času, v zadnjih nekaj letih se zelo hitro razvija sistem lizinga opreme po vsej razviti Evropi."
7,Običajno se lizingi vzpostavljajo po dveh kanalih.
13,"Vsak zainteresiran organizira sebi garancijsko banko, ki garantira lizing ali pa ga prodajalec."
18,"Ta zakon bi ob uvozu v primeru, ko prodajalec opreme iz tujine organizira lizing, to je v redu."
26,"Ker bi ta osnovna sredstva ne imela, torej ne bi bila podvržena prometnemu davku ob samem uvozu, drugače pa je, če lizing organizira nekdo pri nas."
10,Takrat pa po tem davku ni oproščen davka od storitev.
24,"To bi bilo treba v tem zakonu popraviti in urediti, da ne bi ta oprema prihajala do uporabnika dražja, ker je že tako draga."
6,Še pri 26. členu imam pripombo.
20,"Opozoril bi na prometni davek, ki ga je vlada že sedaj uvedla, in sicer je že zelo poznan med obrtniki."
19,"Namreč od uvožene opreme, ko ta oprema ni bila plačana potom bančnega računa ali banke, kot se to reče."
25,"Namreč mi dobro vemo, oziroma slišali smo velikokrat, da je veliko veliko deviz doma v nogavicah, da je veliko deviz v tujini po bančnih računih."
29,"Mi, ali pa vlada, izgleda, da je to spregledala, čeprav sem podatke poslušal po radiu, od gospoda ministra Šešoka, da je temu, tako, je spregledala, kako te devize aktivirati."
19,"To je nedvomno ključ, kako ne aktivirati, če smo vsa ta sredstva obremenili z davkom, ko bodo prišla sem."
39,"Če bomo pa material, ki je bil kupljen za devize, ki niso bile poslane v tujino preko žiro računa pustili brez prometnega davka, bodo tudi te devize šle iz nogavic in iz tujih računov, ki so sedaj v tujini."
14,"Mislim, da bi bilo treba tu hitro ukrepati in tudi z zakonom vse doreči."
5,To sem imel - hvala lepa.
1,Hvala.
3,Gospod Franc Grašič.
4,"Spoštovani predsednik, spoštovani zbor!"
16,"Z veliko tega, kar smo dobili napisanega in tudi kar je bilo že povedanega, se strinjam."
7,Želim pa tukaj omeniti še tri stvari.
12,"Najprej pripomba, ki je povezana z 18. členom, to so davčne oprostitve."
41,"Predlagatelj v obrazložitvi omenja, da ni upošteval pripombe, ki je bila že dana, ko smo obravnavali predlog za izdajo zakona, in sicer te, da naj bi bil davka oproščen tudi kapitalski vložek, ki se je realiziral v obliki strojev in opreme."
24,"V obrazložitvi je omenjeno, da se ni upoštevalo zato, ker bi bila potem razlika med tujim partnerjem, ki tak kapitalski vložek realizira, in domačim."
9,"In predlagam rešitev, da je taka oprostitev za oba."
32,"Mislim pa, da je v teh razmerah to še posebej potrebno, da se s tem ne bi postavljala ena od ovir pri realizaciji takega vlaganja, ki je za gospodarstvo prav gotovo potrebno."
16,"Druga pripomba se nanaša na tarifo štev. 1, kar mislim, da je bilo tukaj že omenjeno."
24,"Tudi jaz predlagam, da se drugi odstavek enostavno črta, ko naj bi za prihodnje leto veljala ne 20, ampak 25 odstotna splošna davčna stopnja."
48,"In na kratko utemeljitev k temu: Najbrž se vsi strinjamo in vse napovedi so v tem smislu, da bo leto 1992 izjemno težko in mislim, da bi bilo potem neprimerno, da bi se v takem letu v reševanje te težke situacije na svoj način ne vključila tudi država."
21,"Zato mislim, da bi bilo primerno, da se tudi v tem težkem letu, katerega čakamo, ne gre v večjo davčno stopnjo."
3,In še nekaj.
30,"Če prav razumem številke, ki so v obrazložitvi na koncu tudi predstavljene, potem spremenjene davčne stopnje ob enakem obsegu prodaje le dajejo 30% več davka (če jaz to prav berem)."
22,"Saj po načinu, kot velja letos, bi to dalo okroglo 16 milijard po novih stopnjah, ki so sedaj predlagane, pa 20,8 milijarde."
16,"Tudi to je še dodatne utemeljitev k temu, da bi se drugi odstavek prve tarife črtal."
44,"In še tretja stvar - povezano s tarifo štev. 2. Predlagam, da bi se dodala še 12. točka, in sicer da bi bila v tej 12. točki tudi oblačila in obutev, da bi to bilo ne po splošni, ampak po tej znižani 10-odstotni davčni stopnji."
24,"Mislim, da to dvoje sodi v sklop nujno potrebnih življenjskih stvari, mnogo bolj kot so pa nekatere stvari, ki so v tej tarifi omenjene."
1,Hvala.
1,Hvala.
7,"Gospod Milan Štruc, gospod z Gospodarske zbornice."
7,"Spoštovani gospod predsednik, spoštovane poslanke in poslanci!"
35,"V Gospodarski zbornici Slovenije smo že ob predlogu za izdajo zakona ocenili, da gre zakon v pozitivno smer, saj zmanjšuje obseg davčnih stopenj, širi davčno osnovo in s tem tudi povzroča večjo nevtralnost davčne politike."
69,"Širjenje davčnih osnov seveda omogoča tudi večji priliv pri nižjih davčnih stopnjah, zato smo predlagali, da se v tej smeri gre nekoliko bolj radikalno in da se še dodatno poskuša najti poenostavitve - zmanjšanje davčnih stopenj, število davčnih razredov in tudi, da se pride do tega, da se v večji meri upošteva tudi priporočilo Evropske skupnosti, ki predlaga, da naj bi poleg državnih monopolov upoštevali samo še dve davčni stopnji."
57,"Prav tako smo v Gospodarski zbornici predlagali, da se ne prehaja na posebno prehodno obdobje z višjimi davki, saj ti višji davki prav v prehodnem obdobju dodatno bremenijo vrsto dejavnosti, predvsem tistih, ki so bile tukaj že omenjene, se pravi med drugim tudi tekstilna in usnjarska dejavnost, ki preko tega sistema dobijo višje davčne stopnje kot doslej."
27,"To pomeni, da so tudi ti izvozniki,ki so dodatno prizadeti z omejitvami na jugoslovanskem trgu, sedaj pa še s sankcijami Evropske skupnosti na uvoz iz Slovenije."
10,"Zato predlagamo, da se to prehodno obdobje dejansko ne uveljavi."
19,"Nadalje smo predlagali, da se pri davčnih stopnjah upošteva njihova konkurenčnost - konkurenčnost z drugimi, predvsem vsaj s sosednjimi državami."
45,"Menimo, da ima Avstrija povprečno davčno stopnjo oz. osnovno okrog 20%, Italija 18% - to se pravi, da bi osnovna davčna stopnja z novim zakonom ne smela biti večja od 18% in zato tudi predlagamo, da se ta splošna stopnja določi največ v višini 18 odstotkov."
33,"To bi lahko prispevalo k temu, da se povečuje gospodarska aktivnost, da se prispeva k zmanjševanju brezposelnosti in da se ob tem tudi nekaj več dobi iz prometnih davkov, tudi ob zmanjševanju potrošnje."
41,"Upam, da smo se o konkurenčnosti davčnih stopenj že kaj naučili - če ne iz literature, pa vsaj iz zadnje prakse; konkretno gre za nižje davčne stopnje na kavo v Avstriji, kjer so v sosednjih državah pač naši potrošniki financirali njihove proračune."
17,"Gre za nižjo davčno stopnjo na avtomobile v Hrvaški, kjer so naši državljani financirali proračun Republike Hrvaške."
29,"Zato predlagamo: Prvič, da se višja davčna stopnja v prehodnem obdobju ne uveljavi, oziroma da se uveljavi konkurenčna davčna stopnja, ki bo v splošni višini največ na ravni 18%."
12,"Glede same izvedbe zakona smo prejeli vrsto pripomb, predvsem iz dejavnosti trgovine."
14,"Predlagali so poenostavitev in več dopolnitev, kako naj bi ta davek bolj enostavno pobirali."
19,"Zato je v celoti podpreti predlog, da se do uveljavitve zakona pripravi tudi pravilnik, ki naj ureja to področje."
29,"To bi dejansko olajšalo pripravo na novo zakonodajo, predvsem tudi zato, ker se vrsta stvari iz dosedanje zvezne zakonodaje, ki so bile dosti bolj komplicirane, prenaša tudi v republiško."
19,"Posebej bi opozoril na to, da naj ne bi obdavčevali tistih propagandnih in informativnih publikacij, ki se delijo brezplačno."
15,"Gospodarstvo, predvsem turizem in tudi druge dejavnosti, brezplačno delijo svoje propagandne in druge informativne publikacije."
22,"Tu ne gre za prodajo; gre enostavno za zadeve, ki lahko pomembno prispevajo k promociji našega gospodarstva tako doma kot v tujini."
14,"Prihodki iz tega naslova so za proračun nepomembni, zato predlagamo, da se to črta."
19,"Dodatno predlagamo tudi, da se investicije ne obdavčujejo, niti neposredno niti takrat, ko gre za deleže v ustanovnih vlogah."
11,"To naj bi prispevalo k temu, da se intenzivira gospodarska aktivnost."
33,"S področja turizma in gostinstva smo prejeli pripombe, da pomeni sedanji način obdavčenja dodatno obdavčenje kvalitete storitev in zato predlagamo, da naj bi v tej dejavnosti posebej obdavčevali dejansko storitev in posebej material."
23,"To pomeni, da bi se material plačeval z davkom ob nabavi, storitev pa dejansko kot takšna, po splošni stopnji, ki velja za storitve."
8,S tem bi prispevali k večji kvaliteti ponudbe.
12,"Predlagamo tudi, da se pristojnost za odločanje enostavno v celoti prepusti parlamentu."
47,"To so tako pomembne zadeve, da jih ne bi kazalo reševati posebej s prenašanjem pristojnosti na vlado, tudi za posamezne segmente tega tarifnega sistema in zato predlagamo, da se črta pristojnost v 77. členu, po katerem bi lahko vlada za določene proizvode sama določila višino tarifnih stopenj."
28,"Končno ocenjujemo, da bi ob sprejemanju zakona, ko bo v fazi predloga, bilo dobro, da bi dobili informacijo tudi o tem, kakšne so predvidene spremembe na drugih področjih."
54,"Mi smo predlagali več dopolnitev na področju davčnega dobička, ob večjih oprostitvah pri reinvestiranju, s čimer bi intenzivirali gospodarsko aktivnost, in ko bi poznali tudi učinke teh sprememb, bi lažje odločali o tem, kako se opredeljevati do teh osrednjih davkov, ki tudi ob teh spremembah, ki smo jih predlagali, pomenijo povečanje prihodka za proračun."
21,"Prosimo delegate in delegatke, da naše pripombe in stališča podprejo; dali jih bomo tudi v amandmajski obliki, ko bo to nujno."
2,Hvala lepa.
1,Hvala.
3,Gospod Janez Remškar.
3,"Spoštovani, spoštovano predsedstvo!"
19,Jaz ostajam zvest Odboru za družino in bom tudi s te strani podal določene pripombe; bom sicer zelo kratek.
21,"Vsakdo izmed nas si želi za svoje področje določene oprostitve, vendar jaz mislim, da je te stvari kljub vsemu potrebno rangirati."
25,"In v tem smislu bi jaz osebno rad še posebej izpostavil stališče Odbora za družino, in sicer v zvezi s petim poglavjem - konkretno davčnimi oprostitvami."
71,"Gre za 18. člen, pri katerem odbor meni, da naj se mu doda nova zaporedna številka 13 z naslednjo vsebino: Gre za davčne oprostitve od deških in dekliških oblačil do vštete številke 16, od plenic in drugega perila za dojenčke in otroških vozičkov, igrač, od deške in dekliške obutve do vštete številke 36, od šolskih potrebščin, od prehrambenih proizvodov, namenjenih za prehrano dojenčkov, ki je ni moč nadomestiti z drugimi proizvodi."
17,"S tem v zvezi se v tarifni številki 3 črta tekst pod številko 11, 12 in 13."
2,Zakaj to?
26,"Komisija za družino meni, da so stroški za otroka že prešli zgornjo mejo zmogljivosti številnih družin in se bo z obdavčitvijo položaj otrok le še poslabšal."
20,"Zato je neobhodno potrebno, da se te stroške zniža tako preko davčnih olajšav, kakor tudi na vse druge možne načine."
42,"Številni proizvodi, ki so za otroke neobhodno potrebni, postajajo nedosegljivi, kar ne vpliva stimulativno le na odločitev staršev, mladih zakonskih parov, ko se odločajo o rojstvu otrok, temveč se bo padec življenjskega standarda odražal tudi na zdravstvenem stanju najmlajše populacije naših državljanov."
16,"Prav tako je pri opredelitvi artiklov, ki bi bili opravičeni prometnega davka, izhajati iz ažurnih podatkov."
25,"Predlaga se, da se pri oblačilih in obutvi poviša številko 14 na 16, številko 34 na 36, saj še te le delno ustrezajo šoloobvezni populaciji."
2,Hvala lepa.
1,Hvala.
3,Hvala za besedo.
10,"Spoštovani, v imenu Komisije za vprašanja invalidov bi nekaj povedala."
7,V Sloveniji imamo po podatkih 140.000 invalidov.
21,"Deluje kakšnih 50 invalidskih podjetij in zavodov in 10 invalidskih organizacij, ki izvajajo dragocene socialne programe v korist najtežje prizadetih invalidov."
33,"Ob obravnavi predloga zakona o prometnem davku pa je naša komisija na ponedeljkovi seji ugotovila, da je predlagatelj le v manjši meri upošteval predloge, ki jih je komisija dala ob obravnavi prve faze."
18,"Pri podjetjih in zavodih, ki najtežje prizadetim pomagajo, do kolikor toliko vrednega življenja, je zagotovo smisel tudi delo."
13,"To delo mora biti vsaj na preprosti kooperantski ravni, da pokrije vsaj plače."
48,"Z zadovoljstvom pa lahko pri nas ugotavljamo, da so med njimi tudi druga podjetja,ki uspešno konkurirajo na trgu, toda ker je tako v enih kot v drugih zaposlenih najmanj 40% invalidov, ki delajo težje in počasneje, so bili doslej po zveznih predpisih oproščeni marsikaterega davka, tudi prometnega."
30,"To je bil eden od možnih načinov države,ki je pomagala k socialni integraciji invalidov, katere edini vse manj zanesljivi sistemski vir ostajajo še vedno loterijska sredstva - igre na srečo."
4,In sedaj k problemu.
5,Predlagatelja zakona sociala ne zanima.
19,"Sprejeta strategija razvoja invalidskega varstva in naši sklepi, sprejeti v skupščini letos spomladi, so najbrž ostali nekje v predalu."
42,"Po predlogu namreč, bi bili z najnižjimi petimi odstotki obdavčeni invalidski izdelki, pa čeprav narejeni med zdravljenjem oziroma celo med rehabilitacijo, pa invalidske organizacije, ki kupujejo proizvode za izvajanje svojih socialnih programov, pa tudi avtomobili, ki so prirejeni za organiziran prevoz invalidov."
36,"Oprostitve bi bile le za nakup osebnih avtomobilov, ki bi jih invalidi lahko kupili za lastne potrebe ter nekaj zastarelih pripomočkov od bergel do brailovih tablic, kar pomeni, da predlagatelj ni poučen o potrebah današnjega invalida."
33,"Najbrž res Ministrstvo za finance ni tisto, ki bi moralo vedeti, da je ena izmed zaslug prav invalidskih organizacij tudi ta, da danes na naših cestah skoraj ne srečujemo breznogih in slepih beračev."
8,"Pa vendar, naj končam s predlogom naše komisije."
36,"Enoglasno smo bili mnenja, da se državi bolj splača pustiti invalidom olajšave, kot pa jim pobrati vse in potem deliti miloščino, saj je že sedaj mnogo takih, ki na družbenem polju težko zadovoljijo svoje lastne potrebe."
27,"V našem pisnem poročilu imamo deset konkretnih predlogov, zapisanih v amandmajski obliki in jih danes, ob obravnavi osnutka, ne bi podrobno predstavljala, prosila pa bi za posluh."
28,"Naj končam s prošnjo, da ministrstvo naše predloge ponovno premisli, prisluhne svoji vladni komisiji za invalidsko varstvo in do naslednje faze obravnave zakona zavzame do njih pozitivno stališče."
4,Besedo ima Leopold Drame.
3,Hvala za besedo.
23,"Malo sem razočaran,ko vidim, da je tako malo predstavnikov predlagatelja zakona, ker bolj sami sebi govorimo, mi pa tako vemo zakaj gre."
21,"No,zakon o prometnem davku je seveda izrednega pomena, ker s tem se zbira glavni vir proračunskih sredstev za financiranje države."
14,"Zakon naj bi bil tako napravljen, da bi ga razumeli tako uporabniki kot izvajalci."
13,"Iz izkušenj iz preteklih let vemo, kaj se je dogajalo na tem področju."
42,"Kup inšpekcijskih preganjanj, tolmačenj,iskanj mnenj ali ta tarifna številka, pomešane tarifne številke od ne vem ... kaj vse bi se dalo tu govoriti, kaj se je vse na tem področju dogajalo in se še dogaja, seveda ker je še stara verzija uporabna."
36,"Jaz bi prosil predlagatelja, da napravi tak zakon, seveda ko bo uporaben in tudi življenjski in da bo imel določeno obdobje in da bo vsem jasno, kam kaj spada, da ne bo prišlo do teh prerekanj."
18,"Dal pa bi malo obrazložitev na te pisne predloge, ki smo jih obrtni poslanci v pisni obliki predložili."
16,"V 7. členu predlaganega zakona, to je v drugi alinei, kako se mora plačevati z virmanom."
24,"Prebral sem tudi obrazložitev na koncu, ki jo je dal predlagatelj, da pač mora biti to razvidno iz evidence žiro računa in bačnega poslovanja."
64,"Če pa pogledamo to v praksi, je malo težje, ker predvsem obrtniki imamo bančne račune samo v svojih sedežih obrti in ko recimo pridem iz Celja v Ljubljano in si naberem tam gotove proizvode ali izdelke jih seveda ne morem plačati, moram potem s predračunom ponovno na svoj sedež v Celje, če to govorim o tem konkretnem primeru in potem šele lahko izdelke vzdignem."
75,"Mislim, da bi bilo treba to poglavje razširiti, da je tudi možnost plačila s položnico, kajti važno je, kdo prodaja in prodajalec, če dobi preko banke s položnico plačano, ker v tem primeru lahko kupec, če sem to jaz v Ljubljani, lahko plačam z gotovino, ki jo položim s to položnico in pri banki in poštni hranilnici lahko to plačilo izvršim in mislim, da bi to precej olajšali,ker je zelo zakompliciran ta način poslovanja."
24,"Seveda se s tem porajajo dodatni stroški, ker so stroški veliki, ni dobička, potem pa finančni minister govori, da naše področje ne plačujejo davkov."
12,"Seveda, saj ga nimamo od česa plačevati, ker nam stroški to poberejo."
7,"No, potem je tukaj še 10. člen."
53,"Tu obravnava, da bi se to tudi zajelo v osnovno sredstvo, ki ga sam izdela pod isto tarifno številko tega prometnega davka, ker seveda to osnovno sredstvo mora biti evidentirano in če to ni zavedeno, potem seveda izgubi uporabnik ali pa ta, ki ga je izdelal za svoje lastne potrebe, možnost pridobivanja amortizacije."
25,"No, v 17. točki predloga zakona je naše mnenje, da bi seveda za te proizvode, ki nimajo nomenklature, da bi dajala mnenje naša obrtniška zbornica."
5,To je na tem področju.
30,"Potem pa še imam pripombo k 23. in 24. členu, da bi bilo potrebno - govori za gostinsko dejavnost, to je osnova za obračun davkov o gostinskih storitev pijač in hrane."
34,"Seveda naši gostinci tu predlagajo, da se jih obravnava kot storitev in seveda, da se jim že plačani prometni davek pri nabavi potem odšteje, ne da od vsega še enkrat plačajo ta prometni davek."
22,"Mislim, da bo predlagatelj zakona te stvari proučil in pa seveda da bo v te posamezne člene, kjer smo dali pripombo, vnesel."
31,"Malo bom še dopolnil mojega kolega Valentina Prelovca, ki se je dotaknil 26. člena, ta je seveda zdaj nas postavil v neenak položaj z drugimi, če bi rekel z zasebnimi podjetniki."
69,"Prvo, po tej tarifni številki, ki se še opravlja po zveznem predpisu, moraš prinesti seveda pri carinjenju uvoznega blaga nakazilo, da si to plačal preko banke in že to je zdaj zelo zamotan proces, ker vemo, da nam je ta obratni kapital bil zaplenjen s strani bank, ki smo ga imeli tu vloženega za nabavo teh sredstev, da moramo devize iz žepa prinesti na banko, ampak to se sprevede."
25,"Ampak po tarifni številki tri, s tem predpisom 1451 moraš pa tudi prinesti potrdilo, da si devize na legalni način za protivrednost odkupil od banke."
10,Tega pa banka današnji čas do včeraj še ni delala.
30,"In seveda zato moraš plačati pri carinjenju tega blaga 20% davek, ker mislim, da je absurd in s tem podražujemo svojo proizvodnjo pri že tako skromni kupni moči naših državljanov."
4,"Hvala, gospod Franc Boštjančič."
2,Spoštovani zbor!
20,"Mislil sem, da bomo šli po izjemno hitrem postopku in sem napisal dva amandmaja, zato bi samo na kratko obrazložil."
42,"Še prej pa bi rad povedal, da tisto, ker ves čas v skupščini govorim in se nikoli nič ne uresniči, je od tega, kakšna bo ta nadgradnja, narediti že pred tem neke racionalizacijske posege, da bi potem vedeli, kakšni davki so potrebni."
20,"Čudno se mi sliši od nekaterih najvišjih organov ali ljudi,ki pravijo, da je še kar v redu v Sloveniji."
31,"Jaz pa pravim, da ni v redu in da smo ohranili v bistvu še vedno staro samoupravljanje in če hočemo to spremeniti, moramo seveda bolj znanstveno delati, sigurno ne čez palec."
29,"In se mi zdi, da je to materija, ki je ta vlada še ni načela in se dela odvisno od volje in znanja posameznikov, ampak nenačrtnost je tukaj evidentna."
21,"Nenačrtnost na tem področju je kompletna in smatram, da v proizvodnji poskušamo iti po tisti prvi stopnji 20 ključev na čiščenje."
6,V nadgradnji tega se ne dela.
26,"In smatram, da potem seveda posledica vsega tega nečiščenja v nadgradnji je pa tudi, da imamo take in take velike potrebe po takem in drugačnem davku."
26,"To je moja pripomba, malo sem bolan na to, ne mi zameriti, ampak rad bi videl, da bi tudi v vladi bili malo bolni na to."
31,"Druga stvar je, da podpiram to, da ne bi naši novinarji rekli, da Zbor združenega dela ne ve, kaj hoče v vsaki stvari, je, da prometni davek naj bo brez izjem."
13,"Naj bo rajši nižji, ampak brez izjem, ker potem ne znamo kdaj končati."
27,"Čeprav vem, da so invalidi težka kategorija, pomembna, mislim, da če bomo začeli z izjemami, ne bomo končali in menim, da bi se moralo to načelno rešiti."
7,"Samo mimogrede, na amandmaje Murna glede avtomobilov."
8,"Jaz ne razumem, kaj pravzaprav onegavimo toliko časa."
16,"Zakaj ne bi mi rajši avte na cesti obdavčili, namesto na začetku pri vhodu, pri nabavi."
10,"To se da urediti, in to imajo nekatere države urejeno."
12,"Kdor ima močnejši avto, plača tekoče več, ne pa ob nabavi veliko."
40,"In to se mi zdi bolj pošteno, ampak se sproti plačuje in se mi zdi, da bi se stvari potem tudi socialno korigirale, ker to, da imamo do 1800 m nad 1800, torej tisti, ki več ima, naj več da."
73,"V redu princip, ampak naj da tistikrat, ko bo na cesti to rabil in ta princip bi lahko tudi tukaj vključili, kot ga imajo nekatere zapadne države in ne razumem, zakaj mi iz tega poskušamo nekaj izvirnega delati in recimo, z matematiko smo skregani, da davek računamo na carino, plus na osnovo, čeprav se privatno vsi finančniki strinjate s to neumnostjo, uradno pa zagovarjamo, da je to lepo, ker prinese več v proračun."
1,Razumem.
45,"Jaz bi prosil, predlagal, kar je zelo dvorezno, ampak glede na to, da smo država in da so tudi na jugu sedaj države, bi želel, da ne bi naredili takih napak, kot smo jih v letošnjem letu naredili; torej, da bi morali biti zelo fleksibilni."
9,"Sedaj mi ne vemo, kakšne davke bo imela Hrvatska."
13,"Če bomo mi, imel sem diskusijo ali je 13 + temeljni ali ni 13."
4,"Mislim, da je 13."
22,"Ker če je 13, se nam bo dogajalo to s Slovenijo in Hrvatsko, kot se je z Beogradom in Pančevim v Vojvodini."
17,"Beograjčani so hodili v Pančevo kupovati, ker je bil tam 8 ali nekaj indeksnih točk nižji davek."
21,"Če je v Hrvatski nižji, se bo Slovencu splačalo izvažati na Hrvatsko in iz Hrvatske za 1% spet uvažati v Slovenijo."
45,"Če hočemo te stvari rešiti na hitro, bi morali - ker bo to nastajalo v Hrvatski - verjetno neka pooblastila dati Izvršnemu svetu, da ne bi vsakič prišel v skupščino na te spore, na te različne interese, ampak da bi poskušal z nekim pooblastilom te stvari uravnati."
6,"Vem, da je to dvorezen meč."
52,"Samo menim, da glede na situacijo, kakršna je, kakršna se bo dogajala v tekočem letu, da ni za govoriti 1992 leta bo tako 1993 leta pa drugače. 1993 leta bomo lahko v veliki revščini in zaradi tega ne bi tako na dolgo planiral, če ne moremo niti za en teden naprej planirati."
10,"Pri tem davku, poglejte pri avtomobilih, celo leto smo izgubili."
17,"Tukaj smo govorili, ne razumem vladnega ukrepanja, da dovoli, da naši Slovenci hodijo na Dansko iskati avto."
7,Ali da hodimo v Avstrijo iskati avto.
23,"Meni je zadnjič eden zelo normalen človek rekel, pa zakaj ne dovolite vi, da bi Avstrijci in Danci hodili v Slovenijo iskati avto."
3,Zelo butasto vprašanje.
9,Verjetno je nekaj za narediti s takim butastim vprašanjem.
7,Ker v davčnem sistemu je tega dosti.
26,"Zaradi tega se bojim tega pooblastila, ampak bi se drznil dati pooblastilo, da ne bi Izvršni svet vedno znova prihajal v skupščino, ker sprememb bo veliko."
32,"In z veliko spremembami obremenjevati Skupščino, Izvršni svet vidite, da se že pri rebalansu boji skupščine, pri davku je nekaj podobnega, bojim pa se, da bomo potem v Sloveniji slabšo potezo povlekli."
18,"Jaz imam potem, sem predložil, ne bi na dolgo razlagal, strinjam se z gospodom Prelovcem glede leasing opreme."
18,"In predlagam pri 21. členu, da se doda v 7.a točki od leasing investicijske opreme kratka utemeljitev."
10,Na čelu vseh sodobnih davčnih zakonodaj je načelo nujnega obdavčenja.
30,"1) Ni prav, da se prometni davek plačuje prvič pri nabavi produkcijskih sredstev in drugič, od storitve dajanja ter sredstev v leasing, kar predvideva tudi predlog zakona o prometnem davku."
11,2) Ukrepi davčnega sistema se vedno odražajo kot instrumenti ekonomskega sistema.
12,Posledica obdavčitve leasinga pomeni zaviranje razvoja leasinga in posredno zaviranje razvoja investiranja.
38,"Leasing se je v razvitih državah zapadne Evrope razvil prav zato, ker je njihov davčni sistem z oprostitvami in olajšavami omogočil širjenje produkcijske baze in uporabo novih sodobnih osnovnih sredstev podjetnikom in obrtnikom, neodvisno od njihovih investicijskih sposobnosti."
9,To je še toliko bolj pomembno za naše obrtništvo.
15,"Leasing nadomestilo ali najemnina se plačuje iz vrednosti, ki jo neposredno ustvarjajo nova investicijska sredstva."
7,"Lahko rečem, da oprema financira sama sebe."
21,"Ugodnejši pogoji za podjetnike in obrtnike pospešujejo nastajanje novih malih in srednjih podjetij ter obrtništva, povečuje se ekonomija sredstev in zaposlenosti."
19,Na strani proizvajalcev leasinga omogoča novo obliko ponudbe in deluje na povečano prodajo in s tem tudi na proizvodnjo.
20,"In šestič, kar je najbolj pomembno, država je bogatejša zaradi večje proizvodnje, ki jo lahko proda doma ali na tujem."
10,V tem je še nekaj skrivnosti v naši novi Sloveniji.
34,"Imam pa še eno pripombo k 1. točki 9. člena predloga zakona in ne bi vas moril, ker je tukaj več citiranih stvari, v predlogu pa se nekaj nakazuje, da se ni tako sprejelo."
9,In sicer vam samo na kratko končno obrazložitev povem.
19,"V predlogu zakona so les in gozdni segmenti definirani med tistimi materiali, ki se ne štejejo za reprodukcijski material."
7,Gre torej za dve popolnoma nasprotni rešitvi.
27,"Utemeljitev, ki je bila navedena v obrazložitvi predloga, da je obdavčitev uvedena zaradi nadomestitve izpada prihodkov na področju gozdarstva,pa je ne prepričljiva in strokovno ne vzdrži."
21,Zakon o začasni prepovedi sečnje je bil nedomišljen zakon in je povzročil več vrst škode in tudi izpad prihodkov za proračun.
17,"Vendar to ne more biti razlog za obdavčitev surovine, ki predstavlja za lesno industrijo enega bistvenejših repromaterialov."
7,Les namreč postaja s tem dvakrat obdavčen.
7,"Enkrat kot repromaterial, enkrat kot končni izdelek."
26,"Taka rešitev za lesno industrijo, ki je z 1/3 svoje proizvodnje usmerjena v izvoz, je tudi svoje razvojne cilje poistovetila z izvoznimi cilji, nikakor ni sprejemljiva."
18,"Menim, da v predlogu, ki smo ga danes dobili oziroma Uradni list, ki je objavljen, to ni upoštevano."
18,"Mislim, da pri novem predlogu se bi to upoštevalo, ker menimo, da ni to zgodovina 1/3 lesne industrije."
16,"Lesna industrija bo morala izvoziti 70% do 80% svoje proizvodnje v izvoz, če bo hotela preživeti."
10,Lesna industrija je v zadnjih dveh letih izgubila 15.000 zaposlenih.
27,"Danes jih ima 25.000, mesečno jih 300 izgubi plus tega, da je toliko ljudi doma in računam v dobrem letu dni, da bo to prišlo na 15.000."
2,Hvala lepa.
2,Hvala lepa.
4,Roman Jakič ima besedo.
3,Hvala za besedo.
30,"V tistem začetnem delu bi rekel, da se s strankarskim kolegom Boštjančičem ne strinjam v tisti točki, ko govori, da je treba seveda prometni davek naravnati za vse brez izjem."
32,"Jaz pravim da, toda šele v trenutku, ko bodo seveda vsi pogoji drugi, normalni in zato bom seveda govoril o teh izjemah, ki ne bi smele biti v teh tarifah prometnega davka."
59,"Za začetek mi dovolite, da izrazim strinjanje z Gospodarsko zbornico Slovenije, ki govori o tarifi št. 2 pod 4. točko oz. o tistih proizvodih, ki so konstruirani za neposredno in posredno uporabo sončne energije, da bi iz teh deset morali iti v tarifno skupino št. 3. Popolnoma se strinjam tudi z dr. Remškarjem oz. s stališči Odbora za družino."
46,"Menim, da je treba razmišljati o tem, namreč, če govorim o šolskih potrebščinah in potem pogledam, pod kaj je predlagatelj razumel šolske potrebščine vidim, da je v bistvu večina tistega, za kar starši seveda že zdaj odvajajo velike količine denarja, da se otroci sploh lahko šolajo."
23,"Prav tako se seveda strinjam z dr. Arzenškom, ko govori, da je treba iz tarifne številke 3 ven vrči 20. točko od zdravil."
72,"Namreč veste, da sem jaz tukaj enkrat dal pobudo, ko je bila uvedena ta zakonodaja, da se zdravila razvrščajo na negativna, pozitivna in tisto srednjo listo in da takrat ni bil sprejet moj predlog, da so seveda šolajoči se in študirajoči se otroci, dijaki oz. študentje oproščeni tega, pomeni seveda še dodatno tarifno oz. 5% pomeni še povečanje cene teh zdravil in seveda bo za to skupino ljudi seveda še dodatno breme."
9,"Gospa Ahčanova je govorila, da predlagatelja sociala ne zanima."
61,"Jaz bi tukaj nadaljeval in bi rekel, da ne samo, da je sociala ne zanima, tudi intelektualni in kulturni nivo populacije v Republiki Sloveniji je ne zanima sodeč iz tega, kar je v tarifni št. 3. Namreč menim, žal ni nihče predstavil stališča oz., ali pa sem jih preslišal Komisije za informiranje ter Komisije za kulturo, ko govori o 14. točki."
73,"Jaz bi jo seveda razširil še s tem, ko govori, da se bo 5% plačevalo od knjig, brošur, časnikov itn. znanstvenega, umetniškega, kulturnega, izobraževalnega in strokovnega značaja, potem učnih filmov, govori tudi magnetofonskih trakovih, ki so konec koncev namenjeni za izobraževanje mladih, in v 19. točki govori o računalnikih in drugi računalniški opremi in žepnih kalkulatorjev, ki so v zadnjem času, vsaj upam, da sledimo tem trendom seveda neobhodno potrebne za izobraževanje mladih."
20,"Jaz bi vas seveda, in tukaj je tista poanta, ki sem jo začel, da se ne strinjam z gospodom Boštjančičem."
76,"Poglejte, v teh dneh se v različnih odborih skupščine in v komisijah Skupščine Republike Slovenije razpravlja o socialnem položaju študirajočih, o štipendijah in npr. če vam preberem en stavek sporočila analizi štipendiranja, ta stavek govori, da pač ta cenzus za štipendije, ki je zdaj zelo težko za študente, ali pa dijake dobiti ta nivo, pravi, da cenzus, ki se je zmanjšal, sledi ciljem postopnega zmanjševanja udeležbe države pri zagotavljanju materialnih pogojev za izobraževanje in študij posameznikov."
18,"Bi rekel človek, bog se usmili te države, ki seveda zavestno in načrtno zmanjšuje materialne pogoje za izobraževanje."
54,"Zato bi v tem sklopu seveda rekel, da je potrebno dijake, osnovnošolce, če začnemo od njih, dijake v srednjih šolah in študente oprostiti oz. vse druge oprostiti te 5% stopnje plačevanja davkov od prometa teh knjig, ki so namenjene izobraževanju in kulturi, ker konec koncev tudi na tem področju se bo moralo nekaj zgoditi."
6,Še dodaten argument naj vam povem.
26,"V tej razpravi je bilo, veste, da se štipendija, pač ta problematika štipendiranja, da so skoraj študentje bili pred Skupščino, ker so bili zrevoltirani s tem."
71,"Naj vam še to povem, argument, zakaj je problem za te ljudi, da je npr. 60% upadlo, manj je dela prek študentskih servisov, ki so seveda za študenta ali pa dijaka pomenila ravno to, da je lahko plačal 300 mark pri privatniku, ker mu pač država ne more urediti primerne davčne olajšave oz. davčne olajšave tistemu, ki oddaja stanovanje in pa zato, da je lahko kupil knjigo in se normalno izobraževal."
2,Hvala lepa.
1,Hvala.
2,Gospod Dretnik.
2,Na kratko.
21,"V tem zakonu bomo kmetje potegnili krajši konec zaradi neurejenih razmer na področju, ki se tiče porabe goriva za proizvodnjo hrane."
24,"Kmetje, ki sedimo tu v skupščinskih klopeh, smo na udaru upravičene kritike svojih volilcev, ker smo na tem področju naredili zelo malo ali nič."
11,"Očitajo nam, da je bilo to v prejšnjem sistemu bolje urejeno."
27,"No, mi vemo, da smo lansko leto 60 milijonov, če se ne motim, odstopili od tega sklada za poplavljence v Savinjski dolini, zato je ta akcija mirovala."
20,"Šele pred kratkim je Izvršni svet sprejel odlok, ki nam olajšuje samo 20% znižanje tega davka, in sicer na proizvodnjo."
5,Ta odlok bo zelo neučinkovit.
32,"Prvič zato, ker ima tako malo stopnjo znižanja, drugič pa zato, ker bomo potegnili krajši konec predvsem hriboviti kmetje, kajti vedeti moramo, da hribovski kmet porabi na enoto proizvoda neprimerno več goriva."
56,"Zdaj nam lahko kmetje očitajo to, da smo na tem področju naredili malo ali nič, bodo nam pa lahko v bodoče hvaležni pod narekovajem, zato ker jih bomo s tem zakonom postavili pred velike sankcije, saj bo kmet, ki bo natočil v traktor prepovedano kurilno olje,lahko plačal kazen do 25.000 tolarjev ali celo odvzem vozila."
74,"Zakon je za vse enak, od ugodnih določb do sankcij in jaz nikakor zdaj ne zagovarjam tega, ali pa predlagam, da naj bi bili pri teh sankcijah kmetje izvzeti, pač pa predlagam in zato mi je zelo žal, da ni več predstavnikov Izvršnega sveta tu, naš minister nam je pravi čas ušel, da bi se v najkrajšem času sprejel zakon, neodlok o res temeljiti oprostitvi prometnega davka za tista vozila, kot so traktorji, ki"
5,1. ne kvarijo javnih cest
4,2. pa proizvajajo hrano.
2,Hvala lepa.
1,Hvala.
3,Gospa Angelca Žerovnik.
1,Spoštovani!
8,Nekako tri vsebinske pripombe imam na ta zakon.
13,"Prva pripomba se nanaša na 18. člen, 8. alineo, ki govori o oprostitvah."
12,"Govori o Rdečem križu, nato pa nadaljuje o organizacijah z enakimi cilji."
32,"Če pustimo to inplicitno dikcijo, je toliko netočnosti, da se nam lahko marsikaj pritihotapi, ali pa marsikaj odpade, kar bi moralo soditi v to alineo, zato predlagam, da sledi Rdečemu križu Karitas."
60,"Menim, da v sedanji situaciji se je potrdilo to v vsakem kraju, namreč tu ne gre samo za neko cerkveno organizacijo, ampak gre za mednarodno organizacijo, ki rešuje izredno veliko problemov beguncev in tudi drugih socialnih problemov slovenskega prostora, zato menim, zlasti zaradi mednarodnega sodelovanja in sprejemanja mednarodne pomoči, da se to eksplicitno navede, torej poleg Rdečega križa še Karitas."
7,Naj pa se navedejo tudi invalidske organizacije.
15,"Tu pa se zavzemam že z opredelitvami, ki jih je podala pred mano Alenka Ahčanova."
20,"Namreč, tu gre za sorazmerno majhne olajšave,katerih naj bi bili deležni invalidi prek invalidskih izdelkov in pa invalidskih pripomočkov."
14,"Tu gre običajno bolj za psihično podporo tem ljudem, kot pa za materialne dobrine."
25,"To so tako majhne reči, pri katerih ne bo država obogatela, invalidom pa to veliko pomeni, tako da menim, da bi to lahko tako navedli."
9,"Nadalje me pa zanima, morda nisem pravilno našla odgovora."
29,"Gre za pornografijo, ki je zabeležena v tarifni številki 3, torej za izpade, ni pa nikjer navedena, ali pa nisem jo našla, kje pa je zdaj, kam je potisnjena."
15,"Predlagam, da je pornografija v najbolj obdavčenem tarifnem razredu oz. pod najbolj obdavčeno tarifno številko."
1,Hvala.
1,Hvala.
2,Franc Erce.
3,Še en razpravljalec.
48,"Ko v tem zboru oz. ko v skupščini obravnavamo prometni davek, se mi takole malo levo ali desno prikažejo številke proračuna in seveda zato smatram, da je zakonodaja s tega področja izredno pomembna, sicer je najbrž res, da so vsi zakoni, ki jih sprejemamo ta hip izredno pomembni."
46,"Ker imamo, mislim, da je v 4. točki nekaj besed, bomo najbrž zgubljali veliko časa okrog proračuna, se zdaj ne bi okrog tega zaustavljal, samo to za osvežitev. 40% prihodkov naj bi bilo zbranih iz prometnega davka, zato resnično smatram, da je zadeva potrebna temeljite proučitve."
88,"Sam sem z osnutkom tako srednje zadovoljen, rad bi pa kolegice in kolege malo tako informiral oz. opozoril, da stvar ni problematična samo pri nas v Sloveniji, ena od, mislim, da je glavna točka, ki jo Evropska skupnost na tem gospodarskem področju predvideva, pač v enem krajšem času urediti, je ravno uskladitev tega prometnega davka, sicer tam ga malo drugače imenujejo, davek na dodatno vrednost oz. (pove tudi angleško) to je mislim tudi stvar, ki nam jo bodo gospe oziroma finančno ministrstvo v doglednem času tudi nam predstavilo."
17,"Povedati moram, da se osebno s kolegom Boštjančičem absolutno strinjam, čeprav nisva iz istih vrst, glede obdavčevanja."
71,"Sam bi predlagal, če bi imel pač to moč, ampak na srečo nisem sam, da se dejansko, predvsem gre za promet, vse obdavči, vendar bom vseeno predstavil stališče našega kluba, ki bi želel oz. daje predlagatelju v razmislek, če bi pod poglavje davčnih oprostitev, 18. člen vključil še - ni še definirano oz. bi želeli, da se mogoče definira - nabava družinskega avtomobila in sicer za družine, ki imajo 3 ali več otrok."
18,"Moram takoj povedati, da sam nisem ta hip še interesent na to zadevo, mogoče čez kakšna leta pa."
4,No pa majhno obrazložitev.
25,"Družinam z več otrok naj bi se na ta način približala možnost nakupa primernega vozila, ki bi ustrezal njenim potrebam, tako glede velikosti, ekonomičnosti, varnosti."
21,Zakonodajalec naj bi skupaj z pristojnimi resorji proučil možnost in predpisal merila in kriterije za definicijo takega avtomobila in upravičenost nakupa.
33,"Menim, da bi bilo glede na ekonomski položaj družin, posebej pa družin z več otroci, potrebno sploh podrobneje proučiti možnosti za olajšave pri nakupu ustreznega vozila za take družine oz. za te družine."
53,"Pod pojmom družinskega avtomobila naj bi se mogoče razumelo avtomobil, ki je primeren za prevoz večjega števila oseb, to najbrž ne bi bil kakšen dirkalen avtomobil, avtomobil s primerno močjo motorja in pa avtomobil, ki bi tudi poleg prvih dveh elementov zagotavljal oz. ustrezal tudi ostalim, recimo ekološkim zahtevam pa še kakšnim drugim."
3,Toliko za zdaj.
10,Najbrž se bom ob drugi oz. ob zadnji fazi oglasil.
31,"Bi pa pohvalil zakonodajalce oz. predlagatelja, da je dejansko upošteval tiste naše pripombe iz prve razprave, da naj bi zakon veljal s 1.1., tako da predvsem trgovcem ne nalaga dodatnega dela."
2,Hvala lepa.
4,Besedo ima Ivo Daneu.
4,Hvala lepa za besedo.
1,Spoštovani!
13,"Upam, da ta razprava danes od vseh teh razpravljalcev ni šla v prazno."
17,"To je pomembno področje in prav tako se zavzemam, da bi čimprej prišli do uveljavitve tega zakona."
30,"Ne bi govoril na dolgo in široko, podpiram Gospodarsko zbornico, podpiram stroko in ker je že ogromno oziroma najmanj pet razpravljalcev govorilo o avtomobilih, bi se pa tudi jaz pridružil."
20,"Namreč, gre za varnost prometa in v korist tega bi verjetno tudi šlo v podporo pri prodaji staro za novo."
62,"Ne bi zdaj teh, ker danes je osnutek in ne bomo vlagali amandmajev, ker ste dobili tudi na mizo, vendar bi poudaril recimo, da pri tem novem osnutku zakona o davku od prometa proizvodov in storitev vsebuje več določil, po katerih davčno osnovo predstavlja prodaja vozil po sistemu staro za novo, zato bi predlagal dopolnitev, ki jo bomo dali v pisni obliki."
65,"Vendar pri razlagi ne gre spregledati, da je davčni sistem tak, da zadovoljuje fiskalno funkcijo, prepričan pa sem, da bi z nekaterimi olajšavami morali vzpodbujati tudi socialno funkcijo, ki je bila danes že nekajkrat omenjena in s tem tudi varnost prometa, o katerem govorim, saj je iz statističnih podatkov znano, da je cestni davek tisti najhujši, ker gre za izgubljena življenja in mnogo težkih poškodb."
35,"V vseh razvitih državah sta učinkovitost gospodarstva in njegov razvoj vse bolj povezana z učinkovitostjo delovanja prometnega sistema, katerega pa ni mogoče zagotoviti brez sodobnih, tehnično brezhibnih in po mednarodno priznanih standardih proizvedenih motornih vozil."
40,"To se nanaša tudi na gospoda Boštjančiča, ki se je zavzemal za modernizacijo prometa: od avtomobilov naj plačujejo tisti, ki imajo boljše, močnejše avtomobile, vendar mislim, da bi na naših cestah morala biti predvsem brezhibna vozila, tudi če so starejša."
30,"Ker je motorno vozilo proizvod s trajnejšo uporabno vrednostjo, obstaja zakonska obveza prodajalca tega vozila, da sedem let hrani rezervne dele, s tem pa prevzema tudi obveznost vzdrževanja prodanega vozila."
58,"Po do sedaj veljavnem zakonu o prometnem davku po sistemu staro za novo je namreč prodajalec podjetje bilo obvezno rabljeni proizvod, ki ga je sprejelo v prodajo, po prej omenjenem sistemu popraviti v višini najmanj 10% vrednosti, kar je imelo za posledico, da je podjetje dalo v promet brezhibno vozilo in s tem zagotovilo večjo varnost v prometu."
24,"Za tako popravljeni in prodani proizvod je predstavljala osnova za davek razlika med prodajno in odkupno ceno rabljenega vozila, vrednost popravila in zaslužek serviserja."
82,"Da ne bi zdaj zavlačeval, bi pa rekel, da podpiram tudi vse tiste, ki bi zvišali davek na cigarete v korist zdravstva, naših kolegov zdravnikov, športa ne bom omenjal, ker s tem bi tudi verjetno lahko bolj zdravo živeli, in vseh tistih, ki se zanimajo za ekologijo, za olajšave, za vse proizvode, ki delujejo v smislu Zelenih, tako da bi še enkrat rekel, ne dajmo govoriti, iz katerih vrst kdo prihaja in dajmo delati za to, da bo dobro vsem prebivalcem Slovenije."
1,Hvala.
1,Hvala.
9,Dvajseta in menim tudi zadnja razpravljalka je Vlasta Sagadin.
1,Pozdravljeni!
22,"Pazljivo sem poslušala razprave predhodnikov in ker menim, da nekatere stvari niso bile omenjene, bi morda v imenu Zelenih predlagala nekaj pripomb."
23,"Mi smo že pripravili to celo v amandmajski obliki, ker je bilo predvideno sprejetje zakona, vendar zdaj nekaj okrog tega samo v razpravi."
26,"Najprej bi se k 15. členu strinjala z vsemi tistimi, ki pravijo, da v osnovo za davek od prometa proizvodov ne vštevamo carinskih dajatev in drugih."
5,"Predlagamo, da se to izloči."
36,"Potem bi pa k 18. členu, kjer so predvidene te davčne oprostitve, predlagali, da se doda 13. točka, ki se glasi, da se oprosti davka tudi proizvode, namenjene za prehrano ljudi, ki nosijo oznako 'zdrava prehrana'."
20,"Proizvodi iz te točke so ne predelana in predelana živila ter začimbe in druge snovi, ki se dodajajo tem živilom."
51,"Mnenje o tem, da gre za proizvode iz te točke, daje pristojni republiški upravni organ in preden izda proizvajalec ali prodajalec proizvode iz te točke v promet, mora na njih natisniti oziroma označiti potrebno klavzulo, da gre za proizvode, od katerih se plačuje davek od prometa proizvodov po neki tarifni številki."
45,"Zadeva okrog tarifnih številk v zvezi s tarifno številko 1 menimo, da je ta oprostitev oziroma olajšava pri nakupu avtomobila s katalizatorjem premajhna, da ni stimulativna in da ne spodbuja kupcev k nabavi avtomobila, ki uporablja neosvinčen bencin, mi predlagamo to olajšavo nekoliko višjo, 30%."
132,"Zanimiva je tarifna številka 2, kjer so omenjene, zanimiv je spekter teh olajšav oziroma davkov za tarifni razred številka 2. In sicer točka 4 in 5, kjer govori o solarnih vodnih grelnikih, kolektorjih, skratka izrazito ekološko prijaznih artiklih, ki bistveno prispevajo k zmanjšanemu onesnaževanju okolja, potem pa, ko gledamo vse tiste točke do številke 11 in potem še naprej, vidimo, da je to v istem rangu, kot so davčne stopnje za rabljene avtomobile, kmetijsko mehanizacijo, šolske potrebščine recimo pod tarifno številko 3, pa celo prospekte, vozne rede, krste, mrtvaške prte, parklje, rogove itn., tako, da je ta zadeva zelo pisana in mi menimo, da bi morali točki številka 4 in 5 iz tarifnega razreda 2 prenesti v ta razred številka 3, ki je stopnja davka za promet samo 5% in ne 10%."
11,"Nikjer se ne omenja, ali ne vzpodbuja reciklažo že uporabljenih surovin."
26,"Mislim, da bi lahko pri tarifnem razredu številka 3 dodali še eno alineo, kjer bi 5% davka odmerili od proizvodov, ki so izdelani iz reciklažnih surovin."
23,"Nadalje imamo pripombo k tarifnemu razredu številka 3, in sicer k točki 11, ko govori, da so po stopnji 5% obdavčene otroške igrače."
38,"Menimo, da bi morali te igrače, ki nosijo oznako 'dobra igrača' obdavčiti drugače, zato predlagamo, da se točki 4 pri tem tretjem tarifnem razredu doda nov tretji odstavek, ki te otroške igrače z oznako 'dobra igrača' tudi upošteva."
12,"Seveda se pridružujemo vsem, ki so proti kajenju oziroma za obdavčenje kadilcev."
8,Mi predlagamo iz 45% na 65% za cigarete.
13,"Ne bi brala utemeljitev, ker mislim, da so več ali manj vse poznane."
20,"Nekaj pa bi povedala osebno o sicer, čisto o vlogi, v kateri se znajdem, ko kupujem oblačila, konfekcijo, obutev itn."
23,"Malo sem presenečena, da se je zopet pojavil pri tretjem tarifnem razredu med deškimi in dekliškimi oblačili tista limitna številka 34 in 14."
34,"Ne vem, ali imam vse otroke ne po jusu, izven standardov, ampak mislim, da če je šoloobvezen otrok, petošolec, že dve leti nosi obutev, ki je izrazito ženskih številk, potem nekaj ni v redu."
46,"Ali je naša šolska generacija prehitro zrasla in dejansko lahko držijo te antropološke meritve višin in dolžin stopal naših otrok, ki so bile opravljene v preteklem desetletju na antropološkem inštitutu, ko so ugotovili, da dejansko vsaka generacija v desetih letih v povprečju zrase za 1 cm."
27,"To pomeni, da se bomo morali mi prilagoditi tem višinam in tem dolžinam, ne pa, da okostenelo te številke ohranjamo v standardih za otroško obutev in konfekcijo."
13,Potem imam pa še eno vprašanje: 20. točka pri tretjem tarifnem razredu 'zdravila'.
9,"Zanima me, kam sodi kontracepcija, kako je ta obdavčena."
18,"Če bi mene vprašali, bi predlagala, da zdravila in kontracepcija in ostali zdravstveni pripomočki ne bi bili obdavčeni."
2,Hvala lepa.
1,Hvala.
10,"Vili Sekereš meni, da ne more biti deklica zadnja razpravljalka."
3,Hvala za besedo.
4,"Spoštovano predsedstvo, spoštovani kolegi!"
28,"Ne zato, da bi bil zadnji moški, ampak da bi kolegica, ki je bila zadnja in tudi ostale, ki so ravno glede teh številk otroških oblačil in obuval."
62,"Jaz sem to pri tezah zahteval in prosil, da se te številke korigirajo tam do 16, ker verjetno, če hodimo malo in to populacijo malo pogledamo, recimo mi imamo v šolah učence, ki imajo 42, 43 številko, tako da mislim, da ne bi o tem dosti govoril in podpiral ta predlog, ampak je pa res tudi ta številka bi morala doživeti korekcijo."
8,To je kar se tiče obuval in oblačil.
19,"Drugo, podprl bi predlog gospoda kolega Gumilarja in še eden je to predlagal, gospod Grašič, za oblačila in obutve."
85,"Prav tako vemo, kakšno stanje je,kakšen je sedaj naš položaj, da bi te zadeve lahko ceneje kupovali, zato bi mogoče predlagal, da tudi športna oblačila, jaz sem že kolegici oziroma gospe zadnjič povedal, namreč ne samo redna oblačila, ampak tudi športna oblačila bi eventuelno spadala v to, pa tudi športni artikli v tarifno številko 3. Mi se tu ven mečemo, da smo nek športni narod, imamo pa takšne cene pri športnih artiklih, da je to nemogoče za rednega in navadnega državljana, da to kupi."
26,"Na koncu bi imel še en predlog, da se črta druga alinea te prve tarifne številke, da bi ta zakon bil 20% od 1. januarja 1992."
2,Hvala lepa.
2,"Hvala, Vili."
4,Še želi kdo razpravljati?
2,Anka Osterman.
1,Pozdravljeni!
6,Jaz se sploh ne bi oglasila.
41,"Rada bi samo zdaj povedala, da se strinjam z večino razprav, oglašam se pa predvsem zaradi tega, ker sem že na julijski skupščini dala pobudo, da se zmanjša ali odpravi prometni davek na prehrano, ki jo kupujejo in uživajo sladkorni bolniki."
38,"Takrat sem tudi obrazložila za njihovo veliko številko v Sloveniji in z vedenjem, da sladkorna bolezen terja dieto, ki je zelo draga in da je to lahko odločilnega pomena za stanje, za izboljšanje ali poslabšanje stanja teh ljudi."
15,"Ta moja pobuda se je očitno nekje izgubila, sploh ni bilo nobenega odziva na njo."
28,"Zato se mi zdi, da je prav, da zdaj ob tem zakonu opozorim na to in predlagam, da predlagatelj prouči to pobudo in jo vključi v člen 18."
2,Hvala lepa.
3,"Hvala lepa, Anka."
3,Še želi kdo?
21,"Ne vem, glede na 22 razpravljalcev in glede na vaše pisno gradivo, toliko ga je, imajo na ministrstvu verjetno veliko dela."
6,Želi gospa namestnica še kaj povedati?
1,Prosim!
35,"Ne bom se opredeljevala do posameznih pobud, ker mislim, da jih je treba pogledati v celoti, počakati tudi stališče matičnega odbora, ki se še ni prebil do konca zakona in potem seveda tako prečistiti zakon."
52,"Načelno glede znižanja stopenj splošnih, celotnih ali zgolj splošne stopnje v 1. tarifni številki tudi nam bi bilo zelo všeč, če bi to lahko storili, vendar moramo vedno upoštevati tudi drugo stran, to je bilančno stran, zaradi tega, ker enostavno je prometni davek, hoteli to ali ne, povsod postal osnovni fiskalni instrument."
33,"In če pri direktni obdavčitvi izhajamo iz tega, da si vnaprej določimo stopnje in potem je efekt v prihodkih tak, kot je po teh stopnjah, je pač to treba konpenzirati na drugi strani."
29,"Mi mislimo, da je prometni davek najbolj primeren, na koncu koncev imamo tu tudi izkušnje iz drugih držav, ki so zaradi tega v osemdesetih letih šle v splošno obdavčitev."
14,"Seveda nam vsaj po današnji razpravi ostane veliko vsebinsko vprašanje, na katerega nimamo odgovora."
12,"To je, ali obdavčitev vsaj po minimalni stopnji vsega prometa ali izjeme."
15,"V zakonu, ki ga imate danes, je bil pač princip, da je zakon brez izjem."
26,"Skušali bomo še enkrat, ko bomo pregledali vso razpravo in počakali tudi na dokončno obravnavo na matičnem odboru, pač videti, v katero smer se nagiba tehtnica."
16,"Glede vprašanj, ki so se pojavljala v zvezi z zakonom, pa bi rada dala nekaj pojasnil."
3,"Prvo, cestni dinar."
13,Cestni dinar je sestavni del stopnje v tarifni številki 5 pri naftnih derivatih.
12,"Carina v davčni osnovi, ali ne v davčni osnovi za prometni davek."
33,"To moram povezati z dvema, mislim, da sta bili dve razpravi o tem, da je treba gledati na konkurenčnost domačega in tujega proizvoda in ravno tu zaščitna funkcija, to je osnovna funkcija carine."
20,"Se pa strinjam, da je veliko delo pred nami glede carinskega sistema, carinske tarife in predvsem na področju uvoznih taks."
13,Vendar carina je z vidika zaščitne funkcije povsod sestavni del osnove prometnega davka.
9,Glede tobaka: stopnja res na prvi pogled je nizka.
10,"Zlasti, ker ni v stopnjo preračunan absolutni pribitek v tolarjih."
67,"Povprečna stopnja z upoštevanjem, efektivna, z upoštevanjem tega absolutnega pribitka znaša okoli 60% je namreč različna, po vrstah artiklov, s tem, da je treba vedeti, da je za razliko od vseh drugih proizvodov pri tobaku davčna osnova maloprodajna cena, kar pomeni, da je od stopnje 60 od maloprodajne cene dejansko, na okroglo rečeno, stopnja od 120 davčne osnove in to je tista primerljiva stopnja z ostalimi stopnjami."
25,"Glede piva in vseh drugih artiklov, ki jih v seznamih v tarifnih številkah niste našli, velja, da so splošni stopnji, se pravi, tarifna številka ena."
18,"Glede ločitve zdravstvenih storitev, privatna praksa in neprivatna praksa, ker ni nič definirano, velja za vse zdravstvene storitve."
2,Glede pravilnika.
19,"Pravilnik, ki bi bil že prilagojen osnutku zakona, ki ga imate vi, ni bil dan niti v strokovno debato."
19,"Strokovnim službam je bil dan pravilnik, ki je sedaj veljaven, modificiran z nekaterimi spremembami, ki so bile storjene poleti."
36,"In ravno te pripombe, ki jih dobivamo od strokovnih služb, tudi sedaj vgrajujemo v pravilnik, ki ga delamo paralelno in v katerem morajo vse rešitve, ki se spreminjajo v zakonu, se tudi adekvatno rešiti v pravilniku."
8,In tu se moram navezati na pobudo gostincev.
25,"Pripravljamo alternativno rešitev, tako kot jo predlagajo gostinci, seveda pa bo to povleklo za sabo drugačno evidenco pri gostincih in to bo opredeljeno v pravilniku."
6,In še glede pooblastila Izvršnega sveta.
18,"V zakonu, ki ga imate, je to pooblastilo omejeno samo na dve tarifni številki: naftni derivati in tobak."
18,"Pri tobaku je pooblastilo potrebno enostavno zato, ker je sistem, ki ima tudi absoluten pribitek v absolutni vrednosti."
33,"V kolikor bi bila samo proporcionalna stopnja in celotna obdavčitev v stopnji, potem tega pooblastila ne bi bilo treba, sicer pa je treba ta pribitek pač regulirati tako, kot se spreminjajo cene tobaka."
8,Drugače se izniči v bistvu prvotno predvidena obdavčitev.
27,"Glede naftnih derivatov je zadeva zelo zapletena, vsi veste, kaj vse vpliva na ceno naftnih derivatov in vsi veste, da ta cena naftnih derivatov mora biti zaokrožena."
7,Zaokrožena pa je seveda zgolj s pooblastilom.
27,"In ravno v tem času se razmišlja pri proučevanju predloga za povišanje cen naftnih derivatov o tem, da bi se del socialne funkcije uveljavil skozi to pooblastilo."
1,Hvala.
1,Hvala.
19,"Slišali ste nekaj pojasnil, verjetno bo teh pojasnil še več, ko bomo prejeli predlog in bo takrat bolj jasno."
4,Gospod Muren še želi.
6,Samo tu bomo potem razpravo naredili.
3,Nimam nič proti.
29,"Spoštovano gospo Markičevo bi prosil, da ob predlogu zakona predloži Izvršnemu svetu tudi neko pregledno tabelo, kako s prometnimi davki za posamezne proizvode recimo v sosednjih deželah v Evropi."
13,"Recimo Avstrija, Italija, Nemčija, saj ne mogoče za vse, vsaj za nekatere poglavitne."
14,"Namreč osebno ne verjamem, da se povsod po svetu carine upoštevajo v davčno osnovo."
20,"Razen tako, kot da povsod niso omejeni na naše jugoslovanske prijatelje, kot so Fidel Castro, Kim Il Sung in podobni."
52,"Namreč naše davčne stopnje so v vseh ozirih resnično med najvišjimi v Evropi, čeprav imam jaz kot državni uradnik najgloblje razumevanje za državni proračun, ker tudi iz njega jaz plačo dobivam, pa mislim, da mora biti vseeno ena določena pametna mera, ki je pač vsemu narodu, pa tudi narodnemu gospodarstvu v korist."
8,"Če pa se pretirava, pa se dela škoda."
25,"In tudi znano je, da optimum, se pravi maksimalna zbrana količina zbranih davkov, ni pri najvišjih stopnjah, ker potem pada potrošnja, je pa nekje nižje."
17,"Finančno ministrstvo mora odločati, kje ta stopnja je in dobro bi bilo, da bi se tega lotilo."
1,Hvala.
1,Hvala.
3,Še gospod Boštjančič.
21,"Ta čas, da on prihaja, veste, naloge delimo, samo koliko pa so kos zdaj te naloge izvršiti, pa je drugo vprašanje."
2,Gospod Boštjančič.
7,Samo informacijo bi rad dal zaradi Hrvatske.
11,Zadnjič smo bili v dvomih ali kakšna stopnja je na Hrvaškem.
13,"Namreč zdaj se pojavlja isto, kot pri avtomobilih, samo ne v taki razliki."
14,"Hrvaška stopnja je pet na deset, se pravi je zdaj 15 in pol približno."
17,"Prosim, mi prodajamo s 15,5 in to bo v nekaterih krajih se bo splačalo dol spet iti."
19,"Kako boste zdaj to spet uravnavali? 1% bomo dali na 15,5 in še vedno je cenejše 3% kljub temu."
20,"Dobro, saj je prav, da ne bomo čez 10 ali 14 dni o teh stvareh se preklali in je prav."
8,"Še gospod Bolič, potem bi pa počasi zaključili."
20,"Kolikor poznamo druge evropske države, sploh nimajo carine, večina jih nima carine in tako ne more biti davek na carino."
24,"Če pa imajo, pa imajo maksimalno 8%, ne 41, kot pri nas, kar pomeni 20 ali 25% na 41, še 11% dodatno prometnega davka."
4,To pa je res.
1,Dobro.
3,Še želi kdo?
6,"Če ne, lahko zaključim z razpravo."
12,"Glede na to, da smo obravnavali osnutek, bi predlagal usklajena dva sklepa."
41,"Osnutek zakona o prometnem davku se sprejme in predlog zakona naj pripravi Izvršni svet Skupščine Republike Slovenije in pri pripravi predloga, naj predlagatelj prouči in ustrezno upošteva pripombe in amandmaje delovnih teles Skupščine in pripombe ter amandmaje delegatov in drugih institucij."
12,"Upoštevali pa bomo tudi to, da bi naj čimprej pripravili ta predlog."
5,Želi o sklepu kdo razpravljati?
2,Ugotovimo prisotnost!
5,Kdo je za predlagani sklep?
5,Je mogoče celo kdo proti?
2,In vzdržani?
9,"Tu je nekaj prosvetnih delavcev, kakšna je ta matematika."
2,Čisto nova.
7,Dobro osnutek o prometnem davku smo sprejeli.
21,In zdaj bi prosil naslednje. 3. točka dnevnega reda je predlog zakona o praznikih in dela prostih dnevih v Republiki Sloveniji.
30,"Če ima kdo že kakšen pisni amandma, naj ga sedaj odda, tako da bi te zadeve spravili v red, drugače bi pa imeli do 13,45 prosto za malico oz. kosilo."
11,"Prosim vas, pridite vsi v popoldanskem času tudi še na sejo."
1,Hvala.
3,Lahko nadaljujemo sejo.
14,"3. TOČKA DNEVNEGA REDA, PREDLOG ZAKONA O PRAZNIKIH IN PROSTIH DNEVIH V REPUBLIKI SLOVENIJI."
18,"Predlog zakona je v obravnavo predložil Izvršni svet Skupščine Republike Slovenije, objavljen je bil v Poročevalcu št. 26."
16,"Predlog zakona je obravnavala Komisija za notranjo politiko, ki je v razpravi podprla predložene zakonske rešitve."
39,"V podrobnejši razpravi pa je bilo ne glede na načelno pozitivno opredelitev komisije do predloga zakona ponovno opozorjeno na še vedno nekatere odprte dileme v zvezi z posameznimi prazniki ter dolžino trajanja teh praznikov, kar je razvidno iz poročila."
8,Zakonodajno-pravna komisija je tudi razpravljala in predlaga amandma.
24,"Predstavnica Izvršnega sveta tu pri nas, gospa Nataša Belopavlovič, ali je treba kaj povedati v zvezi s tem, kaj je bilo do sedaj obravnavanega."
1,Prosim.
9,"Amandma je, pa bi tudi videla za kaj gre."
52,"Torej pred vami je zadnja faza zakona o praznikih in dela prostih dnevih v Republiki Sloveniji in kot je že bilo rečeno je ob obravnavi osnutka tega zakona pa tudi še zdaj, predloga, bila zavzeta zelo različna mnenja in stališča glede posameznih prazničnih dni oz. glede teh posameznih dni precej deljena mnenja."
35,"Predlagatelj je pri pripravi upošteval večinsko stališče, hkrati pa je ta predlog tudi rezultat javnomnenjske ankete, ki jo je za nas izdelalo Delo stik, glede tistih vprašanj, o katerih so obstojala najbolj nasprotojoča si stališča."
52,"Rezultat tega je načelna uveljavitev novega pristopa pri opredeljevanju prazničnih in drugih dela prostih dneh v Republiki Sloveniji, in sicer tako, da se med praznike uvrščajo tisti dnevi, ki imajo državotvoren zgodovinski, kulturni ali pa nek tradicionalni pomen za slovenski narod, medtem, ko so pomembni verski prazniki uvrščeni med dela proste dneve."
39,"Poleg tega se s tem novim pristopom k zakonu določajo le prazniki, ki so zaradi svojega pomena tudi dela prosti dnevi, ne določajo pa se prazniki oz. tako imenovani spominski dnevi, ki bi bili sicer opredeljeni kot delovni dnevi."
5,Glede datumom moram povedati to.
33,"Sporni datumi ob osnutku, pa tudi zdaj, kar izhaja iz posameznih amandmajev so bili 27. april, 1. in 2. maj, skratka dvodnevno praznovanje 1. maja, ob osnutku je bil sporen tudi 15. avgust."
22,"Glede teh posameznih datumov, mislim, da je treba povedati naslednje v obrazložitev k pač takšni rešitvi, ki smo jo kot predlagatelji ponudili:"
41,"27. april, zanj se je opredelilo tako javno mnenje preko ankete,moram reči, da smo upoštevali tudi vse dokumente, ki so jih letos, v letošnjem letu pripravili zgodovinarji, poudariti moram,da so to bili dejansko politično neopredeljeni ali pa neobremenjeni zgodovinarji."
35,"Letos je bil simpozij na to temo glede na to, da je bila letos 50. obletnica tega datuma in iz vseh teh razprav je le izhajalo, da je to nek pomemben datum za našo zgodovino."
31,"In slednje je treba reči tudi to, da je to edini datum, ki kaže na to, da se je narod na tem ozemlju, slovenski narod med drugo svetovno vojno uprl okupatorju."
30,"Skratka, črtali smo 4. julij, 22. julij, 9.maj, vse te datume, ki so nekako obeleževali to obdobje in to je zdaj edini, ki je pač v zakonu še ostal."
5,Glede dvodnevnega praznovanja 1. maja.
13,Tudi tu je bilo javno mnenje v bistvu na strani praznovanja dveh dni.
5,K temu nekoliko botruje tradicija.
57,"Moram poudariti, da so se za to opredeljevali tudi sindikati, velika večina, čeprav zdaj vidim, da je na enem od amandmajev, ki so danes predloženi, podpisan tudi gospod Tomšič, skratka zgleda, da del sindikatov neodvisnih tega dvodnevnega datuma ne podpira, ampak mi smo dobili mnenja sindikatov, ne samo svobodnih, ampak tudi drugih, v podporo tega dvodnevnega praznika."
57,"V podporo in v nekako podkrepitev tega, so se opredeljevali tudi vsi, ki delajo na področju šole, izobraževanja, ker so mnenja, da v tem obdobju okrog maja, pred tistim zadnjim zagonom, praktično pred koncem šolskega leta otroci, dijaki, učenci, rabijo tudi ene krajše počitnice, glede na celotni šolski program oz. na delo, kot je razporejeno v šolstvu."
51,"In slednje, v podporo tega dvodnevnega praznovanja so se oglasile tudi turistične organizacije, in to agencije, pa tudi hotelske organizacije, ki pač določen del zaslužka prav v tem obdobju in na račun teh dni lahko zaslužijo, mi pa vemo, da so to organizacije, ki so trenutno tudi v precej težki situaciji."
55,"Glede 15. avgusta, to je Veliki Šmaren kot se reče ali Marijino vnebovzetje, smo se opredelili, da ta datum ostane v zakonu, glede na to, da je to pomemben krščanski praznik, da ga kot takega, kot dela prostega opredeljujejo tudi druge sosednje zakonodaje in poleg tega ima še neko obeležje v bistvu kot starožetven praznik."
18,"Skratka, ne samo tam, kjer je krščanski svet, ampak tudi drugje v Evropi, je ta datum bil pomemben."
49,"Že pri osnutku zakona je bilo opozorjeno in tudi v zvezi s tem predlogom poudarjamo, da je predlagana ureditev usklajena s praznovanjem v drugih evropskih državah ne le glede verskih praznikov, na opredelitev teh praznikov kot dela prostih dni, ampak tudi glede na število praznikov in dela prostih dni."
38,"Samo za primer, v sosednjih državah, če pogledamo, ima Nemčija 16 dni praznikov, Avstrija 15, Italija 11, od tega padejo nekateri prazniki, zlasti verski, tudi na nedelje,praktično gre tu za dva dni, velikonočna nedelja in binkoštna nedelja."
15,"Bilo je poudarjeno tudi že ob osnutku, zakaj tudi nedelje opredeljujemo kot dela prost dan."
32,"Zaradi vseh tistih, ki pač na tisti dan delajo in imajo potem, če že morajo delati, dodatek za delo na prazničen dan, potem pomeni za tiste,ki morajo delati, nekoliko večji zaslužek."
39,"Naš predlog je 14 prostih dni, če odštejemo dve nedelji, je to 12 dni, pri čemer moramo pa opozoriti, da se prazniki, ki padejo na nedeljo, ne prenašajo na naslednji delovni dan, kot je to veljalo po dosedanji zakonodaji."
11,Na to temo smo pa danes dobili tudi amandma na klop.
26,"V zvezi z amandmaji lahko pravzaprav odgovorim na dva, glede dveh bi se pa težko opredelila, glede na to, da Izvršni svet amandmajev še ni obravnaval."
20,"Lahko bi odgovorila na tisti amandma, ki se nanaša na prvi in drugi maj, tako, kot sem že uvodoma povedala."
33,"Lahko bi odgovorila na 27. april, da bi se pač prenesel med dela proste dneve, glede na to, da sem povedala, da je bil pač pristop ta zgodovinsko, kulturno, tradicionalno obeležje teh datumov."
42,"Težko bi se pa opredelila glede na ta amandma gospoda Mogeta, da se prenaša datum, če pade na nedeljo, na naslednji delovni dan in moram reči, da bi se nekoliko težko opredelila do amandmaja Zakonodajno-pravne komisije, ki je sicer povsem pravno-tehnične narave."
11,"Gre za to, da se zvezni zakon s tem zakonom razveljavi."
40,"Ves čas je bilo stališče tudi Ministrstva za zakonodajo v okviru Izvršnega sveta, da smo z ustavnimi amandmaji vzeli v republiki v uporabo zvezne zakonodaje, torej jih uporabljamo in jih torej lahko tudi iz uporabe vzamemo, ne pa direktno razveljavimo."
4,Gre za strokovno-pravno vprašanje.
31,"Na koncu bi samo še to, v zvezi z delegatsko pobudo gospoda Franca Boštjančiča, ki je želel, da se hkrati s tem zakonom predloži tudi pregled delovnega časa drugod po Evropi."
28,"Lahko predstavimo podrobnejši pregled delovnega časa glede na efektivno delo oziroma glede na plačan delovni čas, kot to izhaja iz podatkov, zbranih in publiciranih v mednarodni organizaciji dela."
11,"Mi smo obdelali 14 evropskih držav, Združene države Amerike in Japonsko."
6,Jaz vam ta pregled pisno pripravljam.
16,"Lahko ga pisno tudi oddam, lahko pa v bistvu, če vas zanima, tudi te podatke preberem."
21,"Gre za efektivno delo in za plačane ure, koliko imajo od tega v teh evropskih državah in v Ameriki in Japonski."
4,Zdaj pa kot želite.
9,"Dve možnosti sta, da razmnožimo ali pa da preberete."
3,Razmnožiti in dobiti.
6,"Dobro, bomo pa tudi to naredili."
4,"Hvala lepa, ta čas."
21,"Preden bi pričeli z razpravo, ne vem, ali je kdo od poročevalcev delovnih teles tu, ki bi še moral kaj povedati?"
8,"Če ne, bi mogoče kot zanimivost, jaz pričel."
18,"Mene so namreč naprosili profesorji, naj sprožim to javno, in sicer bom prebral tako, kot so mi napisali."
25,"Zakaj naj bi bil 27. april republiški praznik, ko je vendar zgodovinska resnica, da je bila na ta dan ustanovljena v Vidmarjevi hiši Protiimperialistična fronta?"
14,"Že samo ime nam dokazuje, da to še ni bila osvobodilna fronta slovenskega naroda."
22,Vse do nemškega napada na Sovjetsko zvezo je bila v veljavi pogodba o prijateljstvu in ne napadanju med Nemčijo in Sovjetsko zvezo.
25,"Zgodovinska resnica pa je, da je bila 22. junija 1941 na dan nemškega napada na Sovjetsko zvezo v Ljubljani ustanovljeno glavno poveljstvo slovenskih partizanskih čet."
7,To je bil začetek upora proti okupatorju.
32,"Profesor dr. Metod Mikuž, ki je bil član izvršnega odbora OF, je trdil, da se je nekaj dni po nemškem napadu na Sovjetsko zvezo Protiimperialistična fronta preimenovala v osvobodilno fronto slovenskega naroda."
37,"Jaz sem to povedal zaradi tega, ker ti naši zgodovinarji trdijo, da je ta del zamolčan in zato bi prosil do ene izmed naslednjih sej, da bi dobili tudi od zgodovinarjev, od strokovnjakov, na to vprašanje odgovor."
30,"Namreč, drznil sem si pa to najprej prebrati zaradi tega, ker so amandmaji na posamezne dneve in da bi na tak način tudi lažje o teh zadevah razpravljali in odločali."
4,In sedaj ostali razpravljalci.
10,"Poklical bom najprej tiste, ki ste vložili že pisne amandmaje."
16,"Ker pa grem od 1. člena po alineah, bi bil najprej na vrsti gospod Andrej Šter."
6,"Bom kratek, kot sem bil opomnjen."
12,"Veseli me, da lahko nadgrajujem izvajanje, ki ga je začel gospod Zupančič."
12,"Namreč, predlog zakona o praznikih in dela prostih dnevih v načelu podpiram."
11,Vsi moji amandmaji - vložil sem tri - se nanašajo na 1. člen.
15,"Najprej bom govoril o 27. aprilu, ki je predlagan kot praznovanje dneva upora proti okupatorju."
40,"Z gospodom Zupančičem se nisva čisto nič dogovorila, ampak glede na do sedaj dostopna dejstva, zgodovinsko ugotovljena, in na do sedaj dostopne pričevalce, ni jasno, ali je 27. april 1941 bil 27. ali pa 26. oziroma če je sploh bil."
17,"Ali in kakšna je bila udeležba na tem sestanku, saj so zgodovinski viri sami s seboj nasprotni."
13,O tem je (samo spominjam) v Novi reviji obširno pisal gospod Dimitrij Rupel.
43,"Iz posledic, ki so sledile temu domnevnemu sestanku - ne vzemite slabšalno, ampak uporabljal bom ""domnevni"" sestanek - lahko sklepamo, da gre za praznik ustanavljanja protiimperialistične fronte, ki je bila predvidena in spodbujevana s strani Kominterne, in sicer za boj proti angleškemu in francoskemu imperializmu."
34,"In do 22. junija - in tukaj se spet pokriva tisto, kar je bilo že prej rečeno - je bil dejanski okupator za udeležence tega sestanka vsaj znosen, če že ne moremo uporabiti kakšne druge besede."
48,"In da bi ob času, ko bo zgodovinska veda lahko, s potrebno časovno distanco, ugotovila pravo vsebino tega in drugih datumov, se pravi, da bi v tem času lahko mirno pogledal sebi in drugim v oči, predlagam, da se ta praznik oz. ta datum ne uvrsti med praznike."
12,"Pač pa predlagam, da praznovanju upora proti okupatorju namenimo kakšen drug datum."
36,"Če se bo danes v tej razpravi, ali mogoče v nadaljevanju, pokazalo, da utegne biti kakšen datum sprejemljiv, ga bom podprl, sicer predlagam - in to je vsebina mojega drugega amandmaja, da bi bil to 27. junij."
27,"To je vsekakor po tistem datumu, ko je tudi ta skupina ljudi spoznala, da se je smiselno upreti tistemu, ki je tedaj že bil okupator pri nas."
23,"Ta amandma vlagam samo v primeru, če ne bo razprava pokazala, da je smiselno uvrstiti kot praznik upora proti okupatorju kakšen drug datum."
21,"Kot tretji amandma pa predlagam, da se v četrti alinei kot praznik dela predvidi le 1.maj - z najkrajšo možno obrazložitvijo."
30,"Namreč, v sklopu držav, katerim se želimo tudi na tem področju pridružiti, bi bili (vsaj po meni dostopnih podatkih) edina država, ki bi poleg praznika dela praznovali še njegov sopraznik."
1,Hvala.
1,Hvala.
3,Gospod Andrej Muren.
3,Hvala za besedo.
30,"Socialdemokratska stranka je dala dva amandmaja na ta zakon in prvi se glasi ravno na ta nesrečni 2. maj, ki je bil sedaj že omenjen - gospod Šter ga je omenjal."
18,"Tudi mi mislimo, da naj bi bil za 1. maj prost samo en dan, ne pa dva dneva."
25,"Drugi amandma pa se glasi na to, da se 25. juniju pridruži še en dan - 26. junij in da se Dan državnosti praznuje dva dneva."
21,"Naša obrazložitev je približno naslednja: dan državnosti je po naši oceni največji državni praznik, zato naj bosta dva dela prosta dneva."
29,"Po drugi strani pa menimo, da je praznovanje 1. maja, tj. praznika dela, manj pomembno v primerjavi z največjim državnim praznikom in zato zadošča samo en dela prost dan."
15,Podobno je tudi v drugih evropskih državah za 1. maj samo en dela prost dan.
27,"V zvezi z javnim mnenjem, ki ga je gospa Belopavlovičeva omenjala, je javno mnenje pač bolj na strani 2. maja kot 26. junija, je to docela razumljivo."
35,"Pač 25. in 26. junij je čisto nekaj novega, še nikoli ga nismo praznovali, 1. in 2.maj oziroma cel teden okrog prvega maja pa smo praznovali 45 let, se pravi, navada je železna srajca."
8,"Ampak ni razloga, da se ne bi spremenilo."
19,"Če namreč pomislimo na glavnino letnega dopusta, se navadno izkoristi julija in avgusta, ne pa morebiti oktobra ali novembra."
18,"Zakaj, zato ker je julij in avgust iz vremenskih razlogov prikladnejše obdobje za dopuste kot oktober in november."
40,"Tudi turistične organizacije se tudi bolj zavzemajo za 1. in 2. maja, ker bi to lahko bolj izkoristile, kot pa 25. in 26. junija, ker praviloma je okoli 1. maja deževno vreme, okoli 25. in 26. junija pa je topleje."
1,Hvala.
2,Spoštovani zbor!
55,"Ker je moj prvi amandma identičen amandmaju kolega, oziroma obeh Andrejev glede prvega amandmaja, ga ne bi ponavljal in tudi utemeljitev, naj bi bila nekje taka, da je en dan praznovanja praznika dela dovolj, bi vam zelo na kratko oz. najprej nekaj povedal o svojem gledanju na predlog zakona o praznikih in dela prostih dnevih."
22,"Smatram, da je predlagan zakon oziroma predlog zakona dokaj ustrezen, zakonodajalec Ministrstva za delo oziroma predlagatelj je uspešno krmaril med številnimi željami."
28,"Sam, ker sem član Komisije za notranjo politiko, sem tudi temu predlogu posvetil mogoče nekaj več časa kot za kakšne druge stvari in sem delal neko primerjalno analizo."
54,"Sicer ni strokovna, kot zadnje čase izgleda, da se nestrokovno zgovarjamo v tej hiši, vendar sem resnično ugotovil, da večina držav, ali so to sosednje ali pa pač države, pa tudi čez morja, praznujejo le po en dan, pa ni važno za katere praznike gre, ali gre za neke državotvorne oziroma kakšne cerkvene itn."
63,"Temu je tudi namenjen moj amandma, ker je gospa Belopavlovičeva povedala, da so delali neko raziskavo javnega mnenja in malo še gremo na to, recimo tradicijo, ki smo jo še pred kratkim oziroma, ki jo še živimo, se ne bi spuščal v 1. in 2. januar, novo leto, bi ga pustil tak kot je, bi pa se k temu navezoval moj drugi amandma."
39,"In sicer predlagam, da se v drugem členu kot prva alinea doda 6. januar oziroma sveti trije kralji, ker je drugi člen nekako zapolnjen z recimo t. i. verskimi prazniki oziroma dela prostimi dnevi, bi bila moja obrazložitev sledeča."
62,"Sveti trije kralji, normalno jih časti tudi katoliška cerkev in druge krščanske cerkve, mislim, hkrati pa bi bil ta praznik oziroma dela prost dan tudi nekak zaključek tega obdobja, recimo mu božično, potem smo dali sedaj še 26. državnostnega, novoletnega obdobja, praznik je tudi nekje identičen z nekaj sosednjimi državami in pač prosim poslance, če me mogoče v tem amandmaju lahko podprete."
2,Hvala lepa.
20,"Lepo prosim, da sedaj poslanci in poslanke pri naslednjem razpravljalcu ne vzamete njegove razprave osebno, ampak jaz jo zelo podpiram."
4,Jože Arzenšek ima besedo.
53,"Spoštovani zbor, mi smo se lotili pred mogoče štirinajstimi dnevi oz. tremi tedni in napisali več kot 20 ljudem, kaj še predlagajo glede na ta predlog zakona o praznikih in moram reči, da s posebnim poudarkom ob razpravi, ko je bil osnutek pred nami, predlagal, namreč, da bi bil materinski dan kot praznik."
16,"S tem vlagam amandma k prvemu členu, s tem da ne bi bil dela prosti dan."
18,"Ne dan žena, materinski dan, sedaj ne vem, ali je to 21. ali 24. marca, enkrat pač je."
4,To je ena stvar.
3,Ali pa 25.
59,"Druga stvar, to pa je tisto, kar je g. predsednik rekel, da pač bi mogoče sledila kot popestritev, vlagam tudi amandma k 2. členu, ki bi pa - potem moral iti na sejo Odbora za zdravstvo - ko se predlaga in moram reči, da je od tistih 21, 14 bilo za, da bi bil v tem drugem členu praznik tudi Jožefovo."
28,"Meni je bilo malo težko predlagati, potem pa sem rekel, da me bodo verjetno delegati Zbora združenega dela podprli, ker sem videl, da je veliko Pepijev med nami."
34,"No, k obrazložitvi amandmajev k 1. členu sem napisal, da komentar za materinski dan ni potreben, tu spodaj pa mislim, da tudi enako ni potreben, da je to v precejšnjem številu držav tudi tako."
61,"Sedaj, to pa ne bom, ker sem ugotovil, da to ne morem, ker je praktično pa 19 do tistih 21 napisalo, da naj vprašam, ko se bo razpravljalo o predlogu zakona o dela prostih dnevih, zakaj ne bi v novi državotvorni obliki v Sloveniji recimo in ne vem kje, vsakemu državljanu, zaposlenemu pač, zagotovili dela prosti dan za njegov rojstni dan."
21,"To pa prosim, to sem iz tiste ankete pobral, naj bo malo hudomušno, pa verjetno ne spada v ta predlog zakona."
4,Besedo ima Rudi Moge.
8,"Spoštovane kolegice in kolegi, predsednik, hvala za besedo."
16,"Moram reči, da je koledar ena izmed najbolj ponesrečenih reči, karkoli se jih je človek spomnil."
34,"Vsak mesec nima enako število dni, leto nima enako število dni, tudi če prestopno leto vzamete itn., in meseci tudi nimajo enako število dni, se pravi po preprosti matematiki v tem koledarju računanja ni."
11,"In pri računanju, kdaj so dneva prosti dnevi, sovpadajo tudi prazniki."
68,"Druga moja ugotovitev je taka, da vse, kar je nekdaj veljalo, pa je imelo neko težo, če ni nihče temu nasprotoval, razen vlade, sedaj v svojem predlogu, da bi morali te stvari ohranjati in te stvari, ki so do sedaj veljale, so bile te, da je tistem 3. členu, da če je praznik padel na nedeljo, da se je potem preneslna naslednji delovni dan, se pravi na ponedeljek."
29,"V razpravi, kolikor smo zasledovali, nihče temu ni oporekal, zato predlagam v svojem amandmaju, da bi to staro reč ohranili, tudi poglejte zaradi tega, če lahko nekako to dokumentiram."
10,"Gospa Belopavlovičeva je rekla, da nima ničesar proti temu amandmaju."
42,"Druga stvar je ta, da če pogledate, da imajo v Nemčiji 16 prostih delovnih, mi tukaj v Sloveniji pa 12 dni, da je ta reč tudi upravičena, da bi vsaj teh 12 dni, ki so evidentirani,prišli res kot dela prosti dnevi."
51,"Tretja stvar, ki se mi zdi tukaj pametna je, da je človek rekel, da prazniki vplivajo na efektivno delo, saj ko smo predlog za izdajo zakona in osnutek obravnavali, smo rekli, da ti prazniki so bili že od nekdaj tako locirani notri, da človek na take določene dneve potrebuje nek počitek."
52,"Poglejte, druga stvar pa se mi zdi, da bi prazniki morali biti enaki za vse in če mi tega amandmaja ne sprejmemo, potem bodo imeli tisti, ki imajo delo na dela prosti dan, se pravi na nedeljo, imeli tisti dan plačan, tisti, ki ga nimajo, pa ta dan ne bodo imeli plačan."
2,In poglejte.
4,Bližamo se letu 2000.
91,"Po spominu sem, po modulu 7 se namreč to računa, namreč 7 dni ima pa vsak teden, sem računal, bi potem leta 2000, ko bomo nekje silvestrovali, Silvestrovo prišlo na petek, 1. januar pride na soboto, 2. januar, ki je tudi dela prosti dan, če bomo tole sprejeli, pride na nedeljo in tako, da bi v vsem letu 2000 prišlo potem 1. januar oz. 2. januar na nedeljo, 25. junij, to je dan državnosti takrat, ko smo tele reči na nedeljo in pa oba cerkvena praznika, velika noč in binkoštna nedelja."
51,"Zdi se mi, da bi bilo dobro, da bi to tradicijo, ki smo jo doslej v zakonu imeli, obdržali in da bi potem 3. člen zakona sprejeli v tem besedilu, da se prazniki Republike Slovenije oz. dela prosti dan v Republiki Sloveniji, ki pride na nedeljo, prenesli na naslednji delovni dan."
1,Hvala.
9,Zakonodajno-pravna komisija pa je predlagala amandma k 4. členu.
5,Vi ste dobili to poročilo.
38,"V 4. členu se črta besedilo ""se preneha uporabljati tudi kot republiški predpis in se potem malo spremeni 4. člen, tako da so to vsi amandmaji do sedaj, in zdaj, še kdo želi razpravljati oz. ima še kaj?"
3,"Prosim, gospod Avberšek."
4,Hvala lepa za besedo!
4,Spoštovani kolegi in kolegice!
25,"Jaz se nisem mislil oglasiti, sem bolj za to, da gremo čimprej na glasovanje, pa da se odločimo, kaj bomo naredili, bi pa nekaj rekel."
20,"Pri tem sem razmišljal zdaj o tem amandmaju, da se to prenese na naslednji dan, torej jaz bi bil proti."
15,"Dajmo malo v firmah pustiti tudi, da bomo lahko glede na tehnološki proces malo rekli."
48,"Jaz se strinjam, ampak če pride pa praznik na četrtek, nam bo pa mogoče pasalo, da bi bil na tak dan, da bi en dan pred prazniki bili prosti, da bomo lahko tehnološki proces ustavili in da ne bomo vsak dan torej kar naprej ustavljali, pa spet poganjali."
7,"Mislim, malo je treba na to računati."
25,"Jaz mislim, da je ta predlog dober, da se omeji število praznikov, da se ne prenašajo, mi bomo pa itak izhajali z števila delovnih dni."
30,"Ne vem, če jih je to 262 na leto, ostale bomo pa, tisto razliko, ki bo prišla čez, bomo v firmah postavili, kdaj bomo imeli prosto in prilagodili tehnološkemu procesu."
7,"Zato mislim, da ta predlog ni umesten."
1,Hvala.
1,Hvala.
3,Še želi kdo?
6,Ima še kdo kakšen kompleten amandma?
1,Nima.
5,Potem bi gospod Dretnik še.
3,Hvala za besedo.
47,"Jaz se načelno strinjam s predlogi, ki jih je dal predlagatelj na podlagi javnega mnenja, pridružujem se pa tudi predlogu primarija Arzenška, ki predlaga za praznik 25. marec, materinski dan, kajti resnica je namreč ta, da biti žena ni nobena osebna zasluga, biti mati, to pa je."
1,Hvala.
1,Hvala.
5,"Prosim, še želi kdo razpravljati?"
25,"Če ne, zaključujem razpravo in bi glasovali o predlaganih amandmajih nekako tako po vrsti, kot je, tako da gremo k 1. členu in po alineah."
12,"Če si jih označite od 1 do 7, bo verjetno nekoliko lažje."
16,"1. člen, amandma gospoda Andreja Štera: črta se 3 alinea. 27. april, dan upora proti okupatorju."
2,Prisotnost prosim!
5,Kdo je za predlagani amandma?
1,Proti?
1,Vzdržani?
4,Prvi amandma ni sprejet.
50,"Potem smo pri amandmaju 4 alinee, in sicer je tu gospod Muren predlagal: v 1. členu se 4 alinea spremeni tako, da se glasi: 1. maj, praznik dela in gospod Erce tudi, 1. maj, praznik dela in tudi gospod Šter, samo s to razliko, da imate vsi trije različno nadaljevanje."
23,"Praznik dela npr. ima gospod Muren z malo začetnico, gospod Erce praznik z veliko začetnico, Andrej Šter pa 1.maj, pomišljaj, praznik dela."
17,"No na tak način, da gre seveda tu za 4. alineo, da se črta in 2. maj."
23,"To se pravi, vse tri predlagatelje prosim, če se strinjate s tem, da se v 4. alinei črta ""in 2.maj"", ostalo ostane."
2,Se strinjate?
2,Gospod Muren?
1,Ja.
2,Gospod Erce?
1,Ja.
5,Slišali ste poslanke in poslanci.
11,"Ja, saj sem rekel, in 2. samo črtati, hvala za opozorilo."
9,"No, to je tudi verjetno za nekoga zelo dobro."
9,"Torej tekst je: 1. maj - praznik dela, to ostane."
5,Kdo je za ta amandma?
1,Proti?
1,Vzdržani?
10,"Ugotavljam, da tudi ta amandma k 4. alinei ni sprejet."
6,"5. alinea, tu je gospod Muren."
30,"V 1. členu se 5. alinea spremeni tako, da se glasi: 25. in 26. junij, dan državnosti, medtem, ko Andrej Šter pa ima, aja to je pa drugo, ja oprostite."
26,"To se pravi, še enkrat, amandma Andreja Murna je: v 1. členu se 5. alinea spremeni tako, da se glasi: 25. in 26. junij, dan državnosti."
5,To se pravi in 26.
5,Kdo je za ta amandma?
1,Proti?
1,Vzdržani?
5,Tudi ta amandma ni sprejet.
6,"Zdaj smo pri gospodu Šteru, ponovno."
31,"Gospod Andrej Šter umika svoj amandma, in sicer Andrej je predlagal, da se za 5. alineo doda 6. alinea, ki se glasi: 27.junij, dan upora proti okupatorju in Andrej umika."
10,Potem je tu še amandma gospoda Arzenška k 1. členu.
43,"Gospod Arzenšek je predlagal, da bi bil pri 1. členu v okviru praznikov v Republiki Sloveniji tudi materinski dan na 25. marca, to se pravi, da bi bila 8. alinea pomišljaj, materinski dan, pomišljaj,oz. obratno mora biti. 25. marec, pomišljaj, materinski dan."
10,"Praznik v Republiki Sloveniji, on je pod 1. člen dal."
4,Potem bo prosti dan.
3,On je predlagal.
12,"Jaz imam napisano, amandma k 1. členu, tako da to ni sporno."
21,"Sporen je bil samo datum in zato bi moral biti; doda se 8 alinea, in sicer 25. marec, pomišljaj, materinski dan."
15,"To na koncu člena piše, prazniki Republike Slovenije iz prejšnjega odstavka so dela prosti dnevi."
1,Prosim.
9,Tako je on predlagal in tako bomo tudi glasovali.
3,Koliko nas je?
1,Prisotnost!
26,"In sicer vas sprašujem, kdo je za amandma gospoda Jožeta Arzenška k 1. členu, da se doda 8. alinea, ki se glasi: 25. marec - materinski dan."
5,Kdo je za ta amandma?
3,Kdo je proti?
2,In vzdržani?
3,Amandma ni sprejet.
9,In s tem smo amandmaje k 1. členu zaključili.
38,"Zdaj imamo pa 2. člen in tu sta dva, če gremo lepo od začetka leta naprej, je najprej amandma gospoda Erceta, in sicer v 2. členu se doda nova alinea, ki se glasi: 6. januar, sveti trije kralji."
8,Slišali ste njegovo obrazložitev. 52 nas je še.
4,Kdo je za amandma?
3,Kdo je proti?
2,In vzdržani?
7,"Ugotavljam, da ta amandma tudi ni sprejet."
22,"In potem imamo še amandma gospoda Arzenška, in sicer k 2. členu, doda se nova alinea, ki se glasi: ""19. marec - Jožefovo""."
3,Tako je napisal.
5,Kdo je za ta amandma?
5,"19. marca pa je, zanimivo."
3,Kdo je proti?
1,Vzdržani?
6,"Ugotavljam, da tudi Jožefovo nismo sprejeli."
46,"Potem pa je tu Rudi Moge s svojim amandmajem, in sicer 3. člen zakona se črta in nadomesti s sledečim besedilom: ""praznik Republike Slovenije oz. dela prost dan v Republiki Sloveniji, ki pride na nedeljo, se prenese na naslednji delovni dan."" Prosim, besedo ima gospod Brglez."
2,Hvala lepa.
13,"Glasoval bom za, in to predvsem zato, ker nismo vsi v enakopravnem položaju."
10,"Tistih, ki lahko naredijo svoj koledar, je seveda samo nekaj."
56,"Marsikdo pa ga ne more delati zato, ker je pač treba imeti to poenoteno v državi Sloveniji in če bi to ne sprejeli, bodo nekateri to lahko, kalkulirali v svoj letni koledar, tisti, ki pa malo dišijo po javni službi, to ne bodo mogli in mislim, da bi bilo prav, da ta amandma Rudija Mogeta sprejmemo."
2,Hvala lepa.
2,Slišali ste.
2,Še kdo?
1,Ne.
13,"Potem vas sprašujem, kdo je za amandma, ki ga je vložil Rudi Moge?"
3,Kdo je za?
3,Kdo je proti?
1,Vzdržani?
6,"Ugotavljam, da amandma ni bil sprejet."
7,In potem imamo še amandma Zakonodajno-pravne komisije.
13,"V 4. členu se črta besedilo: ""se preneha uporabljati tudi kot republiški predpis""."
9,"V 4. členu, če pogledate, v tretji vrstici piše."
5,Kdo je za ta amandma?
3,Kdo je proti?
2,In vzdržani?
7,"Ugotavljam, da smo samo ta amandma sprejeli."
6,"In sedaj še, če lahko zaključimo."
18,"Na glasovanje dajem predlog zakona o praznikih in dela prostih dnevih v Republiki Sloveniji, skupaj s sprejetim amandmajem."
3,Kdo je za?
3,Kdo je proti?
1,Vzdržani?
9,"Ugotavljam, da je predlog zakona z večino glasov sprejet."
9,In s tem smo zaključili 3. točko dnevnega reda.
20,"4. TOČKA DNEVNEGA REDA, INTERPELACIJA POSLANCEV VSEH TREH ZBOROV SKUPŠČINE REPUBLIKE SLOVENIJE ZA OBRAVNAVO VPRAŠANJA SPREJETJA REBALANSA PRORAČUNA REPUBLIKE SLOVENIJE."
3,Interpelacijo ste prejeli.
19,"Danes ste na klop prejeli mnenje Izvršnega sveta Skupščine Republike Slovenije, ki smo ga v Skupščini sprejeli šele včeraj."
5,"Tako, da bo to jasno."
20,"Ker se do interpelacije še niso opredelila delovna telesa Skupščine, predlagam, da obravnavo te interpelacije preložimo do naslednje seje zbora."
8,Želi v zvezi s tem predlogom kdo razpravljati?
3,Gospod Roman Jakič.
3,Hvala za besedo.
13,"V imenu predlagatelja bi se strinjal s predlogom, ki ga je podal predsednik."
86,"Namreč menim, da je seveda v tem trenutku zame kot tistega, ki naj bi zdaj predstavljal, prvič interpelacijo, drugič pa seveda tudi odgovarjal na to informacijo, ki je prišla včeraj, zelo težko, ker se nisem uspel posvetovati z našim sekretarjem in ostalimi strokovnjaki s tega področja, zato bi seveda bilo boljše, če bi s tem začeli na naslednji seji, ko bodo vsa mnenja že podana in pa tudi, da bomo imeli čas, seveda tudi odgovoriti na vprašanja, ki so bila postavljena oz. podana v njihovem poročilu."
1,Hvala.
1,Hvala.
3,Še želi kdo?
13,"Če ne, glede na to, da vas je nekaj odšlo, bi ugotovili prisotnost."
1,no
0,.
8,"Kdo je za to, da preložimo obravnavo interpelacije."
3,Kdo je za?
1,Proti?
1,Vzdržani?
9,"Ugotavljam, da je zbor preložitev sprejel z večino glasov."
14,5. TOČKA DNEVNEGA REDA in sicer POROČILO O OPRAVLJENEM DELU SKUPINE ZBORA ZDRUŽENEGA DELA.
28,"Poročilo ste prejeli, je tudi razmnoženo in jaz bi prosil predstavnika Izvršnega sveta, gospoda Umeka, ministra za planiranje, da v zvezi s tem poročilom še kaj ustno pove."
27,"Poslanke in poslanci, zdaj lahko to poročilo prečitam, vendar če ste ga vsi prečitali, potem jaz to ne bi posebej čital, bi pa dodal samo dve besedi."
37,"Na koncu je navedeno, da smo poslali priloge, to je predlog zakona o lastninskem preoblikovanju podjetij in obrazložitev predloga zakona o lastninskem preoblikovanju podjetij; to je popolnoma v skladu z mnenji skupine in pa pisna mnenja poslancev."
22,"Pisna mnenja poslancev nismo poslali, ampak smo vse poslance obvestili in se tudi dogovorili, da bodo oni sami posredovali svoja pisna mnenja."
28,"Tega nismo storili zato, imeli smo tri mnenja, eno je bilo tudi v rokopisu in raje potem vidimo, da vsak pošlje pač svoj dopis in pisno mnenje sem."
19,"Vi imate verjetno to pisno mnenje, ki so ga podpisali trije, danes ga je podpisal tudi gospod Franc Perko."
16,"Nam ni bil dosegljiv, mi smo se z njim pogovarjali po telefonu in je popolnoma soglašal."
31,"Govoril sem tudi z gospodom Rogino, ki se z dopisom strinja, razen v tisti točki, kjer gre za interpretacijo, zakaj in kako je zapustil sejo, mislim, da bo to sam obrazložil."
21,"Moram povedati, da nismo mi kakorkoli vplivali, mislim, pisali ta zapisnik, ampak so ga sestavljale službe, ki so spremljale delo skupine."
15,"Mi smo zahtevali predvsem, da se zelo korektno in natančno navede, kako so stvari potekale."
33,"Drugo, kar vas moram obvestiti, je tudi to, mi smo 11.11., to je pred dvema dnevoma, vložili tudi predlog zakona, in sicer na dva naslova, to je gospodu predsedniku Skupščine in gospodu Zupančiču."
11,"Jaz ne vem, ali ste priloženo gradivo in priložene zakone dobili."
4,Na dnevnem redu ni.
18,"Dobil sem sicer obvestilo gospoda Bučarja na to temo, da se mora Izvršni svet okrog nekaterih vprašanj izjasniti."
42,"Izvršni svet se je v tem dopisu zelo natančno izjasnil, da predlaga, da se uvrsti ta zakon na sejo Zbora združenega dela, in zelo natančno je pojasnil, kako je ta zakon sestavljen in da je postopal v skladu z mnenjem delovne skupine."
11,"Torej mislimo, da je večina odgovorov na tista vprašanja že vsebovana."
1,Hvala.
1,Hvala.
2,Slišali ste.
4,Ali želi kdo razpravljati?
7,"Najprej verjetno od članov komisije, gospod Rogina?"
1,Prosim.
6,"Spoštovani predsednik, spoštovane poslanke in poslanci!"
10,"Informacija, ki jo je dal minister, gospod Umek, je točna."
24,"Jaz sem mu danes povedal, da se ne strinjam z delom poročila, ki govori,zakaj sem jaz zapustil pol ure pred zaključkom delovno skupino."
21,"Iz tega poročila izhaja, kot da sva se tam midva z gospodom Makom prej skregala, kar pa je daleč od resnice."
35,"Jaz sem zapustil to skupino potem, ko je gospod Pleskovič kar nekajkrat žalil slovenske strokovnjake in sem rekel, da pač ne morem več sodelovati v skupini, kjer vladni predstavniki naše slovenske ekonomiste tako grobo žalijo."
4,To je bilo vse.
1,Hvala.
1,Hvala.
4,Ali želi še kdo?
6,Ni več razprave o tem poročilu?
1,Ni?
1,Dobro.
19,Poročilo smo dobili in jaz bi predlagal naslednje: Zbor združenega dela je obravnaval poročilo in ga sprejel na znanje.
9,"Kajti, kaj drugega jaz tukaj ne bi imel sedaj."
25,"Kako bo šlo pa naprej, pa mislim, da je zelo preprosto in mislim, da bomo kar kmalu dobili res predlog in o tem kmalu razpravljali."
5,"Gospod Lovrenčič, še vseeno želite?"
1,Prosim.
4,Hvala lepa za besedo.
26,"Prosim, gospod predsednik, ne me zavrniti,ker ne vem,ali bo naslednja točka, kjer se bomo pogovarjali, kdaj bo pa en zakon prišel na dnevni red?"
13,"Če lahko sedaj ob tem, potem mi sedaj dovolite, ali bo to pozneje?"
17,"Ker ni ""pobud in vprašanj"", jaz bi pa rad, da se kljub temu o tem nekaj dogovorimo."
3,Ali lahko sedaj?
2,Absolutno da.
17,"Jaz poročila v celoti nisem prečital, mislil pa sem že na začetku seje okrog tega nekaj reči."
25,"Toda, ker je bila dodatno dana točka ""poročilo te skupine"", sem pa mislil, da bo predmet razgovora o tej temi sedaj, zato to tudi izkoriščam."
34,"Zadeva okrog lastninjenja se je tako zakomplicirala, da smo več ali manj vsi v nekih velikih dilemah in se sektašimo tako ali drugače, vsi si pa nismo na jasnem, kako bodo šle zadeve naprej."
31,"Imam občutek, da sedaj z nami, poslanci v Zboru združenega dela, manipulira neka ozka grupa ljudi (ni nujno, da je v parlamentu), ki si med seboj dokazuje take ali drugačne kvalitete."
61,"Da pa ne bom preveč razpredal, zahtevam od vas, gospod predsednik, da nemudoma in takoj skličete delovno sejo Zbora združenega dela - poudarjam delovno sejo - na kateri bomo obravnavali predloženo dokumentacijo, torej te zakone, ki jih poznamo inverzije in se na delovni seji odločili, kateri od zakonov bo šel na redno sejo in da bomo začeli to zadevo na nek način razvozlavati."
21,"Ker jaz osebno ne želim, da sem soodgovoren za to, da se nazadnje nič ne zgodi, ker bomo nazadnje odgovorni poslanci."
9,"Zato vas prosim, da me v tem predlogu podprete."
2,Hvala lepa.
1,Hvala.
2,Slišali ste.
14,"Saj smo to tako in tako tudi rekli, da bomo imeli prej delovno sejo."
17,"Jaz lahko predlagam - danes teden, v sredo imamo tako in tako sejo - da se dobimo v torek."
3,Nimam nič proti.
12,"Danes pa ne moremo, zaradi tega, ker moraš dobiti oboje, če hočete."
4,To je moje mnenje.
13,"Jaz mislim, da mi ne boste spet očitali, da sem manipuliral z vami."
3,Sem za to.
1,Dobro.
33,"Ker tu bi mi lahko gospod Umek očital to, ker sem se držal tega dopisa, ki ga je napisal gospod predsednik Skupščine Izvršnemu svetu in na tak način danes to ni bilo možno."
3,"Prosim, gospod Ban."
8,"Moram reči, da se pridružujem predlogu kolega Lovrenčiča."
8,"Razlogov, zakaj se temu pridružujem, je strahovito veliko."
17,"Istočasno sprašujem, če bi bila v torek delovna seja s poudarkom na delu, potem bomo nekaj delali."
8,"Možno pa je, da bomo mlatili prazno slamo."
27,"Zato se je treba danes dogovoriti, če delovna seja v torek bo, da bomo na delovni seji Zbora združenega dela govorili o tej konkretni 10., 15. zadevi."
6,"Mislim, da je to popolnoma normalno."
4,"Sprašujem, kaj bomo počeli?"
63,"Druga stvar, danes sem v odmoru nekajkrat rekel, da ne bi bil rad dežurni krivec za katero koli politično igro, ki se vodi, ker to, kar sem sedaj preletel kot delovno poročilo skupine, ki je bila imenovana, to je bilo v teh nekaj dneh ali tednih tolikokrat javno povedano skozi različne polemike, da če to prebereš ali ne, veš, za kaj pravzaprav gre."
30,"Motijo me določene zadeve, motijo me stvari, ki so bile danes tu rečene, da je ta slovenska vlada enotna do nekega predloga, ki se mu reče lastninski zakon te vlade."
34,"Izjave odgovornih ministrov, pa če bo treba prositi sredstva obveščanja, da bodo povedala,kdaj in v katerih trenutkih so takšne ali drugačne izjave dali, bi najbrž bilo treba preveriti in reči resnično bobu bob."
23,"Ali je celotni Izvršni svet na poziciji, da stoji in zagovarja predlog ali kakor koli se temu pač reče, mi tako nimamo nič."
4,Ne vem kaj imamo.
7,"V tem zboru, ne vem, kaj imamo."
10,"Ali imamo kaj, ker smo do sedaj tako vse zavrnili."
30,"Sem absolutno za to, da začnemo resnično, da pridemo do neke konkretne rešitve, ne pa, da prepuščamo in da se sedaj manipulira s poslanci Zbora združenega dela, se jih prešteva."
5,"Jaz ne vem, kje sem."
39,"Najbrž sem, ker sedim na tisti strani, med tistimi krivci, ki jim vsakdo, ki jih danes sreča, reče ""a ti si tisti, ki pravzaprav v tem zboru sediš, zavlačuješ, kompliciraš, nisi za nekaj"" in tako dalje in tako naprej."
38,"Kaže, da to, kar se zadnje čase na politični sceni dogaja, ker toliko se pa razumemo na stvari, da vse skupaj prihaja v politične igre, ki gredo že v čas predvolilnih bitk in tako dalje in tako naprej."
50,"Nimam nikakršnih interesov, kar se tega dela tiče, sem pa odločno za to, da se vendarle skupaj spravimo ob pomoči slovenskih strokovnjakov in danes, to kar v Delu beremo, lahko človek, sedaj sem prebral, ker so me kolegi opozorili na to, da se nekaj vendarle da skupaj spraviti in narediti."
9,"Ne vem, zakaj po tej poti ne pospešimo zadeve."
15,"Veste, stvari se nam na celi fronti tako komplicirajo, da človek enostavno ne more razumeti."
10,Rekel bom eno stvar kot član Odbora za monetarni sistem.
68,"Poslušajte, v tej situaciji, ki nam vse gre navzdol, ko ne vemo, kako bomo vzdržali in ga ni v Sloveniji, ki vzdrži pri 21,50% mesečni obrestni meri, dobimo na Odboru za monetarni sistem odgovor, zakaj ni stekla sanacija slovenskih bank, odgovor - tukaj sedijo člani Odbora za monetarni sistem,ki lahko to samo potrdijo - zato nismo začeli, ker ni bilo dogovorjeno, kdo bo delal v skupini za sanacijo bank."
15,"Ker nekje v nekem organu ni dogovorjeno,ker se nekateri ne strinjajo z določenimi imeni."
28,"Poslušajte, to je tako neodgovorna igra, ko gre za sanacijo bank in gre za sanacijo, jaz to pač zdaj na tole povezujem, ker je to vse skupaj povezano."
8,"Eno z drugim je povezano, preprosto in enostavno."
17,"Torej, da zaključim, ker me lahko zapelje, ker človek je lahko ob tej situaciji samo slabe volje."
61,"Predlagam, če bo delovna seja, se strinjam z njo in tudi rečemo, o čem bomo, da se pripravimo in da vendar krenemo tudi s poimenskim glasovanjem, kdo za kaj je in kdo ni pri posameznih formulacijah,ker drugače bomo resnično pripeljali v situacijo, da bomo za vse krivi, v resnici pa je vprašanje, ali smo lahko ali ne za vse krivi."
10,Ker zdaj se je malo prevesilo tudi na nekatere druge.
1,Hvala.
1,Hvala.
2,Gospod Berlec.
6,"Spoštovani predsednik, spoštovane poslanke in poslanci!"
15,"Zelo sem zadovoljen, da smo končno premaknili to težko temo našega zbora z mrtve točke."
10,"Nisem najbolj navdušen sicer nad tem predlogom, ga pa sprejemam."
41,"Nisem navdušen zaradi tega, ker takoj po tistem dnevu, ko smo imeli zadnjič na dnevnem redu to tematiko, smo se tudi dogovorili za delovno sejo, ki pa je bila tako kriminalno slabo obiskana, da podoba tiste delovne seje ni pomenila ničesar."
13,"S tem izražam bojazen, da se nam bo kaj podobnega v torek zgodilo."
30,"Mislim, da bomo svojo resnično pripravljenost k reševanju tega problema pokazali samo s tem, da se te delovne seje udeležimo in da resnično delamo in da pridemo do nekih rezultatov."
2,Hvala lepa.
3,Gospa Angelca Žerovnik.
30,"Glede na poročilo gospoda Umeka predlagam, da povabimo na delovno sejo tudi gospoda Bučarja, kajti tu so se razkrila določena ozadja in menim, da je dobro, da pride med nas."
1,Hvala.
3,Še želi kdo?
2,Gospod Muren.
18,"Če bomo imeli delovno sejo, potem sodim, da bi bilo poleg gospoda Bučarja dobro poklicati tudi profesorja Ribnikarja."
44,"Namreč, on je avtor alternativnega predloga, ki je še v igri in najboljše je, da se tukaj pred celotnim zborom soočita obe nasprotujoči se mnenji in potem se lahko po sklopih opredelimo, kaj je združljivo, kaj sprejemamo od enega, kaj sprejemamo od drugega predloga."
19,"In tako bomo najlažje prišli do skupnega mnenja, do skupnega stališča zbora, na podlagi katerega se lahko naredi zakon."
27,"Če bomo pa spet sami govorili, tako kot zadnjič na prejšnji seji, samo nekaj ljudi, ki so bili zainteresirani, nasprotna stran pa ne, ne bomo prišli nikamor."
1,Hvala.
1,Hvala.
2,Gospod Murko.
38,"Če smo že pri tem, koga naj bi na to delovno sejo povabili, mislim, da se bomo vsi strinjali, da je ta delovna seja nujna in potrebna, da se stvari premaknejo, pa predlagam, da povabimo tudi dr. Ocvirka."
27,"Navsezadnje, ta pobuda je bila nekaj časa prisotna in mislim, da je idealna priložnost,da slišimo tudi njegovo mnenje in da ga povabimo na to delovno sejo."
1,Hvala.
1,Hvala.
11,"Saj to ni noben problem vabil, tako da se prav razumemo."
4,"Prosim, gospa Vlasta Sagadin."
1,Kolegi!
30,"Zdaj, ko že naštevamo vse, koga bi povabili, vse bi povabili, samo nam ne bi dali možnosti, da o tem razpravljamo in da je enkrat to redna točka dnevnega reda."
34,"Pri tem zakonu o lastninjenju sem kot poslanka z eno in polletno izkušnjo prvič bila postavljena pred dejstvo, da mi je bilo onemogočeno razpravljati o nekem zakonu, ker ni bil dan na dnevni red."
71,"Moj predlog je, da damo na dnevni red točno isti zakon,ki sta imela ostala dva zbora, se do njega opredelimo, ne pa da zdaj vabimo celo plejado ljudi, o katerih vemo, kakšna mnenja imajo o posameznih zakonih, glede na to, da smo iz medijev, radia, televizije, okroglih miz, Cankarjevega doma, Portoroža in ne vem, katerih krajev v Sloveniji vse,imeli možnost slišati, brati in videti o teh zakonih najrazličnejše variante."
14,"Mislim, da si je vsak poslanec imel možnost izkristalizirati neko podobo, kaj nekdo zagovarja."
18,"Možnosti, da bi se pa mi o tem opredelili in o tem nekaj povedali, pa še nismo imeli."
39,"Sama kot poslanka za družbene dejavnosti okrog tega zakona nimam nobenih posebnih zahtev ali kakšnega posebnega plusa, ker družbene dejavnosti ne bodo v tem zakonu pravzaprav nič prizadete, vendar me pa sama zadeva že zelo jezi, ker se zavlačuje."
44,"Vemo, da je bil ta Zbor združenega dela vedno nekje v javnosti predstavljen kot dokaj produktiven zbor, kot zbor, ki je relativno hitro končeval seje, vemo, da smo vsi več ali manj zaposleni, neprofesionalni poslanci, to pomeni, da poleg svoje službe opravljamo to funkcijo."
21,"Stalno je bilo v javnosti nekje dokaj pozitivno prepričanju o tem zboru, zdaj naenkrat pa se je to mnenje zelo pokvarilo."
9,"Dejansko je treba ugotoviti, kdo je za to kriv."
38,"Še enkrat predlagam, dajmo na dnevni red tisti predlog, ki ga je dala vlada pri ostalih dveh zborih, pa naj se govori o tem, ali ga sprejmemo ali ne, ne pa da o tem sploh še ne govorimo."
1,Hvala.
1,Hvala.
38,"Moram seveda gospo Sagadinovo opozoriti na to, da smo vse tri predloge imeli v obravnavi in vse tri spremenili v osnutek in jih praktično zavrnili na ta način, da smo imeli priliko, da smo obravnavali v vseh treh."
13,"Ampak mislim, da se potem začne takšna razprava,ki je lahko zelo neproduktivna."
7,Bi predlagal to: slišali smo dva predloga.
128,"Prvi predlog je ta, da mi vzamemo na znanje to poročilo, da je delovna seja, jaz bi predlagal v torek ob 12,00, da se dobimo, da lahko še nekaj opravimo na delovnih mestih, potem pa dejansko, tako kot je gospod Berlec tudi povedal, da pridete vsi in da potem, če bo vse po sreči, bomo imeli oba predloga predložena, jih dobite pojutrišnjem domov,in na tak način bo gradivo seveda vam na razpolago v celoti, pridete oboroženi z znanji in se bomo skupaj z vabljenimi gosti, ti pa bodo tako in tako povabljeni, tako kot ste predlagali, to tudi razpravljamo in se verjetno na delovni seji, če lahko več ali manj opredeljujemo, kaj bo potem naslednji dan, če bo potrebno, da razširimo dnevni red tudi s tem zakonom."
2,Če bo.
5,Gospod Mak je še prej.
3,Hvala za besedo.
14,"Jaz se nisem hotel javiti, da ne bi komplicirali zadevo, vendar sem prišel sem."
5,Mogoče bom takole malo ponazoril.
36,"Želel bi, da se tukaj dogovorimo, da semafor, ki ga imamo že nekaj časa v rdeči luči, odpremo v zeleno in da se zdaj dogovorimo, da naredimo pravzaprav zeleni val, da bi z zakonom prišli skozi."
3,Takim ali drugačnim.
68,"Zdaj, ker pa je tale diskusija prišla v vode, ki se mi zdi, da spet pelje malo levo, desno in da želi razvodeniti tisto delo, ki ga je tako ali drugače naša skupina na vašo zahtevo opravila, bom rekel takole: če bomo zdaj začeli vabiti posamezne eminentne predstavnike naše družbe,nalašč tako rečem, ker so eminentni različni, bomo poslušali spet različna mnenja, kot je že nekdo prej rekel."
44,"Smo jih poslušali na raznih straneh in tudi če bomo klicali posamezne predstavnike vlade, za mene to še nič ne pomeni, ker menim, da vsebinsko, če je to demokracija, sme vsak od nas, tudi jaz, o vsebini tega zakona misliti drugače, kot nekdo drug."
13,"In mene osebno ne bo prepričalo, če bo nek predstavnik vlade drugače mislil."
1,Nasprotno.
33,"Jaz bom v tem videl, da je to vlada, ki je sestavljena iz različno mislečih ljudi in to bo najbrž pomenilo, da imamo dobro vlado, če je temu tako, jaz jo tako gledam."
64,"Torej, ker pa smo mi, torej naša skupina petih poslancev, le nekaj naredila in ker smo naredili tudi poročilo, iz katerega je razvidno, da predlagamo temu zboru, da gre v obravnavo predlog zakona vlade,ki je edina od pozvanih naši skupini predala predlog zakona, obrazložitev, ki smo jo zahtevali, in da zdaj pravzaprav, formalno gledano, resnično nimamo druge možnosti, da damo zeleno luč temu."
20,"Če bomo pa zdaj se spet razvodenili, potem pa ne vem, čemu smo bili mi imenovani in kaj smo počeli."
6,In še nekaj bi rad opozoril.
21,"Jaz sem tekom današnjega dne vprašal predsednika Skupščine, gospoda Bučarja, kdo je formalno predložil tej skupščini zahtevo za obravnavo te zakonodaje."
8,"Odgovor je bil, da ga je dala vlada."
68,"Zato, ker sem vedel, da bom tukaj pač moral nekaj odgovarjati, sem še enkrat vprašal, ali je bila to tudi kakršnakoli druga skupina, ki se lahko imenuje skupina dr. Ribnikarja ali kakorkoli drugače, in mi, je odgovoril, da do tega trenutka, torej do trenutka, ko sem jaz z njim govoril, ne, in da formalno za njega lahko obravnavamo, govorim formalno, izključno samo predlog, ki ga je dala vlada."
1,Hvala.
2,Gospod Zabukovec.
2,"Spoštovani, pozdravljeni!"
20,"Najprej bo izgledalo, da hočem razvodeniti, na koncu bom pa dal predlog, iz katerega bo razvidno, da nočem razvodeniti zadeve."
11,"Namreč, doslej sem dobil kakih 10, 12 gradiv o lastninski zakonodaji."
24,"Nekoliko korigirane, malo drugačni zakoni, prav danes na mizo tudi predlog Liberalne stranke, neko novo gradivo tega neodvisnega dela oz. Ribnikar - Zupančičevega dela itn."
26,"Če hočemo biti res ustvarjalni, se moramo posvetiti tudi tehniki, se pravi, na to sejo, ki jo sklicujemo, dajmo v vabilo točno napisati, kaj bomo obravnavali."
54,"Predlagam, bom si vzel toliko časa in tudi vi si ga vzemite,približno tako: na tej seji bomo obravnavali gradivo ESA št. ta in ta z dne tega in tega, tako da ne bomo mahali vsak s svojim papirjem, vsak s svojim gradivom, ugibali ali je bilo dano v proceduro ali ni bilo itn."
5,Je v tem kakšna ovira?
15,"Prosim predsednika, da takoj popravi, če ne pa predlagam, da se strinjate za ta predlog."
1,Hvala.
2,Gospod Perko.
10,Kot član delovne skupine bi moral gospoda Maka nekaj popraviti.
23,"O tistem predzadnjem odstavku smo se veliko pogovarjali, ali naj napišemo, da gre v razpravo eden, ali gresta dva in kateri zakon gre."
25,"Mislim, o tem smo veliko govorili in na koncu smo rekli samo to, da napišemo, da gre v proceduro čim hitreje lastninski zakon, nič kateri."
16,"Prosim, to smo se točno dogovorili, da ne napišemo kateri, zaradi tega, ker je bilo sporno."
6,"Eni smo zagovarjali enega, drugi drugega."
32,"Rekli smo samo, da je sklep delovne skupine, da se pospeši procedura na pripravi na nadaljevanju te lastninske zakonodaje in zato je tu napisano tudi tako, da gre lastninski zakon v proceduro."
4,Repliko ima gospod Mak.
8,"Mislim, da se s kolegom Perkotom nisva razumela."
27,"V poročilu, ki smo ga podpisali vsi, in ga tudi vsi imamo, lepo piše, da smo mi, nas 5 poslancev, ki smo to delali, imeli različna mišljenja."
33,"To nismo niti skrivali in to je pač tako, imamo različna mišljenja in mislim, da imamo tudi pravico, vendar je pa res, in to tudi piše,kaj je kdo mislil in kaj naredil."
35,"Vendar še enkrat opozarjam, formalno nimamo druge možnosti, ker je samo tak predlog podan, torej formalno je tej skupščini predala predlog zakona po sklepu naše skupine samo vlada, drugega do tega trenutka Skupščina ni sprejela."
4,To sem hotel povedati.
60,"Moram povedati, da imamo še vedno čas, ker prvič nimamo predloga zakona na dnevnem redu in imamo še čas sprejemati tudi 2., 3., 4. ali pa 5. zakon, ki ga bodo pač predlagali, tako da to ni zaprto in drugič, jaz vam moram tudi to povedati, kljub temu, da je gospod Zabukovec to mimogrede omenil, jaz nikjer nisem več zraven."
17,"Mojega imena pri nobenem predlogu ni več zraven in bi vas prosil, da tudi tako obravnavate problematiko."
77,"Kot tretje, zdi se mi, da smo se prej že dogovorili, da bomo imeli to delovno sejo, da na tisti delovni seji bomo nekatere stvari razčistili, ni noben problem, tako kot je gospod Zabukovec tudi predlagal, da bo to točno razvidno, kakšno gradivo imamo in bi o tem tudi razpravljali že v torek, to se pravi, čez nekaj dni in jaz mislim, da je to tudi optimalno, bodimo pošteni drug do drugega, kar lahko danes tu sprejmemo."
4,Ali še želi kdo?
4,Marija Lončar še prej.
1,Pozdravljeni!
183,"Jaz se nisem mislila oglasiti, vendar glede na to, da je dejansko problematika te lastninske zakonodaje izredno težka in da bi jo v bistvu mi morali sprejeti že lansko leto, ne pa se šele zdaj o tem pogovarjati, ali jo bomo uvrstili na dnevni red ali ne itn., bi pa povedala v zvezi s tem, ker se je oglasil tudi poslanec Perko, pa Mak in ker sem bila tudi jaz član pač te komisije Zbora združenega dela, da dejansko ta komisija po moji oceni ni naredila čisto nič, ker je ne glede na to, da smo, moram reči, vsaj jaz sem zadevo vzela izredno resno in sem se šele potem, ko smo se o tej delovni skupini začeli strokovno , mislim na osnovi argumentov nekje prepričevati in dokazovati, kaj pomeni za nacionalno gospodarstvo ali pa tudi gledano z vidika posamezne firme vladin predlog zakona, da smo v bistvu prišli do tega, da ima vsak svoje mišljenje, da se ne moremo uskladiti in da je bila jasno po moji oceni tudi velika pomanjkljivost v tem, ker Ribnikar s svojo skupino ni bil ves čas prisoten."
67,"Jaz sem razumela sklep Zbora združenega dela, da je ta skupina zadolžena, da pač pride do enovitega zakona o lastninjenju, to se pravi zakona, ki naj bi bil napisan v najboljšem smislu, zato da bo gospodarstvo Slovenije postalo bolj učinkovito, da bo spodbujena motivacija in da ne bo prihajalo do razno raznih, bi rekla, do postavljanja posameznih slojev, če lahko tako rečem, prebivalstva Slovenije v različne položaje."
58,"Zato si tudi dovoljujem reči tukaj na tem pultu, ker mene na zadnji seji ni bilo, sem prišla šele po 1 uri, ko je pač zbor že prenehal z delom in tudi potem sem iz časopisov nekje razbrala, da je bilo na tiskovni konferenci po končanju tega zbora izraženo, da sem se pač jaz v zadnjem trenutku premislila."
31,"Jaz moram reči, da še vedno v osnovi sledim tisti misli, za katero sem pač mislila, da jo bom lahko kot član skupine z gospodom ministrom Umekom in ostalimi člani uskladila."
89,"Zadevo sem tudi javno pojasnila, zaradi tega mislim, da se ne bi v tem trenutku v strokovne zadeve spuščala, gre pa za to, da se nisem premislila in da moram ta očitek kategorično zavrniti zaradi tega, ker mi smo se na tej skupini na koncu samo uskladili, da gre pač to na dnevni red in jaz sem to tudi napisala v tisti pismeni obrazložitvi, ki sem jo dala, da pač nismo naredili nič in da je pač vsebino zakona, kakršno smo mi kot skupina dali, zbor še enkrat zavrnil."
41,"To je vse in moram reči, da še enkrat prav kategorično zavračam tisti očitek, ki mi je bil dan in ker se je že ta razprava zdaj tukaj pač malo razširila, sem to imela za umestno, da na tem mestu povem."
1,Hvala.
1,Hvala.
3,Še gospod Gradišar.
21,"Prvič na te pritiske z vseh strani pri tej zakonodaji ne pristanem, se pravi, jih sploh ne sprejmem, takšne kot so."
23,"2. Strinjam se s tem predlogom, ki ga je dal kolega, da imamo delovno sejo 19., kot je predsednik rekel, ob 12. uri."
72,"3. Opozoril bi pa vse tukaj, pa še one, ki bodo, da na žalost moramo upoštevati sklep Zbora združenega dela 30. seje z dne 26.9.1991, ki je bil čisto kratek, pa ga bom ponovil: Zbor združenega dela Skupščine Republike Slovenije nalaga Izvršnemu svetu Republike Slovenije, da skupaj z skupino poslancev, to se ve, kaj so naredili, je že kolegica povedala, da nič, Zbor združenega dela Skupščine Republike Slovenije pripravi nov enovit predlog."
30,"To upam, da vemo, kaj to pomeni, da se ne bo potem spet na delovni seji ali pa potem, ko bo to v rednem delu, spet ta ista debata ponavljala."
1,Hvala.
4,"Prosim, še želi kdo?"
2,"Aja, replika."
2,Gospod Muren.
11,"No, zdaj bom repliko lahko razširil kar na oba svoja predgovornika."
36,"Namreč jaz sodim, da mi enovit predlog tega zakona imamo doma v gradivu z obrazložitvijo in vsem, kar je bilo treba, samo dejstvo pa je, da nekateri v tem zboru tega ne priznavajo kot enovit predlog."
68,"Tisti, ki pa tega ne priznavajo, pa bi mogoče dobili priložnost, da povedo, kako naj po njihovem ta enovit predlog izgleda in upam, da se bodo te seje udeležili in to povedali, ker če pa ne bodo prišli, kot je bilo takrat na prejšnji seji in ne bodo povedali, pa bomo lahko smatrali samo to, da ali se strinjajo, ali pa da namenoma sploh to lastninsko zakonodajo zavirajo."
1,Dobro.
10,"Jaz bi predlagal, da bi zdaj počasi zaključili to razpravo."
38,"Dogovorili smo se in teoretično, en človek, če je optimist ali pa pesimist, lahko rečemo, da se bomo mi v torek dogovorili, da bomo imeli v sredo to na dnevnem redu, pa se bomo mogoče dogovorili, o katerem."
28,"Saj razumete, to moramo vseeno dopustiti in jaz sem trdno prepričan, da se da tu marsikaj narediti, saj se te zadeve ne izključujejo tako strašno, kot je treba."
6,"O poročilu, če je še kaj?"
7,Drugače o samem zakonu prosim ne razpravljati.
9,"Gospod Umek, minister za planiranje, prosim še nekaj stavkov."
23,"Jaz moram samo to povedati, da mislim, da je nekaj bilo le narejenega takrat, ko smo vsebinsko razpravljali, ker so nekako ločili razpravo."
13,"Mislim, da smo ugotovili, da večinoma poslanci niso nasprotovali privatizaciji na dveh ravneh."
19,"To se pravi, na ravni privatizacije državnega sklada in pa na ravni privatizacije podjetij, da se to močno pospeši."
11,"Seveda z odstranitvijo vseh političnih nevarnosti, ki bi iz tega sledile."
5,"Drugo, okoli števila investicijskih družb."
6,O tem je bila vsebinska razprava.
11,"Potem o mehanizmu delavskega odkupa, o 14. členu, o odškodninskem skladu."
12,"Mislim, da je to točno o odškodninskem skladu in o pokojninskem skladu."
69,"Jaz bi samo to povedal, da je ta zbor pravzaprav predlog tega zakona že obravnaval, da ga je takrat, ko ga je prekvalificiral, s sklepom tudi sprejel ob štirih razpravah in da na osnovi tega in pa seveda tega sklepa, smo mi tudi pripravili predlog, ki je vsebinsko, če ga gledate, od tistega, ki je bil podan, precej različen, kot je bil podan čisto v prvotnem besedilu v Poročevalcu."
15,"Tako, da mislim, da je nek napredek narejen in da se okoli tega da razpravljati."
2,Hvala lepa.
2,Hvala lepa.
4,Jaz bi zaključil počasi.
4,Ste slišali zdaj to.
13,"Rekel je ena sekunda, zdaj bomo videli, kaj je za njega ena sekunda."
21,"Namreč, vsako sprenevedanje je odveč in tukaj je sprenevedanja že toliko, da ne vidimo več čez, kot bi rekla moja mati."
8,"Lepo prosim, tukaj je problem popolnoma nekje drugje."
6,Gospod Umek je seveda tukaj žrtev.
14,"Gospod Umek je tukaj žrtev ene trme, ki jo poznamo že leto in pol."
11,"Če pa ne bo po našem, pa naj pere at mundus."
11,"V resnici gre za to, da je tukaj prišlo do razkola."
22,"Ne tistih, ki so za lastninjenje, ki so za privatizacijo in onih, ki so proti, ampak je prišlo do razkola v konceptu."
36,"V konceptu, ki ga zagovarja velikanska večina, ne enakega, ampak principa, ki ga zagovarja velikanska večina stroke in nekega koncepta, ki ga je predsednik vlade potegnil, kot smo se že večkrat strinjali, kot zajca iz klobuka."
25,"In da se tukaj pogovarjamo, kolega Umek, oprostite, ali se strinjamo v 13. členu ali se strinjamo v 14. členu, je brez zveze vse skupaj."
31,"Gre za to, da se mora vlada res obnašati kot zrela vlada v težkih časih in priznati sama sebi in vsem skupaj, da se lahko tukaj samo konsenzualno reši ta problem."
20,"Dokler vlada ne bo pristala na konsenzualno rešitev tega problema, do takrat se bomo lahko vsi skupaj sprenevedali do neskončnosti."
6,Jaz osebno se ne mislim več.
1,Hvala.
1,Hvala.
1,Dobro.
16,"Zdaj, če gospodu Murnu ne dam besede mi boste zopet rekli, da ne vodim prav seje."
2,"Prosim, replika."
38,"Torej, če bi naš kolega Zlobec bil zadnjič v Cankarjevem domu, očitno ga ni bilo, bi se lahko na lastne oči prepričal, da naša ekonomska stroka nima enotnega mnenja o načinu, kako naj se izpelje ta lastninska zakonodaja."
10,S tem seveda naše ekonomske stroke nočem dajati v nič.
13,"Ampak dejstvo je, da ni enotnega mnenja o algoritmu, kako naj to poteka."
19,"In ker potem tu enotnega mnenja ni, potem pač vlada mora narediti po svoje in vlada je to naredila."
27,"Smo pa imeli priliko videti, da se mnogo te ekonomske stroke preprosto čuti užaljeno, ker pač ni bilo sprejeto njihovo mnenje, ampak je bilo sprejeto drugačno mnenje."
35,"Kar se pa tiče tega konstruktivnega sprejemanja tega zbora, pa konsezualnega, pričakujem, da bo naš kolega Jaša Zlobec, na tej delovni seji prisoten in da bo konstruktivno in konsenzualno prispeval k tej novi obliki zakona."
12,"Jaz bi predlagal, da bi se o teh zadevah pogovorili v torek."
26,"V začetku si lahko zlijemo vse, kar je pač potrebno, najprej na eno in pa drugo glavo, potem pa se temeljito pogovorimo o tem,kaj imamo."
49,"Veste, bom pa vseeno povedal, če si nekateri v vladi še zdaj, v tem tednu predstavljajo, da sem jaz član SPD pa na tak način okrog trosijo novice, je seveda dokaj žalostno obvladanje vlade skupščinskega sistema, da ne govorim še o nekaterih zadevah, ampak to je tema za torek."
5,Pa se v torek pogovorimo.
16,"Jaz bi predlagal, da sprejmemo samo ta dva sklepa v zvezi s to točko 5. poročila."
8,"Počakajte še malo, ker imamo še vprašanje zadrug."
45,"Ne morete kar tako oditi, da se pač dogovorimo, da poročilo sprejmemo na znanje in da imamo v zvezi s to zakonodajo v torek 19.11. ob 12,00 sejo, na kateri dobite gradiva, vsa tista gradiva, ki so za takšno delovno sejo potrebna v naprej, absolutno."
13,"Jaz upam, da bo, če bo vse po sreči, jutri lahko šlo ven."
5,"To se pravi, v torek."
11,"Ali je treba o tem glasovati, o poročilu pa o tem?"
13,"Jaz bi vseeno, da vidimo koliko nas je, da lahko potem naprej delamo."
3,Koliko nas je.
1,Prisotnost?
9,"Kdo je za ta dva predloga, kot sem predlagal?"
3,Kdo je za?
3,Kdo je proti?
1,Vzdržal?
7,"Ugotavljam, da smo sprejeli ta dva sklepa."
11,"Sedaj bi pa morali opraviti še usklajevanje, in sicer imamo dvojno."
23,Prvič bi predlagal naslednje: na prejšnji 32. seji zbora smo obravnaval SOGLASJE ZA IZDAJO DOVOLJENJA ZA IZGRADNJO KAPELICE NA KREDARICI NA PODLAGI 14.
38,"ČLENA ZAKONA O TRIGLAVSKEM NARODNEM PARKU in sprejeli sklep, da Skupščina Republike Slovenije soglaša z gradnjo kapele na Kredarici na zemljiščni parceli toliko, Dovje, zemljiško knjižni vložek toliko, po idejni zasnovi doc. dr. Jožeta Marinka, dipl. ing. arh."
41,"Družbenopolitični zbor in Zbor občin sta sprejela sklep brez zadnjega besedila, in sicer brez ""po idejni zasnovi doc. dr. Jožeta Marinka, dipl. ing. arh."" Predlagam, da svojo odločitev spremenimo in da tudi naš zbor sprejme tak sklep kot ostala dva zbora."
6,Ali želi o tem kdo razpravljati?
9,V bistvu smo o tem že zadnjič načeli razpravo.
11,"Predlagam - kdo je za ta predlog, da izločimo tisti zadnji del?"
1,Proti?
2,In vzdržani?
8,"Ugotavljam, da smo sklep z večino glasov sprejeli."
22,Sedaj pa je tu še POROČILO DELOVNE SKUPINE DELEGATOV VSEH TREH ZBOROV ZA PRIPRAVO PREDLOGOV K RAZLIČNO SPREJETEMU BESEDILU ZAKONA O ZADRUGAH.
7,"Tu bi najprej morda poročevalec, gospod Prelovec?"
14,"Poslance lepo prosim, če še malo počakate, da bomo še o tem lahko glasovali."
1,Spoštovani!
12,Ta skupina je zasedala petkrat (če se ne motim) po nekaj ur.
21,"In gradivo, če bi želel dati kot nekakšno obrazložitev, kaj smo tam delali, bi trajalo verjetno malo več kot pol ure."
15,"Problem, ki se je nanašal predvsem na naš zbor, je bilo t. i. X. poglavje."
13,"Če se dobro spominjate, smo mi takrat tukaj zavrnili razpravo o X. poglavju."
28,"V poročilu, ki pa ga je dobila komisija, to ni bilo tako napisano, ali pa je bilo glasovanje izpeljano na tak način, da vsi tega nismo tako razumeli."
33,"Namreč, komisija, ko sem jaz na komisiji to povedal, da mi o X. poglavju nismo razpravljali, je bila začudena in so rekli: v poročilu se tukaj vidi, da ste vi o tem razpravljali."
11,"Sedaj pa, kaj bo zbor rekel o tem, jaz ne vem."
14,"Takrat bi verjetno jaz moral priti nazaj v zbor in vprašati, kaj bomo storili."
14,"Kaj je X. poglavje iz tega zakona, mi točno vemo, kateri členi so to."
21,"Lahko povem samo to, da smo se mi ravnali po poročilu zbora, to se pravi, kot da je bila razprava opravljena."
10,"Gospod Prelovec oprostite, to je prvič v letu in pol."
14,Saj smo glasovali o amandmajih; mi smo razpravljali o X. poglavju in opravili vse.
17,"Samo s to razliko, da smo pač potem na koncu glasovali in sprejeli tisto, kar smo pač."
4,Smo glasovali in obravnavali.
11,"Saj tudi lahko pogledamo, kdo vse je razpravljal o X. poglavju."
5,"Oprostite, da sem vas prekinil."
7,"Ja, saj to je dokaj čudna situacija."
13,"Danes jaz nimam s seboj tistega poročila, imate pa vi verjetno kopijo tukaj."
5,"Imam poročilo, enako kot vi."
13,"No, delalo se je pač kot pri vsakem usklajevanju, od člena do člena."
17,"Sedaj naj bi zbor povedal, ali hočemo člene obravnavati, ali pa naj se obravnava pri sprejemanju amandmajev."
29,"Jaz sem tukaj na razpolago, da bom lahko tudi povedal, kaj se je diskutiralo, kaj se je usklajevalo, vendar bi bilo to poročanje, čitanje teh obrazložitev po mojem predolgo."
13,"Poročilo imate pred seboj, drugih zapletov ni bilo; v glavnem sedaj prepuščam zboru."
14,"Teoretično to lahko tudi preložimo na sredo, ker takrat nimamo tako obsežen dnevni red."
6,"Ali želite, da sedaj tu opravimo."
7,Dela bi bilo za dobre pol ure.
1,Dobro.
14,"Prosim, če vzamete poročilo, str. 28., tam se začne s poglavjem Zbor združenega dela."
6,Gospod Dretnik se je najprej javil.
3,Sem v dilemi.
11,Ta material je bil pisan na dnevnem redu za prihodnjo sejo.
5,Ta material sem pustil doma.
7,Ali imate vsi drugi to s seboj?
6,Saj ne gre za dnevni red.
8,"Dobro, nimam nič proti, da se prav razumemo."
21,"Samo gre za to, da usklajevanje moramo mi opraviti tekom sej in teh usklajevanj sploh ne vzstavljamo v dnevni red sej."
13,"Tudi na začetku seje sem že povedal, da bomo tekom seje tudi usklajevali."
11,"Tisti, ki ste bili v začetku, veste, da sem to povedal."
9,Zato tega nikoli ne damo kot točko dnevnega reda.
22,"Če pa ne želite oz. mislite, da je boljše, da to v sredo obravnavamo, pa nimam nič proti, to sem že povedal."
14,"Koliko vas je za to, da to prenesemo na naslednjo sredo, na danes teden?"
3,Kaj pa proti?
1,Vzdržani?
4,Zaključujem sejo za danes.
7,"Vidimo se v torek ob 12,00 uri."
7,"Prosim polnoštevilno, ker sicer bo res žalostno."
1,Prosim?
