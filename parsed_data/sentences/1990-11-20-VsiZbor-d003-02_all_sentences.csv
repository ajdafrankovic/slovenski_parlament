6,"Delegatke in delegati, gospe in gospodje!"
15,"Nadaljujemo skupno delovno sejo, ki smo jo pričeli 8.11.1990 in je bila prekinjena zaradi nesklepčnosti."
36,"Na tej seji bomo odločali o predlogih v zvezi s predlogom za izdajo zakona o RTV Slovenija, s predlogom zakona; gre za predlog dr. Franceta Bučarja, predsednika Skupščine Republike Slovenije ter za predlog Zbora združenega dela."
29,O spornih vprašanjih v zvezi s predlogom zakona o dopolnitvah zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini.
3,Najprej ugotovimo navzočnost.
7,"Delegati Družbenopolitičnega zbora, pritisnite na sivi gumb!"
10,"Ponovno, samo delegati Družbenopolitičnega zbora, prosim, pritisnite na sivo tipko."
8,"Delegati Zbora občin, prosim, pritisnite na sivo tipko."
1,Hvala.
8,"Delegati Zbora združenega dela, pritisnite na sivo tipko."
1,Hvala.
17,"Ugotavljam, da so podani pogoji za nadaljevanje dela, ker je prisotnih več kot polovico iz vsakega zbora."
56,"Predsednik Skupščine Republike Slovenije, dr. France Bučar, je predsednikom zborov poslal pismo, v katerem predlaga naslednje: ""V zvezi s sprejemanjem zakona o spremembah in dopolnitvah zakona o RTV Slovenija na podlagi 364. člena Ustave Republike Slovenije predlagam, da se v nadaljevanju skupne seje zborov opravi tudi postopek po tretjem odstavku 117. člena Poslovnika Skupščine Republike Slovenije."
16,Nekateri delegati so ob objavi rezultatov glasovanja o predlogu zakona izrazili dvom v regularnost sprejetega zakona.
15,Vendar takrat postopek po tretjem odstavku 127. člena poslovnika Skupščine Republike Slovenije ni bil opravljen.
20,"Po seji sem prejel tudi pisne proteste in zahteve, v katerih je izražen dvom o rezultatih glasovanja o predlogu zakona."
11,"Delegati v Družbenopolitičnem zboru Potrč, Ribičič, Smole, v Zboru občin Glavič."
5,Objavo zakona sem zato zadržal.
27,"Glede na določbo tretjega odstavka 127. člena zakona predlaga torej, da zbori z glasovanjem ugotovijo, ali je bil glasovanja jasen in da je torej zakon regularno sprejet."""
14,"Na glasovanje dajem predlog dr. Franceta Bučarja s predlogom sklepa, ki bi se glasil."
3,"Prosim, gospod Zupančič."
6,"Spoštovani predsedujoči, spoštovani poslanci in poslanke!"
42,"Mi smo danes v Zboru združenega dela ob obravnavi dela za danes ugotovili, da na zadnji delovni seji glasovanje o sklepanju zakona o RTV ni bilo jasno, zato predlagamo ponovno glasovanje, zlasti o 4. in 8. členu ter o predlogu v celoti."
2,Hvala lepa.
8,Na glasovanje dajem najprej predlog dr. Franceta Bučarja.
1,Prosim.
6,"Ne, razprave ni, se samo odločamo."
8,"Imamo dva predloga, o obeh lahko samo glasujemo."
18,"Če boste zahtevali, mi vzemite besedo, samo gre za točko dnevnega reda, ki smo jo na novo uvrstili."
29,"Gre za vprašanje, ki je na novo postavljeno in seveda o takšnem vprašanju je proceduralno in tudi vsebinsko razprava mogoča in prosim, da mi najprej proceduralno dovolite nekaj mnenj."
25,"Prepričan sem, da poslovniško in po vsebini zahtev, ki so bile dane, danes ne moremo in ne smemo glasovati o predlogu predsednika dr. Franceta Bučarja."
24,"Če bi želeli to opraviti, bi morali pač to opraviti takoj po opravljenem glasovanju, tako kot izrecno piše v tretjem odstavku 127. člena poslovnika."
54,"Naj ga preberem: ""Zbor lahko takoj po opravljenem glasovanju (najbrž je 14 dni, ko je minilo od takrat, nekaj več kot takoj po opravljenem glasovanju) ugotovi na predlog predsednika zbora ali delegata v zboru, da glasovanje ni veljavno, če izid glasovanja zaradi tehnične ali druge napake ni jasen."" To je prva moja poslovniška ugotovitev."
32,"Drugo, naša trditev tisti, ki smo pač pisali je, da vprašanje glasovanja ni nejasno, temveč da je bil kršen poslovnik in da rezultat glasovanja ne more pomeniti, da je bil zakon sprejet."
23,"To je ta proceduralni del razprave in prosim, da ta predlog upoštevate in ne zahtevate, da glasujemo o stvari, ki poslovniško ni mogoča."
18,"Ugotovimo, da zakon pač ni bil sprejet, lahko zaradi mene tudi brez razprave in začnemo razpravo o zakonu."
26,"Če boste zahtevali ponovno tako odločanje, potem bom v drugem delu vsebinsko ponovno pojasnil, zakaj zakon zadnjič ni bil sprejet in v čem je kršen poslovnik."
7,Zaenkrat pa s tem ne želim zavlačevati.
2,Hvala lepa.
4,"Gospod dr. Bučar, prosim."
2,Spoštovani delegati!
11,S svojim predgovornikom se ne bi mogel strinjati v osnovi stvari.
12,"Namreč to je ali nastaja dvom, da je bil zakon regularno sprejet."
39,"Po intervenciji, ki sta jo dala gospod Potrč in gospod Ribičič, sta navajala, da je skupen seštevek glasovanja za, proti in vzdržanih znašal 114 danih glasov, da je pa za to potrebno 123 glasov, da bi bilo glasovanje sklepčno."
24,"To sicer samo na sebi stoji, toda važno je število navzočih, potrebno število je 123, ta procedura ni bila opravljena, pri čemer ostane dvom."
35,"Jaz sem se o tem posvetoval z vrsto ljudi v skupščini, dal sem tudi predlog v proučitev tako zakonodajni komisiji kot Komisiji za poslovnik in gre v bistvu samo za pravno interpretacijo, v kakršnem smislu."
32,"Ali je potrebno ugotoviti navzočnost, to se pravi sklepčnost pred glasovanje, ko se začne razprava oziroma ko se reče, da je razprava končana ali je potrebno navzočnost ugotavljati pri vsakem glasovanju posebej."
12,"Če vztrajate pri tem, potem moram reči, da tega nikoli ne delamo."
19,"Kadar volimo, na primer sodnike ali različne komisije ali podobno, ker kot se sami spomnite, je glasovanj cela vrsta."
30,"Jaz ugotovim najprej na začetku glasovanja, ali je podana potrebna navzočnost in ko to ugotovim, potem mi glasujemo skozi vse predloge, ne da bi za vsakega kandidata posebej ugotavljali navzočnost."
9,"Mislim, da je tu logika, ki je povsem sprejemljiva."
18,"Če gospod Potrč ugotavlja, da je potrebno 123, ni nikjer rečeno, da jih je tudi 123 dejansko glasovalo."
9,"Potrebna je navzočnost v tem primeru, navzočnost 123 ljudi."
17,"Lahko pa je seštevek tistih, ki so oddali glasove, bistveno različen od tega in običajno tudi je."
15,"Skoraj nikoli se nam ne ujema število navzočih in število tistih, ki so oddali glasove."
36,"V tem primeru bi zadostovalo za sprejem zakona celo samo 62 glasov, ker ne moremo preprosto sešteti za, proti, vzdržani in ta seštevek ni nujno, da da točno število navzočih, ker običajno tudi nikoli tega ni."
37,"Torej gre zdaj samo za vprašanje, ali je vaša presumpcija, da je seštevek teh glasov oddanih glasov enak številu navzočih in da torej, ker ste vi ugotovili razliko 9, da torej glasovanje ni bilo v redu izpeljano."
28,"Prav zaradi tega ne morem postaviti trditev, da je bilo oddanih 123 glasov oziroma da je bilo navzočih pri glasovanju 123 glasov in da 9 ljudi ni glasovalo."
11,"To je presumpcija, ki velja, pa jo vam ne morem dokazati."
8,In tudi obratno ni mogoče dokazati te presumpcije.
19,"Zato je moj predlog bil, da se najprej ugotovi, ali je lahko podan dvom, da glasovanje ni bilo veljavno."
66,"To se pravi, ne trdim, da je bilo glasovanje veljavno, niti obratno, zato predlagam, da brez animozitete ta zbor najprej ugotovi, ali je bilo glasovanje veljavno, oprostite, ali je dvom ali ni, ker gre za presumpcijo v bistvu pravzaprav za pravno razlago, ki jo lahko jaz podam tako, drugi drugačno, kajti tu ni absolutno nobenega neizpodbitno trdnega dejstva, ker o dejstvu pravzaprav sploh ne moremo ugotavljati."
12,"Mi smo najprej poskušali tudi ugotoviti, ali je bilo dejansko navzočih 123."
23,"Moram vas opozoriti tudi, da je nek delegat celo rekel, ne bom odšel iz dvorane, ne boste me pa prisilili, da bom glasoval."
19,"To je že en ""indic"", ki kaže na to, da se število oddanih glasov in število navzočih ne ujema."
26,"In mislim, da je to vsaj z moje strani, kot jaz razumem stvar, najbolj fer način, da ugotovimo, ali imamo dvom o tem glasovanju ali ne."
26,"Če bo ugotovitev tega zbora, da ni dvoma, potem je stvar opravljena, če izglasujemo, da je podan dvom, potem bo treba pač po zakonu ponovno glasovati."
2,Hvala lepa.
5,"Samo prosim, na proceduralna vprašanja."
3,"Gospod Smole, prosim."
15,"Predsedujoči na prejšnji seji dr. Toplak je, kot vemo, dal skrajno restriktivno tolmačenje načina odločanja."
11,"Onemogočil je sleherno razpravo o amandmajih, sprejetih v Zboru združenega dela."
8,"O amandmajih, ki so bili predmet potem usklajevanja."
16,"V poslovniku zelo jasno piše v 125. členu: ""Delegat ima pravico obrazložiti svoj glas pred glasovanjem."
9,"Njegova obrazložitev ne sme trajati več kot 5 minut."""
71,"Jaz prvič še enkrat opozarjam, da je bilo kršeno osnovno načelo, da imamo pravico razlagati svoja stališča, in drugič, glede veljavnosti glasovanja opozarjam, da ne gre samo za glasovanje o zakonu o RTV v celoti, kjer je v glasovanju sodelovalo samo 114 od 240 delegatov, ampak tudi od 6 amandmajev, sprejetih v Zboru združenega dela je bila na skupni seji v štirih amandmajih, po mojem mnenju nezadostna udeležba za pravnomočno odločitev."
54,"Ta udeležba pri teh štirih amandmajih se je vrtela od 117, 120, 113, 111, kar pomeni, da ne gre samo za stanje pri glasovanju o zakonu o RTV v celoti, ampak seveda tudi za stanje pri glasovanju o amandmajih in to ponavljam, od 6 amandmajev pri 4 amandmajih ni bila zadostna udeležba pri glasovanju."
37,"Mislim, da je treba spoštovati tudi tisto, kar je v poslovniku napisano, da delegati, ki smo prisotni, da smo obvezni da glasujemo za, proti ali se vzdržimo in seveda bi takrat moral tudi predsedujoči na to opozoriti."
2,Hvala lepa.
4,Samo še proceduralno pojasnilo.
43,"Mi smo v zvezi z opozarjanjem glede glasovanja na prejšnji seji veliko govorili, tudi predsedujoči je na to opozoril, na kar je, na primer dobil odgovor Franca Zagožna, ki je poudaril, da smo sklepčnost ugotovili in da ima vsakdo pravico, da ne glasuje."
36,"K temu je na primer Borut Pahor pripomnil, da gre za restriktivno tolmačenje poslovnika in je dejal, da ni tega Boga, ki bi me spravil iz skupščinskih klopi in bom tukaj ostal in ne bom glasoval."
14,"In ko smo glasovali, je bilo prisotnih skupaj 127 delegatov, ko smo ugotovili prisotnost."
13,"Ko smo glasovali minuto za tem, pa je bilo res manj kot 120."
9,"Pri tem pa naj povem še nekaj, zopet proceduralno."
26,"Dal sem pregledati glasovanja, nekaj glasovanj in na primer danes, od 20 glasovanj v Družbenopolitičnem zboru, se pri nobenem glasovanju ni ujemala suma glasovanj s prisotnimi."
28,"Podobno smo lahko ugotovili na zadnjem skupnem zasedanju in ko sem dal narediti za krajši čas pred tem analizo, se samo pri 1% in pol glasovanj ujemajo številke."
17,"Takole, toliko samo v pojasnilo in še to da povem: na začetku glasovanja je bilo dovolj prisotnih."
18,"Po podatkih službe in mojem osebnem opažanju je bilo prisotnih še vedno 123 poslancev, kar smo tudi povedali."
4,Toliko za proceduralno pojasnilo.
38,"Pri tem pa naj povem še to, da sta imela pripombe dva poslanca, pa samo tudi od proceduralnih pripomb, za katere so drugi poslanci povedali, da je eden sedel v bifeju, drugi pa je zapustil, zares zapustil dvorano."
6,Tudi to samo za proceduralno informacijo.
11,"Sedaj pa, namreč na vse številne in podobne očitke in pripombe."
10,"Jaz bi se lepo omejil, da razčistimo določene proceduralne stvari."
13,"V poslovnikih v drugih deželah glasujejo za in proti, vsi drugi so vzdržani."
5,Mi imamo dve vrsti rezistence.
15,"Aktivno rezistenco, da pritisneš na gumb vzdržan in pasivno abstinenco, da ne pritisneš na gumb."
19,"Po stališčih Komisije za poslovnik in Zakonodajnopravne komisije, je ta stvar ostala odprta in se lahko pogovarjamo o tem."
3,"Prosim, gospod Potrč."
4,Najprej dve uvodni pripombi.
24,"Če je slučajno kaj zadevalo mene v zvezi s hodnikom in bifejem, potem imam pač živo pričo, da ni bilo niti eno niti drugo."
15,S podpredsednikom Družbenopolitičnega zbora sva bila na teden dni prej dogovorjeni ustavni razpravi v Litiji.
17,"Toliko, da bo jasno in predsednik zbora je bil o tem obveščen, preden sva na sejo odšla."
30,"Drugo uvodno pojasnilo: Vsa spoštovanja do rešitev v poslovnikih v demokracijah, ki imajo z njo mnogo bogatejše in najbrž tudi boljše izkušnje, kot jih imamo mi v teh šestih mesecih."
12,"Vendar seveda so to res samo pojasnila, ki ne štejejo čisto nič."
7,"Mi imamo pač takšen poslovnik, kakršnega imamo."
26,"S tistimi dopolnili, ki smo jih uspeli narediti, z zahtevami nekaterih, tudi mene, na skupini za poslovnik, ki se je na žalost doslej sestala samo dvakrat."
29,"Enkrat, da se je dogovorila, da bo za poslovnik delala in takrat je bil moj predlog, da opravimo čimprej potrebne nujne dopolnitve tistega dela, da bomo lahko normalno delovali."
14,"In drugič, ko smo razpravljali samo o nekaterih vprašanjih, povezanih z mnenjem k poslovniku."
6,Sedaj pa k samim proceduralnim vprašanjem.
22,"Odgovora na to, ali je tretji odstavek 127. člena, če bomo danes glasovali ali ne, kršen ali ne, še sedaj nisem dobil."
19,"Trdim še vedno, da je kršen, ker to pač ni takoj po opravljenem glasovanju, ampak to je najbrž najpomembnejše."
25,"Za poslovnik skrbi, in to sem jaz tudi v vlogi citiral, predsednik skupščine ali predsedstvo skupščine po izbiri in dolžini so skrbeti za izvajanje poslovnika."
15,"Mene ne bo nihče prepričal, da o izvajanju poslovnika z večino odločamo v tej skupščini."
10,Poslovnik je treba spoštovati ali pa se ga ne spoštuje.
14,"V našem poslovniku piše, kdo je za spoštovanje poslovnika odgovoren, kdo skrbi za to."
6,To je predsednik skupščine ali predsedstvo.
11,"To je drugi razlog, zakaj danes ne moremo glasovati o poslovniku."
21,"Tretje, nobenega dvoma zame ni o tem, da 126. člen poslovnika zelo jasno piše, da imajo delegati pravico in dolžnost glasovanja."
22,"Na žalost, ampak v našem poslovniku tudi dolžnost, ne samo pravico glasovanja in da lahko glasujemo za, proti, ali da se vzdrže."
28,"Če je bilo na prejšnji seji zbora o tem dano posamično mnenje delegata, ki je drugačno, ga je treba spoštovati, ampak mnenje delegata seveda poslovnika ne more spremeniti."
21,"Naša skupna krivda in tudi krivda vodstva skupne seje je, da nismo takoj reagirali in rekli, da v poslovniku piše drugače."
11,"Vendar, tudi če to nismo storili, s tem nismo spremenili poslovnika."
12,Poslovnik še vedno velja in ga ni mogoče tolmačiti na drugačen način.
22,"Ker se veliko govori o enem delegatu in o njegovih mnenjih in njegovih izjavah, vemo vsi, da je to delegat Borut Pahor."
12,"Moral je na ustavno razpravo, ker pač teče in so stvari dogovorjene."
15,"Upam, rekel mi je, da se je opravičil predsedniku, da na takšno razpravo mora iti."
43,"Prosil me je, da o tem povem naslednje: Da je to res rekel, da pa ob tem ni spregledal dejstva, kaj poslovnik določa in da to njegovo prisotnost, s tem da ni želel glasovati, seveda ni mogoče šteti kot prisotnost na seji zbora."
8,"Da pa ne bo sprejel tega, da mora..."
20,"Ja, oprostite, tako je, ni mogoče sprejeti kot prisotnost na seji zbora, ker nihče najbrž ne more delegata fizično odnesti."
20,"On lahko obsedi, ampak ni pripravljen sodelovati pri odločanju o določeni stvari iz razlogov, ki so ga do tega pripravili."
14,"Smejte se, lahko me prekinete, jaz bom pač poskušal pojasniti stvari, ki jih želim."
2,Kako glasujemo?
29,"Gospod predsednik je povedal vrsto primerov in jaz se z njim strinjam, da se seveda redkokdaj število navzočih in število oddanih glasov za, proti, vzdržani, do enega glasu ujema."
20,"Samo povejte mi, ali smo že imeli primer, ko seštevek oddanih glasov za, proti in vzdržani, ni zagotavljal sklepčnosti zbora."
9,"Poglejte vse stenograme (magnetograme!), takšnega primera še nismo imeli."
19,"In to je bil prvi primer, kjer je glasovalo za, proti, vzdržani, manj kot je sklepčnost vseh treh zborov."
36,"In zato je to, bomo povedali, zato je to posebno vprašanje in jaz trdim, da seštevek za, proti vzdržani pri vsakem glasovanju mora zagotoviti prisotnost najmanj 41 v vsakem zboru oziroma 123 v vseh treh zborih."
4,Drugače sklepčnost ni zagotovljena.
4,Poglejte naš način glasovanja.
16,"Vi trdite, da je dovolj, da jih je za več, kot jih je proti in vzdržanih."
12,"Oziroma da jih mora biti za več, kot je pač ugotovljena prisotnost."
14,"Danes smo pri eni točki o tem glasovali, tako da sklep ni bil sprejet."
8,"Predsednik pa je ugotovil, da je sklep sprejet."
22,"Ko smo glasovali o vprašanju, ali se zakon o zavodih uvrsti na dnevni red po skrajšanem postopku, je bila navzočnost 57 delegatov."
14,"Za bi jih moralo biti po mojih računih 29, bilo jih je samo 28."
30,"Res da jih je bilo 16 proti in 8 vzdržanih, kar je 24 in manj od 28, ampak od prisotnih jih je bilo manj za, kot bi jih moralo biti."
15,"Predsednik je ugotovil, da je odločitev sprejeta in da je sprejeta uvrstitev po skrajšanem postopku."
14,"Ali bomo za vsako glasovanje uporabljali tisti kriterij, ki nam v tem trenutku odgovarja."
18,"Enkrat boste trdili, da je potrebno samo več navzočih, da jih je več za, kot pa je potrebno."
19,"Se pravi 62, recimo, kot je danes rekel predsednik od 123, pa neodvisno od tega, koliko je seštevek glasov."
5,Drugič bomo ugotavljali pa seštevek.
4,To je nemogoč način.
1,Naslednje ...
6,"..., oprostite, vi ste tudi zahtevali pojasnila."
12,"O mnogih drugih vprašanjih ste si vzeli čas, tudi mene boste poslušali."
21,"Nisem imel priložnosti to povedati na Komisiji za poslovnik, ker predsednik tega preprosto ni žele uvrstiti na dnevni red in poslušati."
4,Povedal bom sedaj vsem.
17,"Druga star, da je neposreden dvom o tem, da sklepčnost ni bila podana, lahko vidite iz magnetograma."
12,"Mi smo začeli sejo s sklepčnostjo, ki je bila relativno na meji."
31,"Ker če mi bo nekdo rekel, da je 42 delegatov v Zboru občin in v Družbenopolitičnem zboru velika sklepčnost, pa 45 v Zboru združenega dela, potem pač jaz o tem dvomim."
6,To je tik na meji sklepčnosti.
6,Eden več od najmanj potrebne večine.
1,Prosim?
8,"Ne pozna tega pojma, samo to je pakt."
15,"Mi smo med delom že pri nekaj amandmajih ugotovili, da seštevek glasov ne daje 123."
12,"Predsednik je ob takšni sklepčnosti ugotovil, da dva, trije delegati zapuščajo dvorano."
5,To je napisano v magnetogramu.
10,"In je zaradi tega rekel, ne vem iz katerega zbora."
1,Ne.
4,To je v stenogramu.
41,"Piše: ""Na glasovanje dajem amandma k 4. členu, ki se glasi: prvi odstavek se spremeni, dva trije zapuščajo dvorano, prvi odstavek se spremeni, tako da se glasi: Glavnega urednika programa imenuje in razrešuje Svet RTV ...;"" Prosim, ne vem iz katerega zbora."
4,To je v magnetogramu.
14,"Prosim, slišim pripombe na Družbenopolitični zbor, da pritisne na sivo tipko, da ugotovimo prisotnost."
24,"V vsem začetku je imel Družbenopolitični zbor prisotnost 42, Zbor občin enako, dva, trije so zapustili dvorano in kasneje jih je bilo prisotnih 41."
3,Zelo možno je
4,... jih je bilo 43
3,Družbenopolitični zbor 42.
2,Lepo prosim.
22,"To je v magnetogramu, ki ga pač na žalost imam, na strani 4/2, Zbor občin in Družbenopolitični zbor 42, Zbor združenega dela."
5,"Prosim, da poslancu vzamete besedo."
18,"Prosim, da poslancu vzamete besedo, kajti vi ste citiral predpis, da je predsednik skupščine dolžan zagotoviti spoštovanje poslovnika.)"
6,"Ne, da skrbi za izvajanje poslovnika."
3,"Prosim, delegat Potrč."
2,Drugič samovoljno
9,v tem zasedanju jemlje besedo in prekorači ves red.
5,Moram skrbeti za spoštovanje poslovnika.
5,"Prosim predsedujoči, da vzamete besedo."
3,"Hvala lepa, prosim."
3,"Prosim, gospod Potrč."
2,Hvala lepa.
1,Hvala.
3,"Prosim, predsednik Bučar."
14,"Meni je zelo žal in mi je silno neprijetno, da moram povzročiti tak incident."
14,"Jaz vendarle menim, da tudi gospod Potrč nastopa z dobrimi namerami, z dobro voljo."
26,"Poglejte, in če ugotavljamo, mislim, namreč samo to je merodajno, da je bilo neposredno po seji, to je bil vaš argument, izražen dvom v pravilnost volitev."
16,"In neposredno po seji je bila intervencija s strani nekih poslancev, kot sem jaz informiran, ne."
7,"Se pravi, je ta pogoj poslovnika izpolnjen."
1,Prvič.
21,"In drugič, takoj neposredno po tistem so poslanci začeli zapuščati sejo, to se pravi, glasovanje o tem ni bilo več možno."
22,"Se pravi, da ni nobenega stvarnega razloga, da bi se sedaj upirali temu, da sploh ugotovimo to samo dejstvo prvič in drugič."
10,"Ne glede na to, je tudi formalno zadoščeno temu zahtevku."
2,Hvala lepa.
2,Gospod Pukl
1,Spoštovani.
18,"Tisti del poslancev, ki razmišljajo konstruktivno, bi opomnil oziroma opozoril na okoliščine, v katerih smo začeli to razpravo."
38,"Namreč predsednik in Zbor združenega dela so predlagali, da ugotovimo, ali je glasovanje, ki je bilo in je, do sedaj pravilno izvedeno; če to glasovanje o sprejemu zakona RTV, če je to sploh sporno oziroma dvomljivo ali ni."
30,"To se pravi, da proceduralna vprašanja, naštevanja predpisov o tem, kako se naj glasuje, kako bi naj dejansko potek dogodkov bil, v bistvu niso za odločitev v tej zadevi bistvena."
29,"To se pravi, mi bi morali odločati samo o tem, ali menimo kot skupščina v celoti ali v večini, da je bilo glasovanje o zakonu pravilno izvedeno ali ne."
12,"In zato predlagam, da bi predsedstvo pač dalo ta predlog na glasovanje."
2,Hvala lepa.
5,"Prosim, o tem zaključujemo razpravo."
49,"Na glasovanje dajem predlog dr. Franceta Bučarja za sklep, ki se glasi: ""Izid glasovanja ob sprejemanju predloga za izdajo zakona o spremembah in dopolnitvah zakona o RTV Slovenija, s predlogom zakona je bil jasen in je bil torej zakon regularno sprejet."" Ali je bil, ali ni, to je vprašanje."
8,"Kdo je, prosim, prisoten, pritisnite na sivo tipko."
2,Družbenopolitični zbor!
1,Prosim.
4,"Prosim, najprej ugotovimo prisotnost."
6,"Družbenopolitični zbor, pritisnite na sivo tipko!"
7,"Zbor občin, prosim pritisnite na sivo tipko!"
8,"Zbor združenega dela, prosim, pritisnite na sivo tipko!"
10,"Na glasovanje dajem vprašanje, ali bomo razpravljali ali bomo glasovali."
6,"Prosim, kdo je za to, da"
0,.
10,"Kdor je za to, da razpravljamo, kar želi gospa Lokarjeva."
3,Je kdo proti?
8,... smo šli zadnjič ven in nismo smeli razpravljati.
4,Se je kdo vzdržal?
21,"Ugotavljam, da jih 49 glasuje za to, da se razpravlja, 107 da se ne razpravlja več in 10 se glasovanja vzdrži."
6,Predlog za nadaljnje razprave ni sprejet.
17,"Sedaj dajem na glasovanje predlog gospoda Bučarja, ali je bilo jasno, da je bil zakon regularno sprejet."
4,Kdo je za to?
12,"Prosim, kdor meni, da je bil zakon sprejet, pritisnite na sivo tipko?"
3,Je kdo proti?
5,"Kdo meni, da ni jasno?"
4,Se je kdo vzdržal?
3,Farsa je vse.
3,Farsa in obstrukcija.
3,Predlagam 5-minutno pavzo.
3,Samo malo prosim.
2,Nadaljujemo delo.
7,"Predlog Zbora združenega dela, ki se glasi:"
49,"""Obveščam vas, da je Zbor združenega dela na seji 20.11.1990 sprejel sklep, da zahteva ponovno odločanje o predlogu za izdajo zakona o RTV Slovenija s predlogom zakona o amandmajih k 1., 2., 3., 4. in 8. členu predloga tega zakona na drugi delovni seji vseh zborov Skupščine Republike Slovenije."""
8,"Kdo je za to, da se ponovno odloča?"
3,Je kdo proti?
4,Se je kdo vzdržal?
15,"S tem moramo ugotoviti, da je ponovno glasovanje o posameznih amandmajih vsebinsko in proceduralno brezpredmetno."
5,"Vidim, da bi želeli diskutirati."
3,"Prosim, gospod Kreft."
2,Hvala lepa.
17,"Jaz sem najprej prisiljen povedati, da sem dvakrat ali trikrat med glasovanjem opozoril, da imam proceduralno vprašanje."
12,"Tudi v času med dvemi različnim glasovanji, ki ju je predsedstvo izpeljavalo."
15,"Menim, da bi s tako zahtevo moral priti do besede, preden je bilo glasovanje opravljeno."
11,"Tisto, kar sem želel povedati, je pa aktualno tudi že zdaj."
41,"Namreč zdi se mi, da je zelo slabo, če se ena napaka v delu, zlasti poslovniška pokriva z drugo, ker je ta druga vedno večja in usodnejša, čeprav seveda vem, da imajo vsi prisotni zakon o RTV za zelo pomemben zakon."
56,"Namreč glasovanje o tem, da se onemogoči razprava v skupščini, ne glede na to, ali obstajajo razlogi pomanjkanja časa, nespretnosti ali pa preprosto odsotnosti želje slišanja argumentov in tega, kar imajo poslanci povedati, mislim, da je mnogo slabše od te želje, da se pač preprosto ne razveljavi glasovanje s prejšnje seje in da se ga ponovi."
51,"Namreč, če bo ta skupščina delala po načelu, da je v vsakem trenutku možno s silo večine prepovedati razpravo po že odprti točki dnevnega reda, na kar sem sicer opozoril že ob predhodnem glasovanju, ki je bilo že enkrat prisotno ob drugi zadevi, potem seveda ta skupščina neha biti demokratična skupščina."
64,"Zato bi prosil, ne glede na sam zakon o RTV, o katerem imam seveda tudi sam svoje mnenje, pa ga nisem mogel izraziti zaradi tega, ker me na prejšnji seji iz upravičenih - upam - razlogov ni bilo, da moramo seveda tak način dela skupščine pa res poslovniško in iz poslovniških razlogov umakniti, če seveda predsedstvo te skupščine kaj da na poslovnik in na svoj ugled."
2,Hvala lepa.
2,Hvala lepa.
20,"V repliko citiram 362. člen, ki določa, da na skupni seji odločajo o spornem vprašanju pristojni zbori Skupščine Republike Slovenije."
10,"O tem smo govorili že zadnjič, o tem se odloča."
3,"Prosim, gospod Školč."
3,"Spoštovane poslanke, poslanci!"
36,"Jaz se bom krotil, da ne bi povedal vsega tistega, kar bi lahko o vodenju seje in gospodu Toplaku glede na način, kar tukaj dela, bi pa izkoristil tisto, kar smo danes ugotovili, da imamo možnost."
24,"Povedal bi dvom v to, da je bilo glasovanje izvedeno korektno in da se seveda, če prav vem, da je to farsično, vrnemo nazaj."
25,"Gre namreč za to, da je razprava stekla, da je bila prekinjena in da je bilo še ljudi, ki so hoteli pač glasovati za to."
48,"V trenutku, ki je gospod Toplak razpravo prekinil, stvari ni naredil korektno in zato mislim, da tudi vsa kasnejša glasovanja niso bila v redu in da se je treba vrniti na tisto točko, in bi prosil, da tisti, ki vestno skrbijo za poslovnik skupščine, tudi temu primerno ukrepajo."
2,Hvala lepa.
27,"Moram reči s predlogom gospoda Školča bi se jaz v celoti strinjal, osebno in verjetno je prav, da damo njegov predlog na glasovanje, če sem prav razumel."
3,Je dovolj jasno?
1,Prosim.
18,"Od gospoda predsednika te skupščine, gospoda Bučarja pričakujem, da zaščiti moje pravice poslanca oziroma delegata v tej skupščini."
20,"Pri tem pričakovanju, da reagira in brani moje interese pa se sklicujem na 125. člen poslovnika, ki še vedno velja."
14,"Ta se pa glasi: ""Delegat v zboru ima pravico obrazložiti svoj glas pred glasovanjem."
39,"Njegova obrazložitev ne sme trajati dlje kot pet minut."" Iz tega določila sledi, da imam pred vsakim glasovanjem, kadar se pričakuje, da pritisnem na gumb, pravico obrazložiti svoj glas in moja obrazložitev ne sme biti daljša od pet minut."
25,"In gospoda Bučarja moram opozoriti, da očitno ne brani vseh poslancev pri spoštovanju poslovnika tako, kot je prej reagiral v primeru odvzema besede gospoda Potrča."
2,Hvala lepa.
2,Hvala lepa.
15,"Samo pojasnilo 125. člena določa, delegat v zboru ima pravico, ne pa na skupni seji. ..."
0,...
1,Prosim.
11,"Samo majhno repliko na tisto, kar je prej rekel gospod Toplak."
8,O čem lahko odloča ta skupščina z glasovanjem?
5,"O poslovniku, vemo, da ne."
14,"O tem, da je 114, 123, pa moji najbolj preprosti človeški pameti tudi ne."
16,"In kdo bo Demosu verjel, da je voda suha, čeprav je o tem odločil z večino?"
1,Hvala.
2,Gospod Juri.
25,"Spoštovani kolegi, z veseljem ugotavljam, na osnovi prejšnjega glasovanja, da dvomov ni več glede na to, ali je bil zakon pravilno sprejet ali ni bil."
12,"Bi pa to tudi ugotavljal, da se mi vendarle obnašamo kvazi točno."
10,In mi ta kvazi točno moramo enkrat za vselej odpraviti.
39,"Rad bi pa dal priznanje predsedniku mojega zbora, Zbora občin, gospodu Bizjaku, ki stalno, ko se postavi dvom sklepčnosti, ko se znajdemo na robu sklepčnosti, ponovi glasovanje dvakrat, tudi trikrat, da pridemo do točnosti in ne do kvazi točnosti."
11,"Če bomo nadaljevali tako, mislim, da bomo delali še veliko krivice."
1,Hvala.
1,Hvala.
2,Dr. Zagožen.
47,"Jaz sem zadnjič ob seštevanju glasov, ki ni dalo vsote 120, pač rekel, da ima vsak pravico, da ne glasuje, s tem seveda ne more rušiti sklepčnosti, če je, ko smo ugotavljali sklepčnost, pritisnil na gumb in tako oznanil, da je tukaj in s tem zagotovil sklepčnost."
43,"Če poslovnik pravi, da je pravica poslancev in tudi dolžnost, da glasujejo, potem jaz te poslance, ki so bili tukaj in so zagotavljali sklepčnost, sprašujem, zakaj ne opravljajo svoje poslanske dolžnosti in niso dali glasu niti proti, niti za, niti se niso vzdržali."
12,"Danes smo poslušali poročilo, ekspoze podpredsednika za gospodarstvo, ki tarna nad nami."
6,Jaz sem nad vsemi nami obupan.
45,"Kaže, bomo najbrž morali zakone, ki jih sprejemamo takole, recimo en kratek zakon, napisan na dveh straneh, pa za to porabimo nekaj dni zasedanj skupščine, eno izglasovanje še ni dovolj, nekateri predlagajo, da bi izglasovali dvakrat, morda trikrat, povejte, kolikokrat, da bodo zakoni res izglasovani."
20,"Gospod Potrč je prišel sem in rekel: ""Predlagam, da ugotovimo, da zakon ni bil izglasovan."" Mislim, da tako ne more."
20,"Bil je postavljen dvom in predsednik Bučar je rekel, preverimo, kaj mislijo poslanci, ali je ta dvom upravičen ali ne."
13,"Vi ste direktno predlagali, ugotovimo, da zakon ni bil izglasovan, izglasujemo ga ponovno."
18,"Če želite, lahko ga res izglasujemo tudi 10-krat, delajmo tako, ampak kaj bo iz tega nastalo, ne vem."
19,"Ne se potem pritoževati, da vlada ni storila tega vlada ni storila drugega, mi ji ne dovolimo storiti ničesar."
1,Hvala.
4,"Gospod Glavič, Šetinc, Hribarjeva."
33,"Pred tem zadnjim silovitim zapletom sem bil celo na strani dr. Bučarja, ker se mi je zdela njegova razlaga čisto racionalna in s stališča pravniške dileme in ta dilema gotovo obstaja - čisto korektna."
41,"Samo vsa zamisel je padla potem ob načinu vodenja te seje s strani gospoda Toplaka in zaradi nesrečne odločitve poslancev Demosa, ki je mislim, proti njihovemu lastnemu interesu, da so glasovali proti temu, da bi ugotovili, da je bil sklep nejasen."
19,"Namreč dvom dejansko obstaja, to so videli gledalci TV, kako ljudje zapuščajo takrat dvorano, ta dvom v javnosti obstaja."
13,"Ta dvom je izrazil en zbor od teh treh zborov, ki tukaj sedijo."
25,"Edina korektna rešitev bi bila, da bi Demos seveda podprl to, da glasujemo še enkrat in potem bi s svojo večino normalno ta zakon sprejel."
22,"Zadeva bi bila ad acta in kdor bi opoziciji še naprej kot se reče ""težil"", bi šlo to samo v škodo opozicije."
24,"Ampak jaz mislim, da z vsem tem razpravljanjem postajamo počasi duhamorni in kot se reče danes v mladinskem žargonu, začenjamo utrujati sebe in javnost."
51,"In jaz mislim, da bi morala ta skupščina ob vseh sanacijah, ki jih zdaj izvaja, sprejeti tudi sklep, da začne sanacijski načrt za svojo lastno delo in da so najmanj kot je, ustanovi oziroma v okviru obstoječih organov, ki se ukvarjajo s poslovnikom, da se to okrepi z najbolj kompetentnimi pravniki."
53,"Nekaj jih je v Sloveniji, pa naj so to ustavni pravniki, ustavni sodniki, če ni druge pomoči in naj ti ljudje končno razčistijo te stvari o tem, kako se v tej skupščini odloča, da se da kompetentna, strokovno utemeljena razlaga tega odločanja in se po tem ravnamo, dokler nov poslovnik ne bo sprejet."
11,"Je pa še nekaj in to mislim iskreno, brez kakršnegakoli zafrkavanja."
33,"To je moja ponudba predvsem poslancev Demosa, da sami sprožijo postopek za zamenjavo gospoda Toplaka, ker mislim, da je ta način vodenja kriminalen in ti konflikti so se stopnjevali iz seje v sejo."
58,"Spomnite se, ker vsi radi govorite o usodnosti trenutka, kaj bomo, o čem bomo jutri govorili o plebiscitu, o čem lahko govorimo, o kakšnih usodnih zadevah bomo lahko govorili po izvedbi plebiscita, kadarkoli ta že po in kako bomo mi odločali takrat o usodi te dežele na takšen način in v takšni zmedi, katero se ta hip zapletamo."
1,Hvala.
2,Hvala lepa.
3,"Spomenka Hribar, prosim."
24,"Samo en stavek bi o tej famozni Demosovi večini. če bi bila zadnjič opozicija zbrana, ko ima 112 poslancev, bi mirno preglasovala Demosove poslance."
31,"Očitno je bil torej na eni in drugi strani in ko govorimo o Demosovem glasovalnem stroju in tako naprej, prosim zavedajte se, zadnjič ste izgubili priložnost, da bi recimo preglasovali Demos."
1,Hvala.
3,"Gospod Glavič, prosim."
2,Spoštovani kolegi!
7,"To, kar se danes dogaja, ni dobro."
24,"V našem delu bi morali najti drugačne metode in poti do sodelovanja in mislim, da bi tudi v tem primeru lahko našli tako pot."
21,"Ne gre za proceduralno vprašanje, gre za globoko vsebinsko vprašanje o tem, kdo in kako lahko kontrolira to družbo med volitvami."
23,"Izkoristili smo priložnost, ki smo jo imeli za to, da smo ponovno Demos opozorili na to, da mora biti nad vsako družbo kontrola."
15,"Med volitvami je kontrola delovanja te skupščine, vlade, vladajoče koalicije tisk, RTV, torej javna občila."
29,"Volitve in javno mnenje kažejo, da želi to ljudstvo imeti urejene stvari, da želi imeti kontrolo nad tem, kaj se dogaja in za to, mislim, pri celi zadevi gre."
28,"Ne moremo pristati na to, da bodo javna občila, mogoče šolstvo, sodstvo tisto, ki se bo spreminjalo z vsakokratno vladajočo garnituro, tako kot je bilo to pred vojno."
3,To ne gre.
19,"Vse te javne službe morajo biti strokovne in morajo delovati v skladu z zakoni in predpisi, objektivno in stvarno."
56,"Mislim, da ni izgovora, da bi ne mogli najti rešitve pri tem problemu, kajti če je ne bomo našli tu, potem je ne bomo našli pri tem, ko bo treba sprejemati ustavo, ustava pa mora biti demokratična in liberalna in je ne bomo našli takrat, ko bo treba iskati pot iz krize, v kateri se nahajamo."
23,"Teke odločitve so pred nami in ne bi bilo prav, da spuščamo iz rok kontrolne mehanizme, ki jih imajo vse družbe v svetu."
27,"Končno smo dobili pred odločanjem o tej zadevi pregled, kako so te zadeve urejene v Italiji, v ZRN in tam so urejene drugače, kot bo zdaj sprejeto."
28,"Ni mogoče tako, kot sem danes že dobil odgovor, sprejemati začasne ukrepe zato, da bi v neki bodočnosti sprejemali ukrepe, ki bodo podobni ukrepom v drugih razvitih državah."
9,Te ukrepe je treba začeti sprejemati takoj in zdaj.
18,"Pozivam, da damo prednost razumu, da vemo, kdaj je potrebno uporabiti silo, kdaj pa je ta sila škodljiva."
1,Hvala.
2,Hvala lepa.
4,"Gospod Rajko Pirnat, prosim."
9,"Danes ceframo poslovnik, da je stvar postala prav smešna."
9,Bom pa še jaz prispeval majhno stvar k temu.
27,"Opozoril bi na 114. člen poslovnika, ki implicite pravi, da mora poslanec, tu je še uporabljen izraz delegat, uporabljati izraze, ki so v skladu z dostojanstvom skupščine."
31,"Nedvomno izraz kolege Šetinca, da je vodenje seje kriminalno, torej beseda kriminalno za predsednika zbora ni v skladu z dostojanstvom te skupščine, za kar je predvidena celo sankcija odstranitve s seje."
5,Ampak samo s te seje.
2,Hvala lepa.
3,Gospa Darja Lavtižar-Bebler.
2,"Da, spoštovani!"
40,"Jaz se strinjam z gospodom Pirnatom, samo pozabil je na to, da morajo biti za to tudi že prej izpolnjeni določeni pogoji, se pravi, tisti, ki vodi zbor, mora tistega, ki nespodobno govori, dvakrat opozoriti, potem pa pride do tega."
1,Sedaj.
10,Danes smo se srečali s številnimi inovativnimi razlagami tega poslovnika.
8,In to se pravzaprav dogaja že lep čas.
49,"Zato očitno tega poslovnika tu ne znam več brati kot je zapisan, pa bi prosila, naj mi, najbrž predsedujoči odgovori, ali je smel predsednik skupščine, z vsem spoštovanjem tudi do svojega bivšega profesorja, odvzeti besedo poslancu Potrču, kajti tukaj piše, da besedo lahko odvzame oziroma prepoved izreče predsednik zbora."
12,"To določilo se analogno smiselno uporablja takrat, kadar zasedajo vsi trije zbori."
12,In zdaj je vodil to skupno zasedanje vseh treh zborov gospod Toplak.
3,Vprašanje sem zastavila.
2,Hvala lepa.
11,"Ni odvzel besede predsednik Bučar, ampak predsedujoči Toplak na predlog Bučarja."
6,"Jaz se opravičujem, če ni tako."
15,"Samo jaz sem slišala, da je predsednik Bučar rekel: ""Odvzemam mu besedo, odvzemam mu besedo."""
7,Na predlog Bučarja je odvzel besedo predsedujoči.
2,"Gošnik, Štefančič."
2,Spoštovani poslanci!
7,"Ne bom se šalil, ampak bom patetičen."
4,"Gledajo nas volilci, kajneda."
8,Pred nami so usodna razpotja in usodne odločitve.
30,"Zato predlagam predsedujočemu, da konča to smešnico in farso in da nadaljujemo delo, ampak ne do 19., temveč da delamo vsaj do 22. ure zvečer, da opravičimo tole svoje početje."
1,Hvala.
2,Hvala lepa.
29,"Osebno ugotavljam, prosim, da je bil cilj nekaterih, na kar sem danes dopoldan tudi opozoril poslance, v dokajšnji meri dosežen, zato bi sedajle predlagal 10-minutno pavzo za posvet predsedstva."
4,Po posvetu delovnega predsedstva.
41,"Delovno predsedstvo glede na opravljena glasovanja soglasno ugotavlja, da ni več dvoma o tem, da je zakon o RTV Slovenije veljavno izglasovan, zato se šteje zakon o RTV za veljavno sprejet in s tem se zaključuje. 1. točka skupne delovne seje."
6,Prehajamo na 2. TOČKO DNEVNEGA REDA.
34,"Kot že omenjeno, bomo na tej delovni skupni seji odločali o PREDLOGU ZAKONA O DOPOLNITVAH ZAKONA O ZAČASNI PREPOVEDI SEČNJE V GOZDOVIH V DRUŽBENI LASTNINI IN ZAČASNI PREPOVEDI PROMETA Z NEPREMIČNINAMI V DRUŽBENI LASTNINI."
12,Zbori Skupščine Republike Slovenije namreč omenjenega zakona niso sprejeli v enakem besedilu.
17,Skupna komisija vseh treh zborov je v sladu s 73. amandmajem pripravila predlog za uskladitev spornih vprašanj.
33,"Skupna komisija je ugotovila, da sta Zbor združenega dela in Družbenopolitični zbor sprejela predlog zakona skupaj z amandmajem Izvršnega sveta Skupščine Republike Slovenije k 1. členu in amandmajem Zakonodajno-pravne komisije k 1. členu."
23,"Nista pa sprejela amandmaja, ki ga je v Zboru občin vložil delegat Vitomir Gros, da se pred 1. členom vnese nov 1. člen."
8,Zbor občin je sprejel amandma delegata Vitomira Grosa.
23,"Skupna komisija ni podprla amandmaja delegata Vitomira Grosa, ki ga je sprejel Zbor občin in je predlagala Zboru občin, da sprejeti amandma umakne."
51,"Ker zbor občin ni sprejel spornega predloga skupne komisije vseh treh zborov, je Zbor združenega dela predlagal, da bi opravili skupno sejo v skladu s 73. amandmajem k Ustavi Republike Slovenije v prečiščenem besedilu - v Ustavi Republike Slovenije je to 362. člen - ter na njej odločali o spornem vprašanju med zbori."
17,"Sporno vprašanje med zbori ostaja besedilo zakona, ker sporni amandma ni bil sprejet v vseh treh zborih."
7,"Preden preidemo na glasovanje, prosim, ugotovimo prisotnost."
18,"Prosim delegate Družbenopolitičnega zbora, da pritisnejo na sivi gumb. še enkrat: ugotovimo prisotnost, prosim samo delegate Družbenopolitičnega zbora:"
0,.
1,Hvala.
4,Samo delegati Zbora občin:
1,Hvala.
5,Samo delegati zbora združenega dela:
17,"Ugotavljam, da je skupna seja sklepčna in dajem na glasovanje amandma za 1. člen, ki se glasi:"
35,"V 1. členu zakona se v drugem odstavku besedilo ""... s katerimi razpolagajo družbenopolitične skupnosti ..."" nadomesti z besedilom: ""... v družbeni lastnini ..."" S tem sedanji 1., 2. in 3. člen postanejo 2., 3. in 4. člen zakona."
10,"Kdo je za tak amandma, prosim, pritisnite na sivo tipko!"
3,Je kdo proti?
4,Se je kdo vzdržal?
14,"Ugotavljam, da s 25 za, 108 proti in 28 vzdržanimi, predlog amandmaja ni sprejet."
28,Na glasovanje dajem predlog zakona o dopolnitvah zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini v celoti.
8,"Prosim, kdo je za, pritisnite na sivo tipko!"
3,Je kdo proti
4,Se je kdo vzdržal?
13,"Ugotavljam, da je s 127 za, 12 proti in 22 vzdržanimi zakon sprejet."
12,S tem zaključujem skupno delovno sejo vseh treh zborov Skupščine Republike Slovenije.
21,"Samo v informacijo: Zakonodajno-pravna komisija takoj po zaključku skupne seje v sobi 217, drugi zbori pa nadaljujejo vsak v svojem prostoru."
