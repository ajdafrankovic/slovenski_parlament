8,"Spoštovane poslanke in poslanci, cenjeni gostje, dragi novinarji!"
22,"Pričenjam 17. sejo Zbora združenega dela Skupščine Republike Slovenije, ki sem jo sklical na podlagi 31. člena začasnega poslovnika Skupščine Republike Slovenije."
41,"Za današnjo 17. sejo zbora se je opravičilo 13 poslancev, po podatkih službe je na seji sedaj prisotnih 48 poslancev, 5 od teh 48 jih je na usklajevanju glede zakona o zavodih tako, da lahko pričnemo z delom in smo sklepčni."
7,"Dovolite mi, da najprej povem nekaj obvestil."
47,"Na današnjo sejo smo vabili glede na dnevni red, ki ga pač imamo, s sklicem predstavnike Gospodarske zbornice, Zvezo obrtnih združenj Slovenije, Zadružne zveze Slovenije, Časopisnega in grafičnega podjetja Delo, Časopisnega podjetja Dnevnih, Časopisnega podjetja Večer, Agencije Republike Slovenije za privatizacijo in Sklada Republike Slovenije za razvoj."
80,"Obveščam vas, da bomo ob 11. uri na skupnem zasedanju vseh treh zborov poslušali uvodno obrazložitev k zakonu o privatizaciji podjetij, zakonu o Agenciji Republike Slovenije za privatizacijo in Skladu Republike Slovenije za razvoj, ki jo bo podal dr. Mencinger, podpredsednik Izvršnega svata Skupščine Republike Slovenije in še uvodno obrazložitev k predlogu za izdajo zakona o denacionalizaciji z osnutkom zakona, ki jo bo podal dr. Rajko Pirnat, član Izvršnega sveta Skupščine Republike Slovenije in republiški sekretar za pravosodje in upravo."
9,Tako bomo ob 11. uri v veliki dvorani Skupščine.
37,"Kosilo bomo imeli takoj po skupnem zasedanju in sicer 3/4 ure, tako da se zdi, da bomo lahko ob pol enih nadaljevali s sejo našega zbora in bomo pač delali kar precej dolgo v popoldne proti večeru."
63,"V zvezi s prejšnjo sejo nismo usklajeni z ostalima zboroma pri naslednjih aktih: predlog zakona o zavodih, predlog zakona o spremembah in dopolnitvah zakona o sodnih taksah, predlog za izdajo zakona o pospeševanju razvoja malih in srednjih podjetij ter zasebnikov z osnutkom zakona, predlog za izdajo zakona o cenah z osnutkom zakona in predlog za izdajo zakona o mladinskih svetih z osnutkom zakona."
27,"Saj to je bilo tudi pričakovati, mi smo le sprejemali predloge zakonov, ob njih kar precej amandmajev in pravi čudež bi verjetno bil, če bi bili usklajeni."
31,"Za predlog zakona o zavodih smo imenovali delovno skupino že na 17. seji, ki je danes že zasedala in še zaseda, in upam, da bomo dobili kmalu skupno mnenje in stališče."
10,Danes pa bi imenovali še člane za usklajevanje ostalih aktov.
26,"Predlagam, da bi v tej komisiji delali: Barbara Zupanc, Franc Grašič in Viljem Mak - tudi glede postopkov, tako da bi celotno ostalo problematiko imela ta komisija."
19,"Ta komisija se bo pa sestala takoj po skupnem zasedanju, in sicer v sobi 311, tako da nimate kosila."
16,"Čim prej boste gotovi, tem prej boste lahko šli na kosilo in s tem na sejo."
4,In sedaj naslednje obvestilo.
26,"Zakonodajno-pravna komisija je ugotovila, da predlagatelj zakona o zadrugah pri pripravi predloga zakona večine njenih pripomb, ki jih je dala ob obravnavi osnutka zakona, ni upošteval."
34,"Tako predlagatelj zakona ni upošteval stališča komisije, da je predlagano zakonsko besedilo preobsežno in preveč podrobno in da bi bilo treba pri vrsti predlaganih določb ponovno proučiti, ali po svoji vsebini sodijo v zakon."
30,"S tem v zvezi je komisija ob obravnavi osnutka zakona tudi opozorila, da bi kazalo razmisliti o pripravi vzorca zadružnih pravil, v katerega bi se lahko prenesle številne zakonske določbe."
13,Predlagatelj zakona nadalje ni upošteval pripomb in opozoril komisije glede nekaterih pravnosistemskih vprašanj.
27,"Prav tako predlagatelj zakona ni upošteval pripombe, da bi moralo biti besedilo zakona bolj pregledno in sistematično, k čemer bi pripomoglo oblikovanje zakonskih določb v krajših členih."
22,"Ob obravnavi predloga zakona pa je komisija tudi ugotovila, da je zakonsko besedilo nepregledno, kar bi po mnenju komisije oteževalo uporabo zakona."
21,"Zato se je v komisiji ponovno odprla razprava o vrsti vprašanj, na katera je komisija opozorila že ob obravnavi osnutka zakona."
42,"V zvezi s tem poglavjem o vračanju zadružnega premoženja in poglavjem o prehodnih določbah zakona je komisija ugotovila, da se nekatere določbe teh dveh poglavij sklicujejo na zakon o denacionalizaciji in zakon o privatizaciji, ki sta oba šele v fazi obravnave osnutka."
23,"Komisija meni, da bi bilo nesmotrno in neracionalno sprejeti predlog zakona o zadrugah, ko zbori skupščine še niso sprejeli osnutka navedenih dveh zakonov."
13,Saj bi bilo kasneje potrebno zakon o zadrugah naknadno uskladiti s tema zakonoma.
64,"Zaradi vrste pripomb in vprašanj, ki jih je komisija izrazila ob obravnavi predloga zakona, in glede na to, da je vsebina določb iz poglavja o vračanju zadružnega premoženja vezana na rešitve, ki bodo sprejete v zakonu o denacionalizaciji in v zakonu o privatizaciji, ki sta v fazi obravnave osnutka, komisija predlagala zborom skupščine, da predloženo zakonsko besedilo o zadrugah ponovno obravnavajo kot osnutek zakona."
19,"Predlog zakona o zadrugah pa obravnavajo takrat, ko bodo obravnavali predlog zakona o denacionalizaciji in predlog zakona o privatizaciji."
33,"V zvezi s tem priporočilom Zakonodajno-pravne komisije nas je Izvršni svet Skupščine Republike Slovenije pisno obvestil, da se strinja s predlogom Zakonodajno-pravne komisije, da se zakon o zadrugah ponovno obravnava kot osnutek zakona."
13,"Vsi amandmaji, ki ste jih posredovali, se bodo upoštevali v nadaljnjem dograjevanju zakona."
7,Želi v zvezi s tem kdo razpravljati?
8,V zvezi s tem predlogom moramo seveda glasovati.
6,"Najprej bi prosil, da ugotovimo prisotnost."
7,"Prosim, da dvignete kartončke, poslanci in poslanke."
17,"Sedaj vas sprašujem, kdo je za to, da se predlog zakona o zadrugah obravnava kot osnutek zakona?"
3,Je kdo proti?
4,Se je kdo vzdržal?
11,"Ugotavljam, da se zbor strinja s tem predlogom z večino glasov."
36,"Naslednje, Izvršni svet predlaga, da se v skladu z drugim odstavkom 265. člena poslovnika Skupščine Republike Slovenije združita 1. in 2. faza zakonodajnega postopka, tako da se hkrati za izdajo zakona o denacionalizaciji z osnutkom zakona."
41,"Zaradi zahtev, izraženih v Skupščini Republike Slovenije, naj se zakon o denacionalizaciji obravnava skupaj z zakonom o privatizaciji podjetij, Izvršni svet Skupščine Republike Slovenije pa predlaga Skupščini Republike Slovenije, da hkrati obravnava in sprejme predlog za izdajo zakona z osnutkom zakona."
10,Zakonodajno-pravna komisija podpira hkratno obravnavo in združitev obeh zakonodajnih faz.
4,Želi predlagatelj kaj obrazložiti?
2,Odpiram razpravo.
12,"Če ni več razpravljalcev, predlagam, da o predlogu o združitvi faz glasujemo."
13,"Prisotnost smo prej ugotovili, jaz mislim, da ni treba, da jo še enkrat."
14,"Kdo je za predlog, da se združita 1. in 2. faza pri tem zakonu?"
3,Je kdo proti?
4,Se je kdo vzdržal?
21,"Ugotavljam, da je zbor z večino glasov sklenil, da se združita 1. in 2. faza zakonodajnega postopka pri obravnavi tega zakona."
27,"In še poslednje, ker zapisnika 15. seje zbora ni bilo mogoče pripraviti, predlagam, da točko odobritev osnutka zapisnika 15. seje zbora preložimo na eno naslednjih sej zbora."
4,Se strinjate s tem?
1,Hvala.
10,Glede na navedeno predlagam zboru v sprejetje naslednji dnevni red:
5,1. Osnutek zakona o zadrugah
6,2. Osnutek zakona o privatizaciji podjetij
9,3. Osnutek zakona o agenciji republike Slovenije za privatizacijo
9,4. Osnutek zakona o skladu republike Slovenije za razvoj
10,5. Predlog za izdajo zakona o denacionalizaciji z osnutkom zakona
8,6. Predlog za izdajo zakona o javnih glasilih
6,"7. Pobude, predlogi in vprašanja delegatov"
6,Želi še kdo o tem razpravljati?
9,"Če ne, predlagam, da o predlogu dnevnega reda glasujemo."
6,Kdo je za predlagani dnevni red?
3,Je kdo proti?
4,Se je kdo vzdržal?
11,"Ugotavljam, da je zbor predlagani dnevni red sprejel z večino glasov."
24,"Gospod predsednik, preden nadaljujemo z delom, bi v imenu celotnega zbora gospodu predsedniku in še dvema ali trem članom zbora čestital k njihovemu vodenju."
21,"Prehajamo na 1. TOČKO DNEVNEGA REDA - OSNUTEK ZAKONA O ZADRUGAH, ki ga je predložil v obravnavo Izvršni svet Skupščine Republike Slovenije."
96,"Objavljen je bil v Poročevalcu, št. 9. Obravnavali so ga: Komisija za spremljanje preobrazbe družbene in zadružne lastnine kot matično delovno telo, Komisija za denacionalizacijo, Komisija za celovito proučitev okoliščin, posledic in pojavov oškodovanja družbenega premoženja, Odbor za kmetijstvo in gozdarstvo, ki je sprejel stališča, da je predlog zakona o zadrugah potrebno sprejeti zaradi 10. poglavja predloga zakona o zadrugah, ki govori o vračanju družbenega premoženja ter o lastninjenju premoženja, pa se pridružujem mnenju Zakonodajno-pravne komisije, da bi predlog zakona o zadrugah moral biti sprejet skupaj s predlogom zakona o denacionalizaciji in predlogom zakona o privatizaciji."
10,Zato se naj postopek sprejemanja uskladi s tema dvema zakonoma.
42,"Zakonodajno-pravna komisija, o čemer sem vas že tudi obvestil v uvodu in Komisija za celovito proučitev okoliščin, pojavov in posledic oškodovanja družbenega premoženja, Komisija za preobrazbo družbene in zadružne lastnine ter Komisija za denacionalizacijo so izdale skupno poročilo, ki ste ga prejeli."
64,"V zboru so vloženi naslednji amandmaji: poslanca Antona Hrovata k drugem odstavku 47. člena, in k tretjem odstavku 47. člena; poslanca Franca Perka in Franca Zalarja k 52. in 33. členu ter poslanca Franca Perka k tretjem odstavku 60. člena in da se doda nov tretji odstavek in četrti odstavek, ki jih bomo posredovali Izvršnemu svetu Skupščine Republike Slovenije, kot pripombe na osnutek zakona."
20,"Predstavnica Izvršnega sveta na seji je gospa Martina Lippai, svetovalka Izvršnega sveta v republiškem sekretariatu za kmetijstvo, gozdarstvo in prehrano."
2,Želi besedo?
3,"Prosim, gospa Lippai."
2,Dober dan.
5,"Spoštovano predsedstvo, poslanke in poslanci!"
40,"Zbori Skupščine Republike Slovenije so predlog za izdajo zakona o zadrugah z osnutkom zakona sprejeli na zasedanju 20. in 21. novembra 1990 in naložili Izvršnemu svetu Skupščine Republike Slovenije, da upoštevaje pripombe in predloge iz skupščinske razprave pripravi predlog zakona."
21,"Pri pripravi predloga zakona je predlagatelj proučil vse pripombe in predloge, ki so bili v nekaterih primerih med seboj zelo nasprotujoči."
21,"Pri pripravi predloga je sodeloval z Zadružno zvezo Slovenije, Zvezo stanovanjskih zadrug Slovenije in delno tudi z Zvezo obrtnih združenj Slovenije."
55,"Tako kot pri pripravi osnutka zakona je tudi pri pripravi predloga predlagatelj izhajal z dejstva, da se s tem zakonom želi zadružništvo postaviti nazaj na klasične temelje, zato je menil, da mora biti zakon bolj podroben in napisan bolj v pripovedni obliki, saj je namenjen članom zadrug in drugim prebivalcem, ki praviloma niso pravno izobraženi."
14,"V zakonu se tako prepletajo norme, ki niso obvezne, z normami, ki so obvezne."
14,"Zaradi tega se morda zdi zakon nepregleden, zlasti pa odstopa od sedanje zakonodajne tehnike."
44,"V skladu s sklepi Zakonodajno-pravne komisije bomo mi prav gotovo pripravili osnutek ali pa vzorec zadružnega statuta, ki ga bomo pač preko Zadružne zveze Slovenije in ustreznih drugih zadružnih oblik organiziranja dali zadrugam, da jim bo lahko služil kot pripomoček pri pripravi njihovih aktov."
27,"Vendar menimo, da je treba že v zakonu samem ustrezno zavarovati pravice članov zadrug in pa tudi pravice tretjih oseb, ki stopajo v pravna razmerja z zadrugami."
56,"Predvsem poglavji o vračanju zadružnega premoženja in združenih vloženih in prenesenih sredstev ter tisti del o lastninjenju premoženja, ki daje materialno podlago za delovanje obstoječih zadrug ter delno prehodne in končne določbe, sta močno povezani z zakonom o denacionalizaciji in zakonom o privatizaciji, ki sta šele v fazah osnutka priprave in jih boste danes tudi obravnavali."
46,"Glede na to povezanost zakonov se je Izvršni svet že ob pripravi tega predloga zavedal, da lahko pride do prejudiciranih rešitev oziroma do možnosti, ko bi bilo treba po sprejemu zakona o denacionalizaciji, zakon o privatizaciji, spreminjati zakon o zadrugah, če bi bil ta že sprejet."
20,"Izvršni svet je zato proučeval tudi možnost, da bi tematiko, ki jo ureja zakon o zadrugah, razdelil na dva zakona."
23,"In sicer, na ta organizacijski statusni zadružni del in pa na tisti del, ki ureja ta premoženjska razmerja, zlasti glede vračanja in lastninjenja."
33,"Vendar je ugotovil, da sta ti dve tematiki tako medsebojno povezani, da jih ni mogoče ali pa še zdaleč ne bi bilo smotrno razbiti na dva zakona, zato je pač predlagal enoten zakon."
44,"Odločitev o tem, ali bo sprejeman kot predlog zakona ali kot osnutek, pa je prepustil Skupščini Republike Slovenije, ki se je pač odločila, da bi ponovno obravnavala gradivo kot osnutek zakona in ta potem kot predlog obravnavala skupaj z drugima dvema prej omenjenima zakonoma."
15,"K predloženemu besedilu smo že prejeli več pripomb in amandmajev, zlasti na skupščinskih delovnih telesih."
12,Te bomo v pripravi predloga zakona vsekakor proučili in ustrezno tudi upoštevali.
72,"Glede na vse to predlagam, da sprejmete ta ponovni osnutek zakona o zadrugah skupaj s predloženimi pripombami oziroma amandmaji, ki jih bomo pač tudi kot pripombe upoštevali, in naložite Izvršnemu svetu, da pripravi, in to čim prej, zakon o zadrugah, se pravi predlog skupaj z drugima dvema zakonoma, kajti ti zakoni morajo biti med seboj usklajeni, na kar bo pa treba paziti tudi ob njihovem sprejemanju, se pravi v naslednji fazi sprejemanja."
28,"Če se bodo pojavljali amandmaji, bo pač treba ustrezno videti, kako vplivajo, na primer določeni amandmaji, če bodo k posameznemu zakonu tudi na rešitve v drugih dveh zakonih."
7,"Skratka, predlagam, da se ta osnutek sprejme."
2,Hvala lepa.
3,"Hvala, gospa Lippai."
6,Gospod Dretnik se je prvi prijavil.
4,"Spoštovani predsednik, spoštovani zbor!"
14,"Ko prehajamo iz tako imenovanega dogovorjenega tržnega gospodarstva, je nujno spremeniti tudi kmetijsko zakonodajo."
11,To sta vsaj trenutno najvažnejša zakona o zadrugah in o gozdovih.
28,"O tem kmetje razpravljamo že dolgo časa, lahko rečem, da že od ustanovitve SKZ - Ljudske stranke, saj ima ta stranka v svojem programu tudi to najvažnejšo kmetijsko problematiko."
18,"Pravijo, da je kapitalistični sistem trd in neizprosen in ekonomsko slabo situiran zasebnik se mu ne more upirati."
21,Zato so se razni šibki sloji že v prejšnjem stoletju združevali v zadruge in so tako združeni nekako predstavljali protiutež kapitalizmu.
22,"Tradicija, učinkovitost, vzajemnost in solidarnost, to so glavna pravila v zadružništvu, ki premagujejo vsako družbeno in ekonomsko krizo v slehernem kriznem obdobju."
17,"O tem so nas prepričevali v prvih povojnih letih, potem smo na veliko ustanavljali splošne kmetijske zadruge."
6,Kmetje smo v te ideje verjeli.
26,"Ali bolj preprosto rečeno; ustanavljali smo zadruge zato, da bomo lahko po bolj ugodni ceni nabavljali repromaterial, prav tako pa po ugodni ceni prodajali svoje proizvode."
9,"Vendar, žal so se te ideje z leti izničile."
14,"Zadružništvo je šlo popolnoma v drugo smer, smer, ki zasebnemu kmetu ni bila naklonjena."
2,Še več.
15,"Bivši režim je šel celo tako daleč, da je prav zadružništvo izkoristil za podržavljanje zemlje."
17,"Spomnimo se samo sistema kmetijskih obdelovalnih zadrug: Skupna zemlja, skupni obdelovalni stroji, skupno obdelovanje; celo skupni kotli."
26,"Te svetle ideje, ki so prihajale, izvirale iz dežele prvega socializma, so prav kmetom, ki smo zmeraj tako noro zaverovani v zemljo, pognale strah v kosti."
31,"In torej ni čudno, če smo kmetje zgubili v zadružništvo popolno zaupanje, ampak se je v nas rodil celo pravi odpor proti zadrugam in vsem, kar je z njo v zvezi."
17,Na vso srečo se je sistem kmetijskih obdelovalnih zadrug pokazal kaj kmalu kot neučinkovit in je popadel.
20,"Preživele pa so splošne kmetijske zadruge z raznimi reorganizacijami, ki pa tudi niso več tisto, za kar so bile ustanovljene."
27,"Krivde za to ne smemo valiti na vodstvo zadruge ali njene sodelavce, ampak na sistem, ki je zapostavljal zasebnega kmeta in ga ni priznaval kot enakovrednega proizvajalca."
27,"To so moje misli, ki sem jih doživel v povojnem zadružništvu, saj lahko trdim, da sem sodeloval tudi pri ustanavljanju zadrug in spremljal njihov razvoj do danes."
21,"Sedaj vam bi pa povedal še nekaj misli in predlogov, ki so jih iznesli na številnih zborovanjih kmetije v naši regiji."
17,"Za bodoče organiziranje kmetijskega zadružništva pa navajam misli in predloge, ki so bili iznešeni na zborih kmetov."
13,"Kmetijstvo in gozdarstvo sta gospodarski veji, ki sta v naši občini tesno povezani."
14,"Za kmetovanje so naravni pogoji zelo neugodni: ostro podnebje, nadmorska višina, strm nagib ipd."
11,Le-ti ne omogočajo visokih pridelkov in se omejujejo zgolj na živinorejo.
14,Naravni pogoji v koroški regiji ne zagotavljajo dovolj dohodka niti ob intenzivnem obdelovanju zemlje.
15,"Hribovska kmetija je rentabilna le, če redi vsaj trideset krav molznic ali petdeset govejih pitancev."
10,Na naših kmetijah je zaradi posebnosti nemogoče povečevati velikost posestev.
19,"Gozdovi nam dajejo pomembno finančno pomoč pri naložbah v gospodarske objekte, v stanovanjske hiše in pri nabavi kmetijske mehanizacije."
8,Gozd je naša zlata rezerva pri morebitnih nesrečah.
12,"Iz tega sledi, da sta pri nas kmetijstvo in gozdarstvo tesno povezani."
9,"Zato je nujno, da ti dve panogi obravnavata enotno."
24,"Kmetje si že dolgo želimo, da bi bilo kmetijstvo in gozdarstvo organizirano pod eno streho, da bi pri tem poslovanju odpirali samo ena vrata."
26,"S tem bi odpadla dva tabora: kmetije in gozdarji, kar ima politično pridobitev, znatno pa bi se zmanjšala tudi administracija, kar bi občutno zmanjšalo stroške poslovanja."
20,"Kmetje v naši občini si zamišljamo eno kmetijsko zadrugo, v kateri bo včlanjen tudi sedanji tok gozdarstva s celotnim premoženjem."
15,"Članstvo bo prostovoljno, z deležem, splošno načelo upravljanja pa bi bilo en delež - en glas."
14,"Kdor plača več deležev, prevzame večje jamstvo in ima zato tudi več upravljalskih pravic."
7,Premoženje zadruge je bila kolektivna zadružna lastnina.
19,"Pravico do upravljanja bi imeli le zadružniki oziroma kmetije in delavci zadruge, ki vplačujejo določene deleže in prevzamejo jamstvo."
7,Ostali kmetje sodelujejo z zadrugo le poslovno.
11,"Delavci, ki so v njih zaposleni, pa pod pogoji kolektivne pogodbe."
14,"Deleži so osnova upravljalskih pravic, obseg poslovanja pa osnova za udeležbo ustvarjenega dobička zadruge."
14,"Članstvo v zadrugi naj bo individualno, se pravi ena kmetija ima lahko več članov."
27,"Predmet poslovanja: Odkup in prodaja mleka, goveje živine, odkup in prodaja gozdnih asortimentov, oskrba s kmetijsko mehanizacijo in repromaterialom, hranilno finančna služba, stanovanjsko poslovanje in tako dalje."
2,Hvala lepa.
4,"Hvala lepa, gospod Dretnik."
14,"Mi smo imeli že precej razprav, takrat se spomnite, ko smo obravnavali že osnutek."
26,"Prav bi bilo, da nekatere stvari dopolnimo ali z nekaj stavki povemo, kaj smo se takrat že menili, da se naj pač upošteva dejansko v predlogu."
2,Gospod Rogina.
4,Spoštovani poslanci in poslanke!
46,"V Zvezi obrtnih združenj Slovenije smo razpravljali o obveznem članstvu zadrug v zadružnih zvezah in imamo predlog, da se spremeni prvi odstavek 48. člena, ki naj se glasi: ""Zaradi varovanja in pospeševanja skupnih interesov se zadruge in podjetja v zadružni lastnini lahko združujejo v zadružne zveze."""
15,48. člen predloga zakona o zadrugah oziroma sedaj osnutka določa obvezno združevanje v zadružne zveze.
28,"Menimo, da glede na raznolikost zadrug, to so kmetijske, obrtne, stanovanjske, takšno združevanje ne bi smelo biti obvezno, predvsem pa za zadruge, ki so ukvarjajo z gospodarskimi dejavnostmi."
25,"Tako bi prišlo do dvojne obligacije, kajti po sedanjem zakonu o združevanju v gospodarske zbornice so se obrtne zadruge dolžne obvezno združevati v gospodarske zbornice."
12,"Menimo, da bo združevanje v zadružne zveze moralo temeljiti na podlagi interesa."
1,Hvala.
4,Še kdo želi razpravljati?
2,Gospod Perko.
12,V nekaj besedah bi poskušal obrazložiti amandma oziroma saj gre za predlog.
10,V prehodnih določbah je govor tudi o transformaciji zadružnih organizacij.
5,Tu pa nastopijo določene težave.
20,"Sedanje kmetijske zadruge niso prave zadruge, kot to predvideva 1. del zakona o zadrugah, te bodo drugačne, kot so sedanje."
15,"Pogosto so to neke oblike podjetij, ki jim je ostalo le še ime: kmetijska zadruga."
25,Tele zadruge so se z vsemi stvarmi ukvarjale in seveda niso opravljale samo tiste svoje ali pogosto v zelo majhni meri tisto svojo osnovno dejavnost.
20,Prepleta se še v zelo različnih deležih tako zadružna kot družbena lastnina v teh obstoječih kmetijskih ali pa zadružnih organizacijah.
28,"Nujno bi bilo potrebno zagotoviti ustrezno odločanje tako članov zadrug kot zaposlenih v zadrugah ali pa drugih zadružnih organizacijah, če želimo, da bo ta stvar v redu rešena."
44,"Zato sem predlagal amandma k 60. členu zakona o zadrugah, ki naj bi bil dopolnjen tako, da v primeru statusnih sprememb določa, ali pa ima glavno besedo tisti, ki je večinski lastnik premoženja, ostali pa samo participairajo tako pri vodenju, upravljanju kot pri dobičku."
19,Sedanji osnutek zakona o zadrugah postavlja v neenakopraven položaj zaposlene v zadružnih organizacijah v nasprotju s temi člani kooperanti.
65,"V 60. členu piše, če se le sumi, da je v TOZD-u, ki je organiziran v sestavu zadružne organizacije, premoženje članov ali pa zadružnikov, morajo le ti dajati soglasje, kar pa ni logično, če gre za nekaj % delež zadružnega premoženja v tej temeljni organizaciji, morajo dati za statusne spremembe soglasje zadružniki, zato predlagamo, da bi na to moral vplivati tisti, ki ima ta večinski delež."
23,"Predložil sem pa še amandma skupaj z gospodom Zalarjem, tisti, ki ga je pripravila sekcija za agroživilstvo - o ugotavljanju premoženja iz poslovnega sodelovanja."
10,"Dobili ste ga, pa ga zato ne bi posebej pojasnjeval."
1,Hvala.
1,Hvala.
4,Še želi kdo razpravljati?
11,Mi bi v zvezi s to točko sprejeli tri ustaljene sklepe.
39,"Prvega in drugega že skoraj poznate na pamet, medtem ko bi pa dodali še to, da bo Skupščina Republike Slovenije ponovno obravnavala predlog zakona o zadrugah takrat, ko bo obravnavala predlog zakona o denacionalizaciji in predlog zakona o privatizaciji."
3,"Prosim, gospod Drame."
4,Spoštovane poslanke in poslanci!
40,"Moja načelna pripomba je bila v tem, da mora zakon zajeti vse modele zadružništva, ker vemo, da je popolnoma specifičnost, recimo ta obrt v zadružništvu, ki je v tem tekstu premalo zajeta, ker predložen tekst obravnava predvsem to kmetijsko zadružništvo."
25,"Zato bi bilo potrebno, ker ta del je bolj specifičen, ki pa ima drugačno dejavnost in drugačno obliko dela, bi bilo po mojem potreba dopolniti."
51,"No, imel bi pa konkretno pripombo, da potem te obstoječe zadruge, ki so bile, če bo sprejet 39. člen v takem tekstu, kot je, z oziroma na samoupravno shemo, ki je trenutno v veljavi ali pa je utečeno v zadružništvu, se bodo člani iz teh zadrug po vsej možni meri umaknil."
31,"Ker če bo vodilna ali upravna struktura, ki v zadrugi vedri in oblači, zavezovala člane, da bodo potem tudi oni pokrivali to izgubo, potem mislim, da je to za članstvo nesprejemljivo."
13,"No, glede 48. člena je že bilo rečeno nekaj in ni treba ponavljati."
15,"Predlagal pa bi, da se osvoji tekst, ki ga je predložila naša Zveza obrtnih združenj."
2,Hvala lepa.
4,Še kdo želi razpravljati?
10,"Če ni, menim, da tudi gospe Lippai ni treba odgovarjati."
5,Ali bi morda vseeno želela?
0,.
9,Potem bi zaključil razpravo pri tej točki dnevnega reda.
5,Predlagal bi naslednje tri sklepe:
1,Prvič.
8,Zbor združenega dela sprejme osnutek zakona o zadrugah.
1,Drugič.
35,"Izvršni Svet Skupščine Republike Slovenije naj pri izdelavi predloga zakona v večji meri upošteva stališče in pripombe delovnih teles Skupščine Republike Slovenije in razprave delegatov ter amandmaje, ki so bili predloženi k predloženemu predlogu zakona."
1,Tretjič.
22,"Skupščina Republike Slovenije bo ponovno obravnaval predlog zakona o zadrugah takrat, ko bo obravnavala predlog zakona denacionalizaciji in predlog zakona o privatizaciji."
7,Želi o teh treh sklepih kdo razpravljati.
10,"Če ne želi nihče razpravljati vas bi prosil, da glasujemo."
5,Kdo je za predlagane sklepe?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagani sklep."
13,S tem bi zaključil to 1. točko dnevnega reda in bi predlagal naslednje.
31,"Prosim, da bi skupina: Barbara Zupan, Franci Grašič in Viljem Mak upoštevala tudi pripombe na dnevni red, ki so bili pač različno sprejeti, na današnji sklic in bi ga tudi uskladila."
13,"V Družbenopolitičnem zboru so sprejeli to, da bodo obravnavali predlog zakona o zadrugah."
2,Brez komentarja.
7,"Menim, da smo ta prvi del opravili."
23,"Imate prosto do 11 ure, prosim, da po zaključku skupnega zasedanja in malici, ki traja maksimalno tričetrt ure, ob pol enih pridete nazaj."
9,Prehajamo na obravnavo 2. TOČKE DNEVNEGA REDA - PRIVATIZACIJA PODJETIJ.
14,Osnutek zakona o privatizaciji podjetij je predložil v obravnavo Izvršni svet Skupščine Republike Slovenije.
7,Objavljen je bil v Poročevalcu št. 8/91.
31,"Pri objavi je prišlo do napake, zato je Izvršni svet dal naslednji popravek: V tretjem odstavku 68. člena osnutka zakona o privatizaciji podjetij se na koncu črta besedilo ""ali drugo podjetje""."
17,"Prejeli ste tudi pripombe in predloge Gospodarske zbornice Slovenije, pisne pripombe je predložil tudi delegat Andrej Muren."
32,"Osnutek zakona so obravnavali: Komisija za spremljanje preobrazbe družbene in zadružne lastnine kot matično delovno telo, ki je bilo mnenja, da je potrebno preiti na pospešeno privatizacijo, s hitrimi in enostavnimi postopki."
61,"Ugotovila je, da predstavljajo obravnavani osnutki zakonov bolj dodelane rešitve problema privatizacije ter zaščite pravic bivših lastnikov, kot so jih vsebovali prvotni osnutki. komisija je podpira drugi koncept privatizacije kot alternativo ponujenemu konceptu posrednega podržavljanja agencije in sklada in sicer koncept vaučarjev, vavčarji kot papirji, v katerih je inkorporirana določena pravica, bi bili konvertibilni za obveznice ali delnice oziroma delež podjetij."
24,"Pri tem pa bi subjekt sam po lastni izbiri zamenjeval vavčerje za vrednostne papirje tistega podjetja, za katerega bi ocenil, da vanj želi investirati."
26,Tako bi se formirala borza vrednostnih papirjev in ustvarila ponudba in povpraševanje po vrednostnih papirjih ter trg za nakup oziroma prodajo podjetij ali delo v podjetij.
22,"Ta sistem je enostaven in hitro izvedljiv, izognemo pa se tudi državni lastnini, ki ni sposobna hitrih reakcij na spremenjene tržne pogoje."
31,"Tako bi podjetja privatizirali, pridobili bi lastnika, ki pa bi se moral hitro začeti obnašati podjetniško, vlagati sredstva ter ekonomsko, produktivno in rentabilno gospodariti, saj bi le tako dobili želeni dobiček."
9,"Res je, da podjetja danes rabijo pretežno svež kapital."
15,"V ponujenih zakonskih rešitvah do kapitalizacije kupnine, kupnina plačana v gotovini res ostane v podjetju."
67,"Vendar pa mora to za celotno svojo vrednost pred dokapitalizacijo v obliki prednostnih delnic fiksno dividendo 2% neodplačano prenesti na sklad, ki s temi delnicami gospodari v imenu in za račun Republike Slovenije ter jih morajo nato podjetja v zakonskih rokih od sklada ponovno odkupovati, sicer se te delnice spremenijo v redne in podjetje postane državna lastnina ali jih sklad ponudi na borzi v odkup drugim subjektom."
23,"V primerih privatizacije pa kupnina sploh ne pripada podjetju, marveč gre v sklad, v tem primeru torej podjetja sploh ne dobijo svežega kapitala."
27,"Iz navedenega izhaja, da osnutki obravnavanih zakonov nimajo enakega pristopa do posameznih subjektov, saj bivši lastniki dobijo redne volilne delnice, tako da sami nosijo tveganje svojih dividend."
22,"Zaposleni pridobijo s plačilom kupnino v sklad oziroma podjetje, v primeru dokapitalizacije enako vredne volilne delnice z vsem tveganjem slabega poslovanja podjetja."
42,"Sklad pa neodplačano pridobi referenčno omejene volilne delnice, glasovalna pravica o vseh bistvenih vprašanjih, status podjetja, sprememba velikosti je osnova, glavnica podjetja, investicije, prenehanje podjetja in tako dalje s fiksnim 2% relativno visokim donosom ter tako ne nosijo tveganja slabega gospodarjenja podjetja."
13,V primeru likvidacije oziroma stečaja podjetja pa ima sklad pravico do prednostnega poplačila.
14,Z navedenimi rešitvami ni zagotovljeno načelo pravičnosti in enakopravnosti vseh subjektov kot temeljno načelo.
36,"Komisija za denacionalizacijo je skupaj s Komisijo za preobrazbo družbene in zadružne lastnine in Komisijo za celovito proučitev okoliščin in posledic in pojavov oškodovanja družbenega premoženja tudi posredovala skupno poročilo, ki ste ga prejeli na klop."
31,"Odbor za splošno gospodarske zadeve ugotavlja, da so bile pripombe in sugestije odbora, izražene v predhodni fazi obravnave zakona v zadostni meri upoštevane pri pripravi osnutka zakona, ki ga odbor podpira."
39,"Glede na glavni cilj privatizacije podjetij je bilo izraženo nedeljeno mnenje, da je privatizacija nujna ter jo je treba čim hitreje izpeljati ne glede na časovno stisko ob sprejemanju nekaterih drugih zakonov o denacionalizacijah, o zadrugah in tako dalje."
20,"Zakonodajno-pravna komisija je ugotovila, da je predlagatelj na osnovi pripomb in prve faze obravnave zakona opravil nekatere pomembne izboljšave pripomb."
10,Po mnenju komisije je predloženi osnutek kvaliteten in pravno-tehnično korekten.
19,"Soglasno je bilo poudarjeno, da načeloma privatizacija ni sporna, nasprotno jo je čimprej treba ustrezno urediti in pričeti izvajati."
17,Amandma 99 k Ustavi Republike Slovenije je med tem tudi dogradil ustavno podlago za sprejem tega zakona.
13,"Opozorila pravnih, upravičenih, obravnavati in sprejeti sočasno zaradi njihove medsebojne pogojenosti in odvisnosti."
8,Predlagala je vrsto pripomb in na osnutek zakona.
47,"Pripombe na zakon so posredovali tudi Sindikat papirne, grafične in časopisne, informativne, založniške ter novinarske dejavnosti Slovenije ter Sindikat delavcev poslovnih bank Slovenije v zvezi s samoupravljanjem delavcev in reprezentativnostjo sindikata, deležev delavcev na skupnem premoženju, privatizacije sklada skupne porabe, to gradivo ste tudi prejeli na klop."
7,Uvodni ekspoze smo poslušali na skupnem zasedanju.
12,Predstavniki Izvršnega sveta k 3. in 4. točki so tudi tu prisotni!
18,Gospod Lojze Janko vodi ekipo iz Izvršnega sveta in tem bi ta moj uvodni del nekako bil zaključen.
35,"Povedal bi rad samo naslednje, da bi tudi pri tem zakonu poskušali biti čimbolj konkretni, da se ne bi spuščali v zelo velika razglabljanja, ki sodijo mogoče na simpozij, univerzo ali na kakšen drug shod."
13,"Mi smo tu političen organ, ki ima seveda tudi svoje naloge in dolžnosti."
7,Želi kdo od poročevalcev delovnih teles besedo?
5,Sem mogoče kaj premalo poudaril?
5,"Če ni, potem odpiram razpravo."
8,K razpravi se je prvi prijavil Jože Berlec.
1,Pozdravljeni!
13,"Poskušal se bom držati navodila našega predsednika, ker mislim, da je to pravilno."
25,"Na klop smo dobili mnenje Odbora za splošne gospodarske zadeve in večina pripomb, ki smo jih imeli na tem odboru, je v tem poročilu zajeto."
18,"Ene pripombe, ki sem jo že takrat imel, pa ni notri in zato bi jo želel ponovno povedati."
21,"To je pripomba na 4. člen tega osnutka, v katerem je v tej novi verziji definirano, kaj sodi v družbeni kapital."
23,"Po tej definiciji sodijo sem tudi izvenposlovna sredstva, to so razni domovi, stanovanja in podobne stvari, s čimer se v načelu povsem strinjam."
20,"Vzporedno s tem zakonom pa uvajamo tudi stanovanjski zakon, ki pa ima bolj socialen prizvod - s čimer se tudi strinjam."
23,"Prihaja pa do situacije, ko se v strožji sistem privatizacije, strožji predvsem po oceni, natančnejša ocena vrednosti, odplačilo delnica na 10 let itn."
35,"To se pravi, ko se v ta sistem vključuje socialnejši stanovanjski zakon, ki pa ima milejšo oceno vrednosti stanovanja, daljše odplačevanje - v predlogu je 20 let - potem je predlog za brezplačno kreditiranje in tako dalje."
18,"Ob prepletanju teh dveh zakonov bo obvezno prišlo do nepravilnosti, razliko tega pa, mislim, bo moralo pokriti podjetje."
7,Za rešitev tega vidim nekako dve možnosti.
26,"Prva je ta, da oba zakona spravimo na isti imenovalec, kar pa bo, po mojem mnenju, zelo težko izvedljivo in to iz socialnih in političnih razlogov."
9,"Tudi sam menim, da ta oblika rešitve ni najprimernejša."
13,"Drugo, kot vidim, pa je to, da izvenposlovna sredstva izločimo iz družbenega kapitala."
30,"Po dokončni obdelavi stanovanjskega zakona ali pa po njegovi realizaciji, pa rezultat na nek način, kako - tega jaz v tem trenutku ne bi vedel povedati - vnesemo v ta družbeni kapital."
28,"Ta predlog druge variante utemeljuje tudi dejstvo, da mora podjetje od neprivatiziranega dela podjetja oddati skladu delnice, od katerih pa plačuje tudi dvoprocentno dividendo, torej tudi na stanovanje."
21,"Ker pa ta stanovanja ničesar ne doprinašajo, niso proizvodno usmerjena, menim, da to ni smiselno, vsekakor pa v čisto izgubo podjetja."
2,Hvala lepa.
2,Hvala lepa.
5,Gospod Grašič je naslednji razpravljalec.
6,"Spoštovani predsednik, spoštovane poslanke in poslanci!"
52,"Najprej bi še enkrat rad poudaril, da se tudi osebno zavzemam za to, da je potrebno resnično pospešeno obravnavati to področje in kar se da v najkrajšem času sprejeti zakon, saj je čas, ki smo ga že v tem času izgubili, preveč dragocen in so gotovo določene negativne posledice prisotne v gospodarstvu."
31,"Rad bi rekel še to, da na to področje gledam z očmi podjetja, kjer delam, kjer je v preteklem obdobju predvsem tudi samo moralo skrbeti za svoj razvoj in ustvarjati akumulacijo."
23,"To pač omenjam in s tem se zavedam, da je kar precej tudi takih podjetij, vendar na tak način na to področje gledam."
47,"Ta zakon sem temeljito prebral in bom zato poskušal z nekaterimi konkretnimi predlogi predlagati predvsem to, da bi se pogoji te privatizacije še omilili, da bi dejansko lahko potem skupaj ocenili, da bo mogoče realizirati to v večjem, pričakovanem obsegu, predvsem področje avtonomne privatizacije in avtonomne dokapitalizacije."
37,"Za te pogoje se v tem smislu, da se ublažijo, zavzemam zato, da ne bi potem kasneje ugotavljali, da pretežni del tega ni bilo mogoče speljati, zato ker so bili prezahtevni pogoji, potem pa seveda sledi podržavljanje."
24,"No, da sem sedaj pri teh predlogih, kaj konkretno menjati, kaj omiliti, konkreten, predlagam, da se pogoji avtonomne dokapitalizacije izenačijo s pogoji avtonomne privatizacije."
16,"Mislim na tisti odstoten delež družbenega kapitala, ki je kot minimalen potreben pogoj za izpeljavo tega."
15,"V sedanjem osnutku je to ob avtonomni privatizaciji to 10%, pri avtonomni dokapitalizaciji pa 15%."
42,"Drugič, da se tudi za preostali neporabljeni družbeni kapital, ki bo porabljen za popuste pri avtonomni dokapitalizaciji prenese v sklad v obliki odkupljivih prednostnih delnic - to je 29. člen, prejšnji pa 28. in v materialu, na 1%, v 22. in 30. člen."
8,Enako velja za avtonomno privatizacijo in avtonomno dokapitalizacijo.
27,"V tem času, ko sem se poskušal posvetovati tudi v posameznih sredinah glede pogojev te privatizacije, sem imel razgovor tudi z vodstvom družbenega podjetja Sava iz Kranja."
34,"Mislim, da je to eno od podjetij, ki je razmeroma skrbelo v preteklem obdobju za obnavljanje družbenega kapitala in seveda v tem pogledu so na slabšem tisti, ki so več ustvarili tega družbenega kapitala."
33,"Zaradi primera samo to, izračuni v tem podjetju kažejo, če bi ostala 2% fiksna dividenda, bi bilo potrebno letno odvesti iz tega naslova vrednost v višini dveh mesečnih neto plač za ves kolektiv."
7,Toliko še dodatno v argumentiranje tega predloga.
7,"In tretje, popusti naj bi bili večji."
31,"V tem mojem predlogu grem predvsem na te, lahko bi se stvar omilila tudi v smislu že prej povedanega odstotka, lahko tudi v smislu časa, do kdaj naj bo to speljano."
34,"Jaz predlagam, da naj se tukaj popusti še povečajo, in sicer generalno iz 30% na 40% in potem limit tega generalnega popusta in tistega 1% na leto delovne dobe v podjetju bi bilo 70%."
20,"To so moji konkretni predlogi, ki so zelo podobni tudi predlogom Odbora za splošne gospodarske zadeve, ki tisti načelni podpori."
10,"Imam še vprašanje na katerega bi rad, da predlagatelji odgovorijo."
15,"Kar nekaj je podjetij, ki imamo zaposlene tudi v drugih republikah, ki niso državljani Slovenije."
29,"In moje vprašanje je, ali bodo tudi ti, po enakih pogojih kot zaposleni v delu podjetja v Sloveniji, imeli možnost nakupa delnic iz naslova interne dokapitalizacije in interne privatizacije."
2,Hvala lepa.
3,Gospod Andrej Muren.
5,"Spoštovano predsedstvo, gospe in gospodje!"
10,Prebral bi stališča SDS glede na ta zakon o privatizaciji.
41,"Torej, socialdemokrati ugotavljamo, da v osnutku zakona o privatizaciji podjetij, ki je zdaj že v skupščinski obravnavi, ni upoštevan naš predlog, da naj se del družbenega kapitala v obliki nakaznic brezplačno in upoštevaje določene kriterije razdeli med slovenske državljane oziroma zaposlene."
10,Namesto tega se zgolj vztraja pri prodaji delnic s popustom.
19,"Načelo, kdor več ima, naj več kupi in ima pri tem čim več popusta, za nas socialdemokrate ni sprejemljivo."
27,"Ne moremo soglašati, da se v osnutku zakona prizna delež zgolj razlaščenim lastnikom, čemur sicer ne nasprotujemo, pri tem pa se nekdanji in sedanji delavec ne priznava."
12,"Slednje je, namreč, sistem de facto ravno tako razlaščal na različne načine."
25,"Zahteva da si delavci svoj razlaščeni zaslužek odkupijo nazaj, pomeni za nas isto, kot da bi bivšim lastnikom predlagali, naj odkupijo svoje odvzeto premoženje nazaj."
14,Glede na navedeno k osnutku zakona o privatizaciji vlagamo tudi konkretne pripombe in predloge.
23,"Namreč, okoli tega, popustov, naše mnenje je tako: če popusti obstajajo, to pomeni, da tisti, ki ima več denarja, dejansko dobi več popusta."
20,"Ker pa večina ljudi denarja nima, torej tudi teh popustov ne more izkoristiti ali pa vsaj v zelo majhni meri."
30,"To je dejansko celo v nasprotju z logiko zahodnega kapitalizma, kjer na borzi vsak kupuje delnice po isti ceni, samo glede na količino denarja, s katero razpolaga - več ali manj."
20,"No, pri nas pa tega ni, tisti, ki ima več denarja, bo lahko še več kupil in več popusta izkoristil."
24,"Drugo, je pa naše mnenje tako: glede na slabo finančno stanje prebivalstva je iluzorno pričakovati, da bo takoj prišlo do navala nakupa teh delnic."
27,"Namreč, tisti, ki denarja nima, delnic ne bo mogel kupovati, tisti, ki pa denar ima ga bo pa v največji meri vložil kam drugam, najverjetneje v tujino."
41,"S tem da bi pa en del teh delnic brezplačno razdelili delovnim ljudem, bi pa dosegli poleg tega, da bi vsaj del tiste razlastitve povrne nazaj, tudi to, da se sproži trg vrednostnih papirjev - to bi bilo mogoče za zagon dobro."
6,"No, prebral bi potem sledeče pripombe:"
67,"Prva pripomba: za členom 14 se doda novo 4. poglavje z besedilom, ki naj se glasi: ""Varstvo pravic državljanov."" 14.a člen: ""Del družbenega kapitala v višini vsaj 15% se brezplačno razdeli med vse polnoletne državljane Republike Slovenije v enakem znesku, ne glede na polnoletnost so enakopravni upravičenci do enakega zneska deležu kvote za brezplačno razdelitev tudi mladoletni državljani Republike Slovenije , ki so v rednem delovnem razmerju."
36,"Ne glede na trenutni status, ali so zaposleni, brezposelni, upokojeni, pa so državljani RS še dodatno upravičeni do dela brezplačnega deleža na družbenem kapitalu iz tiste kvote 15% v sorazmerju z dolžino let priznane delovne dobe."
16,"Agencija izda upravičencem iz tega prvega odstavka nakaznice, ki se z višino upravičeno glasijo na prinesitelja."
13,Podrobnejši postopek z nakaznicami ter njihovo obliko določi republiški sekretar z ustreznim aktom.
29,"Upravičenec uveljavlja pravico iz prvega odstavka, tako da proti izročitvi nakaznice skladu ali kateremkoli podjetju, ki se privatizira po avtonomni metodi, brezplačno prejme navadne prenosljive delnice v nominalni protivrednosti."
28,"Sredstva za financiranje brezplačnih delnic sklada bremenijo sklad, če pa je delnico izročilo podjetje, se za isti znesek zmanjša vrednost družbenega kapitala, ki ga podjetje prenaša na sklad."
19,"Rok za izdajo nakaznic je 30. junij 1991, rok za uveljavitev pravic iz prvega odstavka pa 31. december 1992."
46,"Druga pripomba: v 19. členu osnutka zakona se prvi odstavek spremeni, tako da se glasi: ""Pogoj za izvedbo avtonomne privatizacije je, da znaša nominalna vrednost plačanih delnic vsaj 10% družbenega kapitala."" Za prvim odstavkom se dodajo novi drugi, tretji, četrti in peti odstavek z naslednjim besedilom."
94,"Drugi odstavek: ""Pri javni prodaji delnic podjetja imajo zaposleni v tem podjetju predkupno pravico."" Tretji odstavek: ""S statutom podjetja ali s programom privatizacije, ki ga sprejme organ upravljanja podjetja, se lahko določi največji delež ki ga sme kupiti posamezen delavec."" Četrti odstavek: ""Podjetje mora najmanj 2 meseca pred razpisom javne prodaje delnic o tem obvestiti zaposlene ter jih pozvati, da do takrat položijo kupnino za delnice, ki jih želijo kupiti."" Peti odstavek: ""Če zaposleni v predvidenem roku ne položijo kupnine, jim predkupna pravica ugasne."" Sedanja drugi in tretji odstavek postaneta šesti in sedmi odstavek."
32,"Tretja pripomba: v 28. členu osnutka zakona se prvi odstavek spremeni tako, da se glasi: ""Pogoj za uporabo te metode je, da znaša nominalna vrednost dodatno plačanih delnic vsaj 15% družbenega kapitala."""
15,"Za prvim odstavkom se dodajo novi drugi, tretji, četrti in peti odstavek z naslednjim besedilom:"
15,"Drugi odstavek: ""Pri javni dodatni prodaji delnic podjetja imajo zaposleni v tem podjetju predkupno pravico."""
26,"Tretji odstavek: ""S statutom podjetja ali s programom privatizacije, ki ga sprejme organ upravljanja podjetja, se lahko določi največji delež, ki ga sme dokupiti posamezni delavec."""
31,"Četrti odstavek: ""Podjetje mora najmanj dva meseca pred razpisom javne dodatne prodaje delnic o tem obvestiti zaposlene ter jih poklicati, da do takrat položijo kupnine za delnice, ki jih želijo dokupiti."""
14,"Peti odstavek: ""Če zaposleni v predvidenem roku ne položijo kupnine, jim predkupna pravica ugasne."""
10,Sedanji drugi in tretji odstavek postaneta šesti in sedmi odstavek.
12,Četrta pripomba: sedanji poglavji 4 in 5 postaneta poglavji 5 in 6.
17,"Peta pripomba: izpusti se celotno sedanje 6 poglavje, ki so popusti za zaposlene in državljane Republike Slovenije."
8,To je v členih od 52 do 60.
17,Šesta pripomba: V 74. členu osnutka se v drugem in četrtem odstavku konec roka 31. december 1992.
32,"Imel bi še eno pripombo, namreč tiste prednostne delnice s fiksno dividendo, ki so zdaj določene po osnutku zakona 2%, se strinjam z mojim predgovornikom, da se sedanja 2% zmanjšata na 1%."
20,"Namreč, ta fiksna dividenda v bistvu spet pomeni dodatno obliko davka, za katere smo pa tako ugotovili, da so preveliki."
1,Hvala.
1,Hvala.
4,Kdo želi naprej razpravljati?
6,"Gospod Rino Simoniti, predstavnik Gospodarske zbornice."
4,Spoštovane poslanke in poslanci!
32,"Gospodarska zbornica sodi, da je pristop kot model decentralizirane nadzorovane in odplačne privatizacije na mestu, ker odgovarja poslovni in pa, bi rekel, tudi tržni klimi, ki je nekako ustvarjena v slovenskem gospodarstvu."
17,"Gospodarska zbornica je odprta in pripravljena sodelovati tudi pri dopolnilnih predlogih, če ti ne bodo popolnoma nekonsistentni."
18,"Ob tem pa poudarja, da bo samo učinkovit sistem, če bo motiviral nosilce gospodarskega napredka dosegel svoj cilj."
18,"Tudi arbitražne rešitve so po mnenju Gospodarske zbornice utemeljene samo, če bodo spodbudile varčevanje, nalaganje in dobro gospodarjenje."
30,"Pri tem ugotavljamo, da davki in plače kot rezultat izgube s hitrim tempom uničujejo materialno osnovo gospodarjenja in da bo zavlačevanje z gospodarskim preobratom privedlo do neobvladljivega spleta socialnih okoliščin."
13,"Zato je lastninjenje eden najpomembnejših vzvodov spremembe gospodarskega sistema, ki ne trpi odlašanja."
34,"Ker je predlog upravnega odbora Gospodarske zbornice razdeljen v amandmajski obliki, mi omogoča, da se v svojih izvajanjih reduciram samo na korist globalne usmeritve zbornice tako, kot je bila oblikovana na seji upravnega odbora."
35,"V začetku sodimo, da bi morda le bilo na mestu, da se zakon imenuje zakon o lastninjenju in privatizaciji podjetij, ker bo institucionalnih lastnikov tudi nekaj, čeprav spoštujemo intencije vlade, da je privatizacija končni cilj."
21,"Radi bi spodbudili interes, zato mislimo, da bi odkupljiva prednostna delnica v skladu s fiksno dividendo v višini 1% morala zadostovati."
5,To so predgovorniki že poudarjali.
6,Predlagamo opustitev participivnih delnic pri dokapitalizaciji.
37,"Če pa to ne gre skozi, če to zakonodajalec ne sprejme, potem bi pa mislili, da je treba omogočiti pravico podjetja do odkupa participativnih delnic po postopku za privatizacijo, kar je tudi bilo že danes tu predlagano."
26,"V pravicah, ki jih daje prednostna delnica s fiksno dividendo, sodimo, da gredo sicer skladu nekatere pravice, vendar ne bi smel biti izključni predlagatelj statusnih sprememb."
21,Skladno s prejšnjimi stališči tudi pri prednostni delnici s fiksno dividendo po tej metodi dajemo predlog na en odstotek nominalne vrednosti.
11,V določilih člena 54. člena o popustih predlagamo nadaljnje znižanje pragov.
13,"Kar pa seveda ne pomeni, da bi se smel zvišati absolutni znesek popustov."
24,"In končno mislimo, da je treba uvesti moderno obliko skrbništva, ki ne more biti locirano v državno upravo, ampak v relativno avtonomne profesionalne organizacije."
18,"Pri oblikovanju bodočih upravnih odborov naj sodelujejo: vlada, zveza sindikatov, obe univerzi, Društvo poslovodnih delavcev in Gospodarska zbornica."
14,Svet delegatov iz teh inštitucij naj imenuje upravne odbore iz vrst uveljavljenih profesionalcev gospodarstvenikov.
1,Hvala.
4,"Hvala lepa, gospod Simoniti."
4,Še kdo želi razpravljati?
0,.
6,"Gospod Lojze Janko, minister za zakonodajo."
1,Prosim.
46,"Spoštovani zbor v imenu Izvršnega sveta vam zagotavljam, da bomo vse pripombe, dodatne pomisleke, predloge, sugestije, temeljito proučili in pri oblikovanj predloga zakona upoštevali vse tiste, ki so v skladu s tremi izhodišči, ki jih je - mislim, da gospod podpredsednik Mencinger v skupnem uvodu jasno poudaril."
30,"Glede na to, da sta bila pa dva, tri vprašanja, pa bi želel, da bi vam odgovoril, kolikor se pač da glede na to, da se zakon vendarle še pripravlja."
20,"Predlagatelj se namreč zaveda, da je treba doseči maksimalno možno usklajenost v rešitvah, tako v stanovanjskem in v tem zakonu."
56,"In zagotavljam, da bo do te usklajenosti prišlo, tako da sedaj ni mogoče povedati, ali bi naj definicijo družbenega kapitala v tem zakonu spreminjali, mislim, da bi bilo to napačno, ali pa, da dosežemo popolno medsebojno usklajenost obeh zakonov, ne glede na to, če bo, in jaz sem prepričan, da se bo, ta zakon sprejemal prej."
1,Drugo.
10,"Vprašanje gospoda Grašiča, ali in za koga bo veljal zakon."
13,"Predvsem in v prvi vrsti za vsa podjetja, ki so v Republiki Sloveniji."
14,"Jasno je, da zakon lahko seže, kolikor je pač seveda in jurisdikcija neke države."
20,"Videli ste, da se v tem zakonu predvideni popusti oziroma poseben položaj zaposlenih v Republik Sloveniji in državljanov Republike Slovenije."
27,"Koliko pa bi bilo možno raztegniti zakon tudi na tista podjetja, ki jih imamo kot Republika Slovenija oziroma gospodarstvo v drugih republikah, mislim, je povsem drugo vprašanje."
14,Mi bomo to proučili in bomo potem pri predlogu zakona poskušali izbrati najustreznejšo rešitev.
48,"Sugestije glede tega, ali bodo popusti večji ali manjši, ali naj bo fiksna dividenda iz dveh na ena ali ena in pol, to so seveda zadeve, ki jih mora Izvršni svet, ki je odgovoren za izvajanje zakona, temeljito proučiti in bodite prepričani, da bo zakon korekten in konsistenten."
13,"Mislim pa, da moram povedati, da Izvršni svet ne podpira nekega splošnega darovanja."
41,"Kajti, cilj tega zakona je vendarle čimprej najti kontrolnega aktivnega lastnika, to so lahko delavci, vodilni managerji, dobavitelji, kupci in še kdo drug, skratka tistega oziroma tisti, ki bo imel čim prej motiv oziroma spodbudo, da bi podjetje postalo čim boljše."
22,Zagotovo pa bomo tudi pripombe v teh smereh ponovno proučili in jih v predlogu zakona potem v maksimalni možni meri tudi upoštevali.
2,Hvala lepa.
4,"Hvala lepa, gospod Janko."
4,Še želi ko razpravljati?
10,"Prosim, gospod Marko Simoniti, direktor Agencije Republike Slovenije za privatizacijo."
9,Jaz se lepo zahvaljujem za povabilo na to sejo.
6,Povabil nas je predsednik tega zbora.
19,"Izkoristil bi priložnost, da bi tri, morda ključne dileme, vendarle razložil tudi pred delegati in na tem današnjem zasedanju."
13,"Prvo, kar mi iščemo je, opredelili smo se, da iščemo tega aktivnega lastnika."
5,Kdo je ta aktivni lastnik?
9,"To je ta, ki je sposoben obrniti naša podjetja."
25,"To je bistveno, ta mora biti dovolj motiviran, ta mora imeti dovolj interesa, moči in mora imeti ustrezno strukturo znotraj podjetja, da bo to izvedel."
8,In ta obrat mora biti njemu v korist.
25,"Ne more se država postaviti v položaj, pravzaprav ta, da bo nekdo naredil ta preobrat, potem bo pa ona pobrala vse te rezultate tega preobrata."
10,"Kaj bi bil lahko test, kdo je ta aktivni lastnik?"
16,"Če mi to danes razdelimo vsem državljanom Slovenije, je v bistvu to, kar smo že imeli."
26,"Vsi smo lastniki vsega in vsakdo od nas ima premajhen delež v vsakem podjetju, da bi se mu pravzaprav splačalo aktivno se s tem podjetjem ukvarjati."
23,"Test, kdo je ta pravi lastnik, je pravzaprav ta: tisti, ki si upa položiti svoj denar in tistega potem tudi stimuliramo s popusti?"
7,Kaj pa razlika med razdelitvijo in popusti.
12,"Razdelitev dobi vsak, popuste dobijo prav tisti, ki so pripravljeni biti podjetniki."
10,In vsi seveda nismo podjetniki in nikoli ne bomo podjetniki.
29,"In razmišljati, da bodo pravzaprav od tega imeli korist samo podjetniki, to je res, ker bo tudi pri brezplačni razdelitvi v končni fazi, večino teh rezultatov, bodo dobili podjetniki."
27,"Vaučarji, pravice do brezplačne razdelitve pa premostljivost teh delnic, to se bo vse končalo, s tem da bomo imeli koncentracijo tega kontrolnega paketa delnic v rokah koga?"
9,"Tistih, ki bodo vedeli, kaj narediti s tistim podjetjem."
26,"Mnogi, tujci, ki so pregledali ta zakon, v bistvu smatrajo, da ta en procent ali pa 2% ni preveč, da je to zelo ugoden način financiranja."
20,"Mi vsi vemo, da podjetja v tržni ekonomiji morajo proizvajati profit in to je v bistvu odliv sredstev iz podjetja."
8,Da delničarji zahtevajo ali pa pride do rekapitalizacije.
12,"To se pravi ta odliv je neizbežen, če gremo v tržno ekonomijo."
14,"Glede teh drugih konceptov, ki se ponujajo predvsem razdelitev, bi predvsem rad povedal to."
34,"Bistvena je razlika med tem konceptom, ki danes je ponujen je ta, da pravzaprav za njim stoji ena skupina, ki je pripravljena to speljati in toliko verjame v to zadevo, da je operativno možna."
20,Ta zakon je vendarle pisan vedno tudi z enim očesom na to kako bomo pa to pravzaprav v praksi speljali.
17,"Zato je ta odločitev za decentralizirano privatizacijo, kjer so v bistvu podjetja sama nosilci vseh teh postopkov."
12,Potem je pa vloga teh državnih institucij pravzaprav v nadzoru tega procesa.
8,"Šele v končni fazi, preden pride do transakcij."
20,"Je edino možen način pri 1500 podjetjih, ki jih imajo danes v Sloveniji, ki naj bi šla v ta proces."
6,Velika dilema med dokapitalizacijo in privatizacijo.
17,"Vsak tuji investitor, ki je prišel v Slovenijo, v naše podjetje, je v bistvu naše podjetje očistil."
20,"Očistil ga je programov, ki v podjetje ne spadajo, očistil ga je sredstev, ki nimajo zveze s poslovno dejavnostjo podjetij."
11,V tržni ekonomiji bo tudi večina naših podjetij bo drugače izgledalo.
24,"Imela bodo manj programov, programi bodo bolj usmerjeni in vse stvari bodo postopoma iz podjetij šle v nove organizacijske enote in v nova podjetja."
26,"Jasen je interes managementa, jasen je interes zaposlenih, da v bistvu denar ostaja v podjetjih, ampak ni pametno preprečiti to, da pravzaprav gre za pravo privatizacijo."
6,To pomeni obstoječe podjetje spremeni lastnika.
41,"Ne gre za širjenje dejavnosti, ne gre, recimo, če imamo eno pivovarno in že zdaj operirajo pravzaprav na maksimumu teh kapacitet, tako težko bodo zadržali ta delež na tržišču, ni smotrno, da gremo v dokapitalizacijo in postavimo še eno tovarno piva."
2,Zakaj ne?
8,Zato ker ne moremo zagotoviti prodajo teh zadev.
24,"Zato se mi zdi zelo važno, da imamo v podjetju čisto jasno, da imamo jasno razmejeno v zakonu ta proces privatizacije od procesa dokapitalizacije."
6,Glede stanovanjskega fonda bi rekel takole.
9,"Je bilo eno čisto vprašanje, če bi lahko odgovoril."
13,"Tisti, ki vrednotijo podjetje, morajo vedeti, kaj je mogoče s stanovanjskim fondom narediti."
28,"Vrednost stanovanja, katerega lastnik si in ne moreš zamenjati človeka, ki živi v tem oziroma mu ne moreš zaračunati neke ekonomske stanarine, je seveda z ekonomskega vidika nič."
27,"V kolikor je to stanovanje možno prodat s 30% popustom, potem je tudi ustrezna vrednost tega stanovanjskega fonda drugačna in glede na zakonodajo, bodo pravzaprav že kdo."
21,"Cenilci bi mogli upoštevati te možnosti, ki jih bo nova zakonodaja predvidela s stanovanjskim fondom in ustrezno pravzaprav vrednotijo družbeni kapital."
17,"Opozarjam vas pa, da je tudi po zakonu o podjetjih možna izločitev teh stanovanj iz bilanc podjetij."
14,"In kjer so, recimo, tujci prišli v naša podjetja, se to tudi ponavadi zgodi."
1,Zakaj?
17,"Zato, ker oni niso zainteresirani, da bi bili pravzaprav zainteresirani, da bi bili neke vrste stanovanjska zadruga."
10,"Potem bi pa še eno, se mi zdi zelo pomembno."
13,"To je razmerje, ali imamo Slovenci dovolj denarja, da gremo v odplačno privatizacijo."
4,Slovenci predvsem zaupanja nimamo.
14,"Zaupanja nimamo v ta podjetja, zaupanja nimamo v ta sistem, zaupanja nimamo v banke."
37,"Razmerja med premoženjem Slovencev in premoženjem, ki gre v prodajo, so, recimo, po uradnih ocenah približno 4 proti 1. Če vzamemo še to, da je 20. milijard vrednost teh poslovnih skladov, približno pet milijard je na bankah."
28,"Seveda je ta kapital že angažiran, ampak mi imamo tudi drugje izven bančnega sistema določene sklade in verjetno imamo v tujini in vsakdo doma vsaj še pet milijard."
48,"Če uvedemo, če to dodamo, je razmerje 2 proti 1. Če uvedemo določene popuste, če uvedemo možnost odkupa na 10 let in če seveda Slovenije ne zapremo pred tujimi investitorji, potem smo verjetno edina regija v Vzhodni Evropi, ki si lahko privošči, da gre v odplačen način privatizacije."
25,"Razdelitev post festum o tem, ko pravzaprav vemo, kaj prodajamo, ko pravzaprav se recimo ta sredstva zberejo na tem nivoju sklada, je čisto nekaj drugega."
31,"Takrat pa pravzaprav vemo, kaj ljudem damo, oni vedo, kaj dobijo in ta operacija ima čisto druge implikacije tudi za razvoj trga kapitala in ko bodo enkrat ti sistemski predpogoji izpolnjeni."
14,"Toliko bi se jaz želel vključiti v to debato, glede da sem bil povabljen."
2,Hvala lepa.
17,"Verjetno je prav, da vsi veste, to je dr. Marko Simoniti direktor Agencije Republike Slovenije za privatizacijo."
7,"Dobro je, če ga tudi poznate osebno."
5,Gospod Dejan Murko ima besedo.
13,Na kratko bi povzel stališče poslanskega kluba Liberalno demokratske stranke do tega zakona.
8,"Oddal sem tudi pismeno, ker je tega precej."
44,"Na kratko, torej mi menimo, da je najšibkejša točka tudi tega novega osnutka v tem, da sta po številnih ocenah iz gospodarstva še vedno previsoka oba praga pri avtonomni privatizaciji in avtonomni dokapitalizaciji oziroma potrebna odstotka vplačanih delnic, da plačniki prevzamejo upravljanje celotnega podjetja."
21,"Iz obrazložitve zakona ni videti, ali predlagatelj sploh ima potrebne analize premoženjskega stanja podjetij oziroma razmerja med fiksnim in variabilnim kapitalom."
32,"Nedopustno bi bilo, da bi o tem ocene, koliko podjetij bi lahko uporabilo obe metodi, ki bosta zaradi pomanjkanja domače in tuje akumulacije prav gotovo najpomembnejši metodi privatizacije zlasti v prvi fazi."
27,"To je še toliko bolj pomembno, ker se bo tudi na podlagi ocene, ki je vse bolj prisotna v javnosti, da družbenolastninske ekonomije preprosto ni mogoče prodati."
44,"S tem menimo, da bi se krepil pritisk tistih, ki se zavzemajo za brezplačno razdelitev dela družbene lastnine bodisi v obliki razdelitve med delavce posameznih podjetij bodisi v obliki vaučarjev, ljudskih delnic, ki bi jih ljudje na borzi sami zamenjevali za delnice posameznih podjetij."
6,Temu pa naša stranka odločno nasprotuje.
24,"Ne gre le za to, da je razdelitev premoženja prebivalstvu, zaposlenim ali državljanom v nasprotju z elementarno ekonomsko logiko trga, za katerega se zavzemamo."
32,"Menimo tudi, da milijon in več potencialnih delničarjev, ki bi med seboj poslovali z lastninskimi opravičenji podjetij, ne more odločilno vplivati na uspešnost teh podjetij, kar je pa cilj teh vrednostnih papirjev."
42,"Delnice bi bile preveč razpršene, preveliko je poslovno neznanje pri ljudeh in možnost prekupčevanja, preveliko je število slabih podjetij, poleg tega pa imamo predvsem nerazvit trg kapitala in takšen projekt je tudi nenazadnje predrag in preveč utopičen, da bi lahko bil uspešen."
17,"Seveda ljudi ne bi bilo težko navdušiti za tako darilo, ki bi obetalo vsaj nekaj dodatnega zaslužka."
21,"Vendar bo to prepričanje seveda hitro splahnelo in se bo kmalu izkazalo, da je to čisto metanje peska v oči delavcem."
29,"Poglejmo, npr. 18. in 22. člen, sklad, torej država dobita prednostne delnice, delavec navadne, ki so sicer upravljalske, vendar je dividenda 2% fiksna, ki se seveda namenja temu skladu."
28,"Kdaj bo potem delavec dobil sploh kakšno dividendo, če jo bo dobil in ob tem stanju podjetij jo po mojem in našem mnenju kaj kmalu ne bo videl."
31,"Menim, da je to navadno slepljenje ljudi, ki ko bodo to ugotovili, ko bodo občutili, s tem da bodo njihovi vrednostni papirji le še šop ničvrednega papirja, to razumeli kot prevaro."
63,"Pač pa obstaja neka druga, povsem realna možnost, kako bi na tehnično enostaven in ekonomsko racionalen način zadovoljili tudi interese oziroma zahteve zagovornikov brezplačne delitve delnic, ki se sklicujejo na to, da je treba na nek način upoštevati dejstvo, da je bila družbenolastninska ekonomija de facto v lasti zaposlenih, ki so sprejemali investicijske odločitve, dostikrat pristajali na nizke plače v korist akumulacij itd."
21,"Tako bi lahko v zakonu dodali določilo, da npr. 30% družbenega kapitala postane trajna vloga pokojninskega sklada v obliki prednostnih delnic."
18,"To bi bila pravična rešitev, saj bi imeli od dividende prej ali slej korist praktično vsi prebivalci Slovenije."
10,Vse skupaj pa ne bi prav nič oviralo postopkov privatizacije.
28,"Ker je ena od možnih oblik privatizacije tudi pretvorba terjatev bank trajne vloge v podjetjih, bi bilo potrebno v privatizacijskem paketu čimprej pripraviti tudi zakon o lastninjenju bank."
4,Pripombe k posameznim členom:
29,"K 3. členu: Predlagatelj uvaja nesprejemljivo razlikovanje med podjetji, ko je s privatizacijo očitno pod pritiskom določenih lobijev, izključuje podjetja, ki opravljajo dejavnosti na področju kmetijske proizvodnje in gozdarstva."
20,"V 7. do 14. členu, v 18. do 26. členu: Predlagatelj glede pogoja za obe metodi očitno diskriminira avtonomno dokapitalizacijo."
17,"Pri slednji je prag za prevzem podjetja v upravljanje znatno višji, namesto 10 je 15% družbenega kapitala."
19,"Poleg tega pa se polovica družbenega kapitala prenese skladu v obliki participativnih prednostnih delnic, torej z bistveno višjo dividendo."
22,"Prav tako ni jasen odgovor na vprašanje, kaj naj storijo v podjetjih, kjer bi radi odkupili podjetje, vendar hkrati potrebujejo tudi dokapitalizacijo."
26,"Predlagatelj sicer v osnutku govori o možni kombinaciji različnih metod, vendar iz osnutka ni jasno, kako bi bilo mogoče denimo kombinirati avtonomno privatizacijo in avtonomno dokapitalizacijo."
40,"Koncept brezplačne razdelitve delnic med delavce podjetja je seveda pravičnejši v vseh ozirih, razen v tem, da bi tudi v tem primeru nekateri delavci brez lastne krivde dobili v last slaba in zadolžna podjetja, drugi pa dobra in perspektivna podjetja."
6,Prednost našega predloga pa je ekonomska.
82,"Lastniki podjetja bodo postali bolj izobraženi in bolje plačani delavci na višjih mestih na hiearhični lestvici, ki bodo bolj motivirani in usposobljeni za opravljanje podjetja, vsaj deloma pa se bo vzpostavila tudi potrebna napetost med lastniki podjetja in delovno silo, uporaba kupnine za dokapitalizacijo za nadaljnji odkup podjetja pa ima še eno prednost: zmanjšuje nevarnost velikanskega kopičenja kapitala v rokah sklada in s tem skušnjavo, da bi likvidna sredstva iz privatizacije, če jo sploh bodo, uporabljali za ponovno krepitev državnega sektorja gospodarstva."
18,"V 57. do 60. členu pa menimo, da mora biti popust za državljane enak kot popust za zaposlene."
13,Edino tako je mogoče vsaj delno ublažiti neizogibno neenakopravnost delavcev v negospodarskih dejavnostih.
1,Hvala.
2,Hvala lepa.
5,Še mogoče želi kdo razpravljati?
8,Potem bi pri tej točki zaključil z razpravo.
4,Predlagal bi dva sklepa.
20,1.) Zbor združenega dela sprejema osnutek zakona o privatizaciji podjetij in predlog zakona naj pripravi Izvršni svet Skupščine Republike Slovenije.
21,Pri pripravi predloga zakona naj predlagatelj prouči in ustrezno upošteva stališča in pripombe delovnih teles skupščine in predloge ter pripombe delegatov.
6,Želi o predlogu sklepa kdo razpravljati?
3,"Prosim, gospod Aksentijević."
3,"Gospod predsednik, spoštovani!"
26,"Strinjam se s tem predlogom, sicer predlagam, da se tudi vzamejo v poštev predlogi tistih delovnih teles, ki so poslali nam delegatom v skupščino svoje predloge."
23,"Tu konkretno mislim na sindikate, ki so dobro, po mojem mnenju, strokovno izpostavili interes delavcev in predloge, kako naj se ti interesi zaščitijo."
19,"Iz tega izhaja, da res delavci nimajo možnosti, da enako sodelujejo kot ostali državljani v naši razlastitvi iz kapitalizacije."
1,Hvala.
10,"Moram odgovoriti na to, da bo tudi vsem ostalim jasno."
33,"Vse, karkoli dobimo v zbor in ni direktno povezano s samim delom, mi tudi v paketu izvršnemu svetu posredujemo na tak način, da je to, kar je gospod Aksentijević zdaj povedal, tudi zajeto."
16,"Skratka, vse gre v izvršni svet v obdelavo, kaj oni sprejmejo je pa potem njihova zadeva."
5,"Tako, da je to opravljeno."
4,Še želi kdo razpravljati?
8,"Če ne, bi vas prosil, da ugotovimo prisotnost."
6,Koliko nas je za predlagana sklepa?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagani sklep."
14,Prehajamo na 3. TOČKO DNEVNEGA REDA - OSNUTEK ZAKONA O AGENCIJI REPUBLIKE SLOVENIJE ZA PRIVATIZACIJO.
56,"Osnutek zakona je predložil svet Skupščine Republike Slovenije, objavljen je bil tudi v Poročevalcu št. 9. Osnutek zakona so obravnavali: Komisija za spremljanje preobrazbe družbene in zadružne lastnine kot matično delovno telo, ki je opozorila, da je vprašljiva objektivnost ter ostala načela zakonodajnega postopka v primeru, da pripravljajo zakone tisti, ki jih kasneje sami tudi izvajajo."
39,"V zvezi z agencijo kot javnim zavodom ni dosledno izpeljan koncesijski sistem, načelo javnosti, publicitete, revizije, odgovornost kadrov, premalo je dodelan sistem nadzora, ni izdelan postopek pritožbe, niso obdelane kazenske določbe, vprašljiva pa je tudi sama potrebnost te institucije."
65,"Odbor za podjetništvo in obrt je tudi predlagal svoje pripombe, enako Komisija za celovito proučitev okoliščin in posledic in pojavov oškodovanja družbenega premoženja in Zakonodajno-pravna komisija, ki je v načelni razpravi poudarila, da bo treba zaradi izredno velikih pooblastil, ki jih bo imela Agencija za privatizacijo, zagotoviti učinkovit nadzor nad njenim delovanjem in poslovanjem, pri čemer naj se ustrezno vključi predvsem tudi Skupščina Republike Slovenije."
15,"Uvodni ekspoze smo poslušali na skupnem zasedanju in sprašujem, če želijo besedo poročevalci delovnih teles?"
2,Odpiram razpravo.
3,Kdo želi razpravljati?
14,"Mogoče gospod doktor vi v zvezi s temi pripombami, ki ste jih že slišali?"
3,Kdo želi razpravljati?
6,"Prosim, gospod Andrej Muren ima besedo."
14,"Samo eno kratko pripombo k 2. členu, ki pravi: Sedež agencije je v Ljubljani."
12,"Predlagal bi, da bi mogoče ta agencija imela tudi kakšne regionalne izpostave."
16,Da ne bo vse skoncentirano v Ljubljani in da ne bo samo ta ljubljanska optika prevladovala.
21,"Predlagal bi, da bi bile izpostave po regijah, s tem privatizacija bi potekala bolj usklajeno z lokalnimi interesi, možnostmi in specifikami."
22,"Nekaj podobnega bi bilo tudi s Skladom, ker pa gre za upravni odbor tega sklada, ki mora biti sestavljen iz priznanih strokovnjakov."
20,"Dodal bi samo, da bi ti strokovnjaki bili mogoče bolj regionalno zbrani, da ne bi bili v njem samo Ljubljančani."
1,Hvala.
1,Hvala.
2,Še kdo?
2,Ni razprave.
6,Da vam kasneje ne bo žal.
5,Bo kdo od vas razpravljal?
2,Od poslovnežev?
5,"Če ni več razprave, zaključujem."
7,"Gospod Janko, vi tudi ne želite besede?"
6,"Predlagam, da sprejmemo dva ustaljena sklepa."
12,Zbor združenega dela sprejema osnutek zakona o Agenciji Republike Slovenije za privatizacijo.
1,Drugič.
9,Predlog zakona naj pripravi Izvršni svet Skupščine Republike Slovenije.
23,Pri pripravi predloga zakona naj predlagatelj prouči in ustrezno upošteva stališča in pripombe delovnih teles Skupščine in ene razprave na Zboru združenega dela.
5,Želi o predlogu kdo razpravljati.
5,Kdo je za predlagani sklep?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagani sklep."
14,Prehajamo na 4. TOČKO DNEVNEGA REDA - OSNUTEK ZAKONA O SKLADU REPUBLIKE SLOVENIJE ZA RAZVOJ.
62,"Osnutek zakona je predložil tudi v obravnavo Izvršni svet Skupščine Republike Slovenije, objavljen je bil tudi v Poročevalcu št. 9. Osnutek zakona so obravnavali Komisija za spremljanje preobrazbe družbene in zadružne lastnine, kot matično delovno telo, ki je opozorila, da je sklad v obravnavanem osnutku organiziran kot delniška družba s trenutno edinim delničarjem Republiko Slovenijo, ki nastopa v skladu z določenim vložkom."
26,"V ponujenem konceptu je zamegljena pravna narava sklada kot državnega sklada, javna pooblastila, ki jih ima nadzor zagotavljanja javnosti dela, načelo publicitete, revizije in tako dalje."
21,"Sklad ima dva računa, od katerih na enem participira v celoti Republika Slovenija, na drugem pa družabniki glede na plačane delnice."
24,"Glede na koncentracijo kapitala, ki se bo tu vršila ter s tem tudi moči bi kazalo detaljno izdelati sistem kontrole, javnosti, publicitete in revizije."
10,Odbor za podjetništvo in obrt je imel tudi svoje stališče.
34,"Komisija za celovito proučitev okoliščin, posledic in pojavov oškodovanja družbenega premoženja in Zakonodajno-pravna komisija, ki bodo v zvezi s tem zakonom ponovila kritično razmišljanje o ustreznosti vloge Sklada kot paradržavne institucije v procesu privatizacije."
31,"Razpolaganje s sredstvi na privatizacijskem računu, naj bo precizneje urejeno in njihova namenskost uporabe problem integralnega proračuna je naveden ob obravnavi osnutka zakona o privatizaciji, ločeno opredeljeno od finančnega mehanizma poslovanja."
9,Tudi tu ste uvodni ekspoze poslušali na skupnem zasedanju.
5,Želijo besedo poročevalci delovnih teles?
2,Odpiram razpravo.
3,Kdo želi razpravljati?
2,Gospod Veselinović.
1,Spoštovani!
34,"Mislim samo to pripomniti, da bi bilo pametno, da za ves ta paket vseh teh zakonov določimo nek rok, da bodo ti zakoni dejansko predloženi v obliki zakona, ne pa predloga oziroma osnutka zakona."
16,"Ta rok, ki smo ga sprejeli, v bistvu lahko traja še dolgo časa do predložitve zakonov."
21,"Mislim pa, da je ta čas sedaj zelo pomemben, da se te stvari čim prej sprejmejo, v takšni ali drugačni obliki."
2,Predlagate rok?
14,"To pa, mislim, je stvar nekega dogovora, samo predlagal bi vsekakor čim krajši rok."
8,"Saj imate vso možnost, pač tudi vi predlagate."
7,"Na primer mesec dni, ali kaj podobnega."
4,Želi še kdo razpravljati?
5,"Razprava je tu, pri mikrofonu."
3,Kdo želi razpravljati?
11,"Če ni več razpravljalcev, zaključujem razpravo in zboru predlagam naslednji sklep:"
13,1. Zbor združenega dela sprejema osnutek zakona o skladu Republike Slovenije za razvoj.
14,2. Predlog zakona naj pripravi Izvršni svet Skupščine Republike Slovenije v roku enega meseca.
19,Pri pripravi predloga zakona naj predlagatelj preuči in ustrezno upošteva stališča in pripombe delovnih teles skupščine in pripombe delegatov.
5,Želi o sklepu kdo razpravljati?
4,Gospod Gradišar ima besedo.
21,"Meni se zdi neumestno, da za sklad postavljamo rok 1 mesec, ker vemo, da vse te zakone moramo sprejeti v paketu."
13,"To pomeni, da ta rok velja tudi za ostale - za denacionalizacijo in drugo."
11,"Jaz pa pravim, smisel je v tem, da damo času čas."
15,"Ne prehitevajmo, ker so to usodne stvari za vse Slovence, za bivše in zdajšnje lastnike."
1,Hvala.
1,Dobro.
10,"Tu sta pač dve mnenji, do katerih se moramo opredeliti."
3,Prav nič hudega.
9,"Predlagam tisto, kar sem prej prebral kot predlog sklepa."
4,O tem bomo glasovali.
5,Kdo je za predlagani sklep?
0,.
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagana sklepa."
24,"Zdaj bi pa mogoče sprejeli tudi še ta sklep, da velja rok enega meseca za cel paket zakonov, ki so povezani s to problematiko."
3,Kdo je za?
3,Je kdo proti?
4,Se je kdo vzdržal?
14,"Ugotavljam, da je bil tudi ta sklep z večino glasov v našem zboru sprejet."
15,Prehajamo na 5. TOČKO DNEVNEGA REDA - PREDLOG ZA IZDAJO ZAKONA O DENACIONALIZACIJI Z OSNUTKOM ZAKONA.
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
35,"Objavljen je bil v Poročevalcu št. 7. V istem Poročevalcu je bila objavljena tudi informacija o nekaterih odprtih vprašanjih pri proučevanju pravnih in materialnih možnosti za vračanje premoženja, podržavljenega z agrarno reformo, nacionalizacijo in zaplembami."
51,"Obravnavali so ga Komisija za denacionalizacijo kot matično delovno telo, ki je predlagala sklepe; Odbor za podjetništvo in obrt; Komisija za celovito proučitev okoliščin, posledic in pojavov oškodovanja družbenega premoženja, Odbor za lokalno samoupravo in Zakonodajno-pravna komisija, ki je opozorila tudi na povezanost in soodvisnost tega zakona z nekaterimi drugimi zakoni."
24,"Gre zlasti za zakon o privatizaciji, poleg tega pa še za nekatere druge zakone: zakon o zadrugah, stanovanjski zakon, zakon o kmetijskih zemljiščih itd."
8,Uvodno besedo smo tudi poslušali na skupnem zasedanju.
5,Predstavnik Izvršnega sveta je tu.
4,Ali mogoče želi besedo?
6,Želijo morda besede poročevalci delovnih teles?
2,Odpiram razpravo.
8,Kdo želi v zvezi s to točko razpravljati?
7,O Zakonu o denacionalizaciji z osnutkom zakona?
5,"Prosim, gospod Muren želi besedo."
15,"Spoštovano predsedstvo, gospe in gospodje, prebral bi stališče Socialdemokratske stranke do osnutka zakona o denacionalizaciji."
5,Socialdemokrati osnutek zakona načelno podpiramo.
5,Imamo pa eno sledečo pripombo.
14,"Ne strinjamo se s 44. členom zakona oziroma poglavjem IV, ki govori o zavezancih."
30,"Po našem mnenju je lahko zavezanec samo eden, in sicer država, ki je pač ljudi razlaščevala ne glede na to, za kakšne oblike oziroma za kakšne vrste vračanja premoženja gre."
17,"Ne moremo se strinjati z idejo, da bi bila podjetja ali drugi gospodarski zavezanci v kakršnikoli obliki."
23,"Nesporno je, da je v takšni ali drugačni obliki na podlagi državnih aktov premoženje podržavljala država, kar je razvidno iz 3. člena osnutka."
7,Sicer je pa to tudi znano dejstvo.
26,"Ta država oziroma njen pravni naslednik je torej lahko edini zavezanec in naslov, na katerega naj se upravičenci obračajo in od katerega lahko pričakujejo vračanje premoženja."
14,"Po našem mnenju lahko obstaja samo ta odnos, nikakor pa ne odnos upravičenec: podjetje."
28,"Na splošno pa še podpiramo, da se pač čim več odvzetega premoženja vrne v naturi, kar se le da, v vrednostnih papirjih, v denarju pa res samo izjemoma."
58,"Kar se pa tiče posebnega odnosa do cerkve, pa sodimo podobno, kot pravi zakon, da je treba vrniti vse te sakralne objekte, ki so še v stanju, da služijo verskim dejavnostim, od ostalega premoženja pa pač v skladu s pogodbo z vlado Republike Slovenije, vsaj toliko, da bo pač cerkev lahko te objekte vzdrževala in se dostojno preživljala."
1,Hvala.
14,"Najprej nekaj besed o problemu denacionalizacije gozdarstva, potem pa še nekaj besed o kmetijstvu."
18,"Dežele srednje Evrope imajo relativno veliko državnih ali javnih gozdov: Švica 70%, Nemčija 60%, brez dosedanje Vzhodne Nemčije."
34,"Država zaradi lažjega uveljavljanja svojega interesa nad temi gozdovi in zmanjšanja konfliktov z lastniki kupuje gozdove z močno poudarjenimi vlogami: varovalne vloge, gozdovi s posebnim namenom, obmestni gozdovi, gozdovi s poudarjeno rekreacijsko vlogo itd."
6,To samo v razmislek slovenski državi.
32,"Predlagam, da bi se v 25. členu vključila vsebina, da se ne vračajo v naravi gozdovi z močno poudarjenimi vlogami - primestni gozdovi, gozdovi za rekreacijo, gozdovi, ki varujejo razne objekte, varovalni gozdovi."
6,Ti naj bi se ne vračali.
10,"Predlagam, da bi v takih primerih država odplačala te gozdove."
10,Drugače pa vračanje gozdov zasebnim lastnikom na splošno ni sporno.
19,"Glede gozdov cerkva pa podpiram 12. člen osnutka zakona v celoti, brez tiste variante, ko se črta zadnji člen."
4,Glede denacionalizacije kmetijskih zemljišč.
24,V sobotni prilogi Dela je bil objavljen poziv političnim strankam in slovenski javnosti o neenakopravnem položaju kmetijskih in živilskih podjetij v danes predloženi zakonodaji.
12,"Gre za zakon o zadrugah, zakon o privatizaciji in zakon o denacionalizaciji."
14,Kot predstavnik teh podjetij v parlamentu moram poslance in zakonodajalca obvestiti o tej problematiki.
17,"Predlagam, da zakonodajalec pri pripravi predlog vseh teh zakonov upošteva tudi te pripombe, ki jih bom pustil."
26,"To je potrebno zaradi zagotavljanja nadaljnje proizvodnje, zaradi socialne varnosti zaposlenih v teh panogah in pa zaradi velikega vloženega znanja dela vseh zaposlenih v teh podjetjih."
2,Hvala lepa.
6,Želi še kdo razpravljati o tem?
7,"Če ne, potem lahko tudi tu zaključimo."
7,Mogoče bi vseeno povedal nekaj več sklepov.
7,Gospod Murko se je javil k razpravi.
17,Jaz bi povzel spet stališča in pripombe k predlogu za izdajo zakona o denacionalizaciji liberalno demokratske stranke.
26,"Temeljne poteze osnutka zakona so sprejemljive, zlasti v kombinaciji z osnutkom zakona o privatizaciji podjetij, ki z uvedbo rezervacij rešuje problem hkratnega procesa privatizacije in denacionalizacije."
21,"Treba pa se je upreti nekaterim zahtevam, ki nekako nerealno in pavšalno in čisto arbitrarno določajo obrestne mere na izgubljeni dobiček."
49,"Glede tega izgubljenega dobička izhajamo iz teze, da so bili vsi sloji prebivalstva prizadeti z nacionalizacijo, ne le sloj bivših lastnikov, ki so izgubili možnost dobička od legalno pridobljenega premoženja, ostali pa si te možnosti sploh niso mogli pridobiti, razen ozkega in tudi strogo nadzorovanega in omejevanega sloja obrtnikov."
39,"Če bi vračali izgubljeni dobiček bivšim lastnikom, bi ga morali tudi ostalim slojem prebivalstva, kmetom zaradi prisilnega akumuliranja sredstev na račun kmetijstva, delavcem zaradi prenizkih plač, varčevalcem zaradi realno negativnih obrestnih mer, podjetjem pa zaradi različnih režimov cen itd."
18,"Poleg tega pa obrestne mere sploh ni mogoče korektno oceniti, saj je bila donosnost družbenega kapitala zelo različna."
18,Časovno in po panogah in v povprečju pa najmanj trikrat manjša kot donosnost kapitala v primerljivih evropskih državah.
12,"Kot je znano, družbenolastninska ekonomija že v konceptu ni bila dobičkonosna ekonomija."
8,K posameznim členom pa bi imeli naslednje pripombe:
19,"K 3. členu, v seznamu krivičnih zakonov je tudi nekaj takšnih, ki bodo spet obudili znane probleme sindroma sprave."
36,"Tu mislimo zlasti zakone pod št. 8., 9. in 12., ker gre za ukrepe iz časa NOB, naperjene ne le proti razrednim sovražnikom, ampak tudi proti ""kolaborantom"" okupatorja in pa takšnih, ki zadevajo problem agrarne reforme."
40,"Predlagatelj bi moral predložiti natančnejšo analizo pravnih osnov in postopkov na podlagi teh zakonov, kajti jasno je, da tudi sam predlagatelj izhaja iz nekoliko diferencirane obravnave preteklih nacionalizacij, ki odstopa od nekakšnega občega standarda, ki je ideološka podlaga tega zakona."
21,"V 17. členu, ta člen je mogoče razumeti, tako da v naštetih primerih onemogoča kakršnokoli vračanje nepremičnin, ne le v naravi."
7,To postavlja razlaščence v izrazito neenakopraven položaj.
17,"Tu ti bi morali imeti pravico do ustreznega lastninskega deleža, če to ni mogoče, pa do odškodnine."
26,"Sporen je tudi zadnji odstavek tega člena, ki nekaterih omejitev pri vračanju nepremičnin ne upošteva pri vračanju kmetijskih zemljišč in gozdov ter stanovanjskih hiš oziroma stanovanj."
20,"Očitno gre za določene pritiske, saj je ta splošen pojem, ki mora veljati za vse primere, drugače pa je nesmiseln."
15,"Če zakon upošteva zaščito ekonomskih interesov obstoječih podjetij, potem naj bo pač pravičen do vseh."
12,"K 22. členu, tretji odstavek tega člena zopet uvaja neenakopravnost posameznih razlaščencev."
33,"Tudi pri nepremičnini, ki se je povečala za več kot 10 odstotkov, vendar ne več kot za 50 odstotkov, mora imeti upravičenec možnost, da zahteva vzpostavitev lastninskega deleža do višine prvotne vrednosti nepremičnine."
2,24. člen.
29,"Če se vrača gospodarske nepremičnine podjetja, ne glede na to, ali se upravičenec ukvarja s gospodarsko dejavnostjo iste vrste, potem naj enako velja tudi za kmetijska zemljišča in gozdove."
15,"Če upravičenec ne izpolnjuje pogoje zakona o kmetijskih zemljiščih, bo pač zemljo ali gozd prodal."
2,34. člen.
28,"Ta člen je mogoče razumeti v povezavi z 42. členom, da se v teh primerih premoženje sploh ne vrne na noben način, kar je nenavadna in nedopustna diskriminacija."
11,V takšnih primerih mora upravičenec dobiti odškodnino ali ustrezen lastninski delež.
24,"V nasprotnem primeru, če vrednost podržavljenega podjetja ni narasla za več kot 100% pa upravičencu pripada nelastninski delež v vrednosti podjetja iz časa podržavljenja."
15,"Imamo pa tudi konkretno pripombo, ki je bila tudi na komisiji za denacionalizacijo včeraj obravnavana."
8,V 9. členu naj se nov tretji odstavek.
60,"""Upravičenci do vrnitve niso tiste fizične osebe, ki so bile upravičene do odškodnine po pravu tuje države ali z mednarodnimi pogodbami."" S tem se je naša stranka strinjala, saj bi s tem rešili veliki problem, ko se danes konkretno v Mariboru, od koder izhajam, pojavljajo številni zahtevki tujcev za vračilo premoženja, čeprav so to odškodnino že dobili od tuje države."
21,"Konkretno je Avstrija še marsikatero odškodnino izplačala, pa se sedaj pojavljajo tisti ljudje, ki so jo že prejeli, s ponovnimi zahtevki."
37,"S tem določilom bi se temu izognili, s tem da bi seveda tiste, ki se po pravu tuje države, če pa jim je to bilo onemogočeno, niso pobrigali takrat za odškodnino, da je to pač njihov problem."
4,"Hvala lepa, gospod Murko."
4,Še želi kdo razpravljati?
2,Gospod Drame.
11,"Spoštovani, saj nimam kaj dosti povedati, ker smo uvod že poslušali."
24,"Ker sem član Komisije za denacionalizacijo, pa sem mislil, da bo pri nas bolj burna razprava, vsaj tako pričakujem, da v drugih zborih bo."
26,"Zato kljub temu mogoče nekatere stvari, ki smo jih na komisiji večkrat obravnavali in tudi dali posamezne pripombe, da bi se tudi mi opredelili do njih."
28,"Teh pripomb je veliko, saj dobili od združenj razlaščenih lastnikov cel elaborat, ki je bil menda nam vsem predložen, potem vidimo kar precejšnje težave za sprejem tega zakona."
34,"Mislim, da smo tako rekoč tik pred zdajci, če hočemo, da bo drugi paket o privatizaciji prišel na vrsto, moramo lotiti in ga moramo sprejeti, drugače bo zaviral ves naš gospodarski sistem pri prestrukturiranju."
37,"Eno od glavnih vprašanj, ki so se tam pojavljala in bi se morali opredeliti do njih, so, ali vračati vsem, ki jim je bilo to premoženje v teh letih odvzeto, ali je letnica 1945 - 1958 pravilno postavljena."
20,"Smisel vsega je, kot je že bilo uvodoma rečeno, da ne bi stare krivice popravili, s tem pa odpirali nove."
65,"Potem bi ta enakost pred zakonom, da se vrne vsem, ki jim je bilo odvzeto, precej vprašljiva, ker so bile razne pripombe, da so tudi mogoče taki med temi, ki jim je bilo po dokazanem postopku iz pravosodja je bilo tolmačeno, da se teh procesov ne bo ponovno odpiral in da bi pač bili pač vsi enaki pred zakonom, bi se pač vsem vračalo premoženje."
4,Potem glede zemljiškega maksimuma.
5,Ta opredeljuje takorekoč prejšnje veleposestnike.
27,"Ali tu napraviti omejitev, mislim, da to je kar precej pomembno, da v našem zboru to dorečemo: ali se tu postavljajo kakšne omejitve do teh veleposestniških podjetij."
6,"Potem so tudi tu načini, kako."
18,"Tam, ko je v naravi, bo najlažje vračati, težje bo vračati tam, kjer bo treba dati v odškodnino."
36,"Zelo veliko je vprašanje ali bodo ti razlaščeni lastniki zadovoljni s papirjem, ker verjetno vsi pričakujejo nekaj bolj trdnega v kapitalu; ali v denarju ali bilo v čem drugem, ne v nadomestnem, kar bo težje izvedljivo."
30,"Potem je tukaj seveda tudi, kako bo republika, tudi vprašanje je bilo postavljeno, kako bo republika organizirala ta aparat, ki bo te postopke vodil in pa seveda, kako zagotoviti sredstva."
50,"Že na sami naši komisiji je bilo vprašanje, pa je bilo nekje povedano, da ta sredstva ne bodo prevelika, vemo pa, če je teh razlaščenih lastnikov okrog 200.000 in da še bo potem verjetno še kaj zraven prišlo, da bodo ti postopki ogromni in da bo tudi stroškov kar precej."
25,"No, tu se seveda bila še razna tolmačenja, razne dileme, ki pa mislim, da smo jih tako prebrali in da jih bo predlagatelj zakona vgradil."
2,Hvala lepa.
2,Hvala lepa.
2,Gospod Erce.
11,"Tudi sam sem bil član oziroma sem še, Komisije za denacionalizacijo."
19,"Na žalost se včeraj te zadnje skupne seje nisem mogel udeležiti, zato v bistvu ne vem, kaj so govorili."
34,"Dobro mi je pa poznano prejšnje delo in danes nam ga je že gospod minister Pirnat predstavil oziroma pred menoj tudi gospod Dejan in pa gospod Polde, sam bi imel pa dve manjši pripombi."
24,"V tej fazi obravnave oziroma ustvarjanja tega zakona, za katerega smatram, da je dejansko eden pomembnejših poleg zgodovinskih, s katerimi smo se doslej ukvarjali."
10,"Tendenca je bila dejansko, da vračamo vsem pač tem upravičencem."
78,"Ne bi se spuščal v tiste zakone oziroma v zgodovino, zakaj je sploh do tega prišlo oziroma zakaj moramo danes popravljati krivice oziroma če smo pa nekje vsi načelo v tem, da so vsi upravičenci enaki, potem osebno predlagam, da se 12. člen izpusti, ker se mi ne zdi umestno, da recimo v tem členu pišemo, da je cerkev oziroma govorimo o cerkvi, ker bi potem lahko govorili tudi o nekih čebelarjih, furmanih in ne vem, kom še."
18,"Predlagam, da se 12. člen enostavno izpusti, ker naj bi veljali enaki principi za vse oškodovance oziroma upravičence."
84,"V 47. členu, ki govori o zahtevah na tej prvi stopnji, pa bi tudi predlagal predlagatelju v razmislek, da mogoče te prve tri točke oziroma Komisija za denacionalizacijo, kjer govorimo o kmetijskih zemljiščih, gozdovih, kmetijskih gospodarstvih, potem zasebnih gospodarskih podjetjih in pa stanovanjskih hiš in pa poslovnih prostorih , bi pa mogoče zaradi racionalnosti te tri komisije združiti v eno, ta četrta komisija, z njo se pa strinjam, ki bi pač razpravljala oziroma obravnavala vloge denacionalizacije premoženja, bank, zavarovalnic in drugih finančnih inštitucij oziroma organizacij."
2,Hvala lepa.
4,"Hvala lepa, gospod Erce."
2,Še kdo?
7,"Če ne, bi tudi lahko, gospod Daneu."
4,"Spoštovani predsednik, spoštovani kolegi!"
23,"Moral bi se dotakniti oziroma imam samo vprašanje, ker mi ni jasno, recimo, pri tem členu 12, ko so rekli, naj ga črtamo."
8,Ali je tu mišljeno tudi za vse ostale.
27,"To če bi nam lahko predlagatelj razložil, ker bi drugače, če bo ostal ta člen, priključil pri 12. členu in pa potem pri 17. tudi športno organizacijo."
23,"Mislim tukaj na razne planinske objekte, objekte Partizana in drugih športnih organizacij, kjer bi morali priti zraven, da tam nepremičnin ni mogoče vrniti."
4,To je 17. člen.
27,"Morda se naj doda k 1. točki, če se že navaja: Če služijo za opravljanje dejavnosti državnih organov ali za dejavnost področja zdravstva, vzgoje in izobraževanja, kulture."
13,Tu je verjetno zopet telesna kultura izostala ali pa jaz nimam pravi papir.
42,"Drugače pa mislim, da bi ta zakon zaslužil malo več pozornosti s strani, tega zbora, ker verjetno bo prišlo do izrednih komplikacij, do ponovnih krivic, po drugi strani pa ne vem, če je dovolj pretehtano, koliko nas bo to vse skupaj stalo."
16,"Če lahko povem samo majhen primer, ko je bilo treba razdeliti na devet dedičev kos zemlje."
19,"Sodnik je opozoril, da naj prestavijo obravnavo za 14 dni, medtem pa vprašajo geodeta, kolikšna bo cena za to."
14,"Izkazalo se je, da je odmera stala več, kot je bilo vredno celo zemljišče."
21,"Zato mislim, da bi morali malo več pozornosti nameniti, ker ste tukaj sami taki strokovnjaki, tudi komplikacijam na področju vračanja podjetij."
25,"Gre konkretno za objekte, ki so v strogih centrih, ne vem, kako se bo to vse rešilo in kako se bo vse skupaj to končalo."
11,"Krivice so bile, sam pa mislim, da bodo krivice tudi vnaprej."
1,Hvala.
1,Hvala.
22,"Vseeno bi lahko počasi zaključevali to razpravo, z zelo čudnim občutkom, ki ga je verjetno zelo plastično povedal in poudaril gospod Mencinger."
8,"Mi združujemo črno in belo, kar je komplicirano."
17,"Tega se vsi zavedamo, res pa je, da nimamo druge možnosti in da ta korak moramo storiti."
7,"Vsi vemo, da je veliko odprtih vprašanj."
16,"Lepo je eden od poslancev povedal iz klopi - več ko sprašujemo, bolj bomo vso zadevo zakomplicirali."
15,"Tako bi v tem času morali pustiti Izvršnemu svetu, da naj opravi še naslednji korak."
16,"S tem hočem povedati, da se res zavedamo teh problemov, mogoče še bolj kot marsikje drugje."
7,Tu bi jaz mogoče posredoval predlagane sklepe.
22,"Nekoliko so razširjeni, zato bi vas prosil, da me poslušate, ker smo pač povzeli tudi nekaj mnenj iz delovnih teles, in sicer:"
20,"1) Zbor združenega dela Skupščine Republike Slovenije predlaga, da se predlog za izdajo zakona o denacionalizaciji z osnutkom zakona sprejme."
17,"2) Postopek obravnave oziroma sprejemanja zakona o denacionalizaciji, zakona o privatizaciji in stanovanjskega zakona naj poteka sočasno."
16,"3) Materialno-pravna vprašanja denacionalizacije združenega premoženja naj ureja zakon o zadrugah, procesno-pravna pa zakon o denacionalizaciji."
11,Kot upravičence naj se v zakon opredeli tudi določene pravne osebe.
51,"Predlagatelju zakona se predlaga, da pri pripravi zakonskega predloga upošteva stališča delovnih teles skupščine in razpravo na zborih ter v kolikor bi posamezna sporna vprašanja, kot npr. priznanje odškodnine za izgubljeni dobiček, oteževala odločanja, naj to ne ovira postopka sprejemanja zakona o denacionalizaciji, temveč naj se to ureja s posebnimi predpisi."
6,Želi o predlaganih sklepih kdo razpravljati?
5,"Prosim, gospod Brglez ima besedo."
21,"Mislim, da je bila razprava drugačna, predsednik, kot je zdaj zaključek, predvsem tam, kjer se govori, kdo je odgovoren za poravnavo."
15,"Mislim, da je eden od diskutantov predlagal, da je tu samo država odgovorna za to."
20,"Mislim, da tega enostavno ni mogoče širiti na ostale pravne osebe, ker bi se sicer našle v silno neenakopravnem položaju."
7,Za tak zaključek ne bi mogel glasovati.
7,Drugič pa bi predlagal še eno zadevo.
49,"Ocena, koliko je pravzaprav tega v Sloveniji, je bila prehudo pavšalna in preden bi za ta zakon glasoval, bi le želel vedeti nekoliko konkretneje, ali ta Slovenija to sploh zmore ali ne, ali bo ta privatizacija samo zato, da bi to poravnali, ali imamo še kaj drugega v mislih."
16,"Mislim, da nas tu tudi gospod Mencinger v svojem uvodu s to pavšalno oceno ni zadovoljil."
13,"Vsaj mene ni zadovoljil in mislim, da bi tu morali biti nekoliko konkretnejši."
2,Hvala lepa.
3,"Hvala, gospod Brglez."
14,Jaz bi pač povzel tu nekaj iz dela in predlogov stališč Komisije za denacionalizacijo.
6,To imate vi vsi pred seboj.
4,Nimam pa nič proti.
27,"Predlagal bi potem naslednje: ""Zbor združenega dela Skupščine Republike Slovenije predlaga, da se predlog za izdajo zakona o denacionalizaciji z osnutkom zakona sprejme."" To je možno, ne?"
3,To ni sporno.
23,"Potem tudi to: ""Postopek obravnave oziroma sprejemanja zakona o denacionalizacijah, zakona o privatizaciji in stanovanjskega zakona, naj poteka sočasno."" Ali je to sporno?"
5,"To mislim, da ni sporno."
18,"Potem so materialno-pravna vprašanja denacionalizacije zadružnega premoženja, naj to ureja zakon o zadrugah, procesno-pravna pa zakon o denacionalizaciji."
5,Je tudi še to nesporno?
1,Dobro.
20,"Zdaj pa pride to: ""Kot upravičence naj se v zakonu opredeli tudi določene pravne osebe."" Še enkrat: upravičenci, ne zavezanci."
7,"To se pravi, tudi to je možno."
23,"Potem: ""Predlagatelju zakona se predlaga, da pri pripravi zakonskega predloga upošteva stališča delovnih teles Skupščine in razpravo v zboru"", to ni verjetno problematično."
40,"Zdaj še to: ""v kolikor bi posamezna sporna vprašanja, kot na primer priznanje odškodnine za izgubljeni dobiček"", je napisano v oklepaju ""oteževale odločanje, naj to ne ovira postopka sprejemanja zakona o denacionalizaciji, temveč naj se to uredi s posebnimi predpisi""."
2,Se strinjate?
1,Dobro.
7,"Zdaj pa najprej ugotovimo, koliko nas je."
11,"Koliko nas je za predlaganih šest sklepov, ki sem jih bral?"
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagane sklepe."
17,"Preden bi pričeli s peto točko, bi imeli najprej poročilo komisije delegatov vseh treh zborov za usklajevanje."
22,"Sprašujem vas, kdo je za predlog komisije delegatov vseh treh zborov za usklajevanje dnevnega reda, da se popravi ta sklep našega zbora."
3,Kdo je za?
3,Je kdo proti?
4,Se je kdo vzdržal?
0,.
5,"Ugotavljam, da je soglasno sprejeto."
6,"Prosim, gospod Viljem Mak ima besedo."
4,Gospe in gospodje kolegi!
12,"Bom prebral poročilo z usklajevalne seje, ki je bila pred kakšno uro."
3,Za 16. sejo.
46,"Najprej smo obravnavali predlog za izdajo o mladinskih svetih z osnutkom zakona, ki je bil uvrščen na dnevni red kot predlog za izdajo zakona na Družbenopolitičnem zboru skupaj z osnutkom zakona, ob obravnavi in sklepanju o predlogu za izdajo zakona pa so zbori sprejeli različne odločitve."
15,Komisija je na podlagi razprave in na seji posredovanih dodatnih utemeljitev sklenila zborom predlagati naslednje:
54,"Zbor občin naj ponovno obravnava in sprejme predlog za izdajo zakona o mladinskih svetih, Zbor združenega dela naj svoj sklep spremeni, tako da bo zavezal Izvršni svet Skupščine Republike Slovenije k izdelavi osnutka zakona o mladinskih svetih, tako da se sklep glasi: ""Izvršni svet Skupščine Republike Slovenije naj izdela osnutek zakona o mladinskih svetih."
16,"Pri pripravi osnutka naj prouči in upošteva stališča in pripombe delovnih teles Izvršnega sveta in delegatov""."
13,Kot drugo smo obravnavali predlog za izdajo zakona o cenah s predlogom zakona.
45,"Glede na to, da sta Zbor združenega dela in Zbor občine sprejela predlog za izdajo zakona o cenah in s tem trifaznost zakonodajnega postopka, usklajevalna komisija predlaga, da tudi Družbenopolitični zbor uvrsti na dnevni red, predlog zakona o cenah, sprejme oziroma obravnava po trifaznem postopku."
18,Tretje predlog za izdajo zakona o pospeševanju razvoja manj velikih in srednjih podjetij ter zasebnikov z osnutkom zakona.
54,"Ob predstavitvi te problematike, ki je v posameznih občinah, ter razlogih za čimprejšnjo dodelitev oziroma razdelitev dodatnih sredstev za pospeševanje razvoja podjetij, je komisija po glasovanju sklenila predlagati Družbenopolitičnemu zboru in Zboru združenega dela, da obravnavata in sprejmete predlog za izdajo zakona o pospeševanju razvoja malih in srednjih podjetij ter zasebnikov z osnutkom zakona."
6,V zvezi s tem odpiram razpravo.
4,Gospod Rogina želi besedo.
42,"Glede na to, da je Odbor za obrt in podjetništvo matično delovno telo in da je izdal predlog, da se uporabi trofazni postopek zaradi tega, ker je naš zbor in še en zbor sprejel tak postopek, nismo obravnavali potem posameznih določil osnutka."
88,"Mislim pa, da ni sprejemljivo, da sedaj sprejemamo osnutek in gremo brez razprave, ker dejansko ni pripravljeno, da gremo naprej, posebej še glede na to, da je bilo pa ogromno pripomb na sam zakon že iz samega osnovnega problema, da v Republiki Sloveniji ni dorečeno, kako bomo to drobno gospodarstvo razvijali, in pa drugega problema, da v bistvu ta zakon omogoča bolj večjim sistemom, da se bodo preoblikovala v srednja in majhna podjetja, kot pa da bi pospeševal razvoj drobnega gospodarstva v prehodu v srednja in mala podjetja."
2,Hvala lepa.
3,"Prosim, gospod Mak."
23,"Glede na razpravo čutim, da je potrebno, da bolj pojasnim, kaj je bilo rečeno na komisiji, ker prej sem prebral pravzaprav samo sklep."
40,"Tu smo napisali: Družbenopolitični zbor in Zbor združenega dela sta uvrstila na dnevni red in sprejela predlog za izdajo zakona, medtem ko je Zbor občin obravnaval in sprejel tudi osnutek zakona o pospeševanju razvoja srednjih in malih podjetij ter zasebnikov."
23,"Na komisiji so bili predstavljeni argumenti za čimprejšnje sprejetje obravnavanega zakona, ki je povezano tudi z obravnavo in sprejemom predloga zakona o proračunu."
28,"Predstavljeni pa so bili tudi razlogi, ki so posamezne zbore vodili v to, da so se odločili, da sprejmejo predlog za izdajo zakona, tako kot smo ga mi."
33,"Na tej koordinaciji so se posebno predstavniki Zbora občin trudili dokazati, da je to strahovito velik problem in da so oni zainteresirani, da se ta stvar sprejme v tej obliki, kot je predlagana."
7,Z izglasovanjem smo potem tudi to potrdili.
14,"Hvala, slišali smo dvoje mnenj, o tej zadevi ne bomo na novo odpirali razprave."
11,"Menim, da imamo pravico da glasujemo, da se kot zbor opredelimo."
3,Ali menite drugače?
37,"Predlagam, da najprej glasujemo o predlogu komisije delegatov vseh treh zborov za usklajevanje dnevnega reda, da naj Zbor združenega dela sprejme predlog za izdajo zakona o pospeševanju razvoja malih in srednjih podjetij ter zasebnikov z osnutkom zakona."
6,"Mi tega ""z osnutkom"" nismo sprejeli."
17,Kdo je za predlog komisije delegatov vseh treh zborov za usklajevanje dnevnega reda v zvezi s tem?
3,Je kdo proti?
4,Se je kdo vzdržal?
9,"Ugotavljam, da je predlog komisije v našem zboru sprejet."
9,Besedo ima ponovno gospod Mak - poročevalec usklajevalec usklajevalne komisije.
12,"Poslednje vprašanje, ki smo ga usklajevali, je pa glede na današnjo sejo."
6,Tiče se predloga zakona o zadrugah.
41,"Zbor združenega dela in Zbor občin sta ob določanju dnevnega reda današnje seje na sejo uvrstila osnutek zakona o zadrugah, kot so to predlagala delovna telesa in Izvršni svet Skupščine Republike Slovenije, Družbenopolitični zbor pa je uvrstil predlog zakona o zadrugah."
24,"Komisija je na podlagi razprave in argumentov predlagatelja sklenila predlagati Družbenopolitičnemu zboru, da obravnava le osnutek zakona o zadrugah, torej po rednem trifaznem postopku."
13,Odprta vprašanja so bila tudi pri razpravi o dopolnitvah zakona o sodnih taksah.
5,Tu je bilo veliko diskusij.
24,"Delovna skupina predlaga Zboru občin in Zboru združenega dela, da sprejmeta rešitev, vsebovano v amandmaju k 2. členu, kot jo je sprejel Družbenopolitični zbor."
13,S tem bi bil zakon sprejet v vseh treh zborih v enakem besedilu.
5,Verjetno bi bilo treba prebrati.
46,"V 2. členu predloga zakona se napovedni stavek spremeni, tako da se glasi: v 10. členu se doda novi drugi odstavek, ki se glasi: Amandma je redakcijske narave, sprememba napovednega stavka je potrebna zato, ker ima 10. člen veljavnega zakona o sodnih taksah samo en odstavek."
31,"Družbenopolitični zbor je predlog zakona sprejel v predloženem besedilu z amandmajem delegata Janeza Kopača, ki se glasi: črta se 2. člen, členi od 3 do 17 postanejo členi 2 do 16."
10,"Gre pa za to, delovna skupina je obravnavala oba amandmaja."
30,"Strinjala se je z utemeljitvijo k amandmaju delegata Janeza Kopača, da na SIS-ovsko logiko ni moč pristajati, saj imamo od 1.1.1991 v Sloveniji uveljavljen koncept enotnega proračuna brez namenskih sredstev."
14,"Še posebej ne namenskih sredstev, ki jih zbira taka državna institucija, kot je sodišče."
18,"Če je tehnološka posodobitev potrebna, verjetno je, naj se v proračunu republike pač zagotovi možna in potrebna sredstva."
25,"Delovna skupina zato predlaga Zboru občin in Zboru združenega dela, da sprejmeta rešitev, vsebovano v amandmaju k 2. členu, kot jo je sprejel Družbenopolitični zbor."
13,S tem bi bil zakon sprejet v vseh treh zborih v enakem besedilu.
20,"Seveda pa ni rečeno, da bi ne bilo možno, da bi Družbenopolitični zbor ali Zbor občin sprejela kakšno drugo odločitev."
30,"2. člen: drugi in tretji odstavek 10. člena se nadomestita z novim drugim odstavkom, ki se glasi: ""30% prihodkov od sodnih taks se uporabi namensko za tehnološko posodobitev poslovanja sodišč."""
24,"Skratka hočemo jim denar vzeti, na drugi strani ga potrebujejo in na četrti strani pa bo verjetno gospod Pirnat zahteval več sredstev za sodišča."
20,"Torej gre za amandma g. Kopača v Družbenopolitičnem zboru, da se to črta in da ta sredstva ne ostanejo sodiščem."
5,Želi kdo razpravljati o tem?
2,Bomo glasovali.
28,"Kdo je za predlog delovne skupine, da v Zboru občin in Zboru združenega dela sprejmemo rešitev vsebovano, v amandmaju k 2. členu, kot jo je sprejel Družbenopolitični zbor?"
3,Je kdo proti?
4,Se je kdo vzdržal?
9,"Ugotavljam, da v našem zboru ostanemo pri prvotni odločitvi."
21,"S tem smo usklajevanje te komisije opravili in sedaj imamo še eno usklajevanje, in sicer v zvezi z zakonom o zavodih."
10,"Skupno poročilo imate vsi na klopi, poročevalec je gospod Moge."
1,Prosim.
4,"Spoštovane delegatke, spoštovani delegati!"
18,"Danes smo se kar dve uri in pol namučili, da smo uskladili različno sprejete amandmaje zakona o zavodih."
28,"Na srečo smo lahko ugotovili, imate v poročilu navedeno v šestih točkah, dosti amandmajev sprejeli v enakem besedilu, tako da kasneje razlika ni bila tolikšna, kot smo pričakovali."
14,"In sicer je Družbenopolitični zbor sprejel naslednje amandmaje, ki niso bili usklajeni z našimi:"
37,"1) 1. člen se dopolni, tako da se v drugem odstavku za besedama ""socialnega varstva"" dodata besedi ""invalidskega varstva"" in tudi za 1. člen v drugem odstavku se za besedo ""socialnega varstva"" vstavi besedna zveza ""otroškega varstva""."
30,"Del tega amandmaja smo tudi mi vložili, če se spominjate, kolegica Nevenka Ahčanova in kolega Jože Arzenšek sta tudi dodala, da se za besedami ""socialnega varstva"" dodata besedi ""invalidskega varstva""."
27,"Ker tukaj samo družbene dejavnosti naštevamo, zakon se toliko ne spremeni, smo sprejeli, da se za besedo ""socialnega varstva"" doda besedi invalidskega varstva in besedi ""otroškega varstva""."
17,"Vsi drugi členi, k petim členom so v Družbenopolitičnem zboru imeli pripombe, drugačne amandmaje, niso bili sprejeti."
12,"Zbor občin je imel samo en amandma, tudi ta ni bil sprejet."
69,"Dejali so, da bi se dodal nov tretji odstavek k 70. členu, ki bi se glasil: ""V zavodih iz 62. člena tega zakona se imenuje direktor ali drugi individualni organ, ki vodi delo in poslovanje zavoda po postopku, ki je določen s tem zakonom, v treh mesecih po uveljavitvi tega zakona, ki opravljajo dejavnost vzgoje in izobraževanje, pa najkasneje do konca šolskega leta."" Tudi ta amandma ni bil sprejet."
5,Sedaj pa k našim amandmajem.
4,Imeli smo jih šest.
16,"Trije izmed teh niso bili sprejeti, jaz bom kasneje povedal, zakaj trije pa so bili sprejeti."
5,Tega nimate v vašem tekstu.
28,"In sicer je bil sprejet amandma Nevenke Ahčanove in Jožeta Arzenška k 1. členu, kar sem že prej omenil, da se doda besedi ""socialnega varstva"" besedi ""invalidskega varstva""."
8,Potem je bil sprejet amandma k 38. členu.
41,"To je tisti amandma, ki ga je predlagal Peter Starc, potem klub SDP in Roman Jakič k 38. členu: Črta se druga alinea drugega odstavka, to je razrešitev direktorja, če to zahteva organ, ki daje soglasje k imenovanju ali k razrešitvi."
8,"Torej ta je ostal, druga alinea se črta."
10,In potem smo uspeli še z amandmajem k 70. členu.
20,"Ne bi vsega bral, če se spominjate, smo takrat prenesli, da bi skupščina DPS imenovala direktorja, ne pa izvršni sveti."
5,Torej v tem smo uspeli.
17,"V nekaterih amandmajih pa ne in to imate tukaj na strani sedem, če si pogledate, razloženo vse."
4,Prvega sem že povedal.
21,"Naj bi se v drugem odstavku za besedama ""socialnega varstva"", kar smo mi imeli že dodali še tudi besedi ""otroškega varstva""."
3,Obrazložitev je napisana.
67,"Drugi amandma, ki naj bi ga sedaj tudi na novo sprejeli je takšen: umakne naj že sprejeti amandma kluba delegatov italijanske in madžarske narodnosti k 3. členu in ga nadomesti z novim - torej ta dikcija je boljša od prejšnje, ki smo jo mi imeli - glasi pa se: samoupravna narodnostna skupnost ima pravico soustanaviti ali tudi sama ustanoviti javni zavod, ki opravlja dejavnost pomembno za uresničevanje pravic narodnosti."
3,Potem tretja stvar.
10,"Umakne naj se amandma k 34. členu, ki se glasi."
27,"Ta člen se oblikuje tako, da se glasi: ""Direktor javnega zavoda se imenuje na podlagi javnega razpisa."" Če se spomnite je ta amandma dodal poslanec Roman Jakič."
58,"Obrazložitev je tukaj, da po večinskem mnenju skupine delegatov je razrešitev v predlogu zakona ustrezna, ker se nanaša na imenovanje direktorjev vseh vrst zavodov in ne samo javnih zavodov, kot je predlagal poslanec Jakič, pa tudi za imenovanje direktorjev javnih zavodov ta zakon kot splošni zakon ne sme vsebovati uniforme rešitve,namreč mora prepustiti specifično ureditev področne zakonodaje."
8,Gre tu predvsem za imenovanje dekanov in rektorjev.
1,Četrtič.
30,"Sprejme naj se amandma k 36. členu - ta je zgolj redakcijske narave in usklajen z ostalim zakonom - glasi se, da se samo rok ""8 dni"" nadomesti z rokom ""15 dni""."
13,"Potem umakne naj se amandma k 62. členu, ki sem ga sam predlagal."
10,"Besedilo ""1. aprila"" se nadomesti z besedilom ""1. julija 1951""."
5,Obrazložitev pa je tudi takšna.
18,"Namreč pravi, da sprememba predvidenega roka za uveljavitev zakona ni potrebna saj zakon neposredno ne nalaga organizacijskih sprememb."
17,Evidence o finančnem poslovanju pa bo njegovi oceni možno pripraviti po uveljavitvi zakona glede na stanje 1.4.1991.
12,Se pravi za družbene dejavnosti bi se sedaj ta stvar zelo poenostavila.
53,"Pa še šestič, umakne naj amandma k 63. členu, ki se glasi: Doda se nov tretji odstavek, ki se glasi...: (Vse to imate lepo zapisano DO itn.) Umik je zaradi tega, ker smo nekako tam s pravniki ugotovili, da je že ta vsebina vsebovana v členih, ki so sedaj napovedani v tem zakonu."
16,"Tako bi vam potem priporočal, da bi teh 6 amandmajev sprejeli, ki sem jih tukaj pojasnil."
24,"Trije izmed njih so zgolj redakcijske narave, dva pa sta takšna, da sta že prej v tekstu nekje zajeta in eden pač ni zajet."
15,"Osebno menim, da bodo trše delo imeli drugi zbori, ker bodo morali naše amandmaje sprejeti."
15,"Namreč, dva naša amandmaja sta bila sprejeta samo v enem zboru, to je v našem."
9,Ostala dva zbora morata tudi ta dva amandmaja usklajevati.
13,"Zato bi jaz predlagal, če se le da, da sprejmemo teh šest amandmajev."
1,Hvala.
4,"Slišali ste, prebrali ste."
15,"Sprašujem vas lahko tudi, ali gremo - glede na naš običaj - da glasujemo o celem paketu?"
9,"Le en je rekel ne, več vas je za."
13,"Bom predhodno vprašal, koliko vas je za to, da glasujemo o celem paketu?"
4,"Hvala, ni treba šteti."
4,Ugotovimo najprej še prisotnost.
20,"Sprašujem vas, kdo je za predlog delovne skupne delegatov vseh treh zborov v zvezi s poročilom o zakonu o zavodih."
9,"Kdo je za to, da sprejmemo vseh šest predlogov?"
3,Je kdo proti?
4,Se je kdo vzdržal?
10,Kdo je za zakon v celoti skupaj s sprejetimi amandmaji?
3,Je kdo proti?
4,Se je kdo vzdržal?
10,"Ugotavljam, da smo sprejeli zakon o zavodih tudi v celoti."
13,Prehajamo na 6. TOČKO DNEVNEGA REDA - PREDLOG ZA IZDAJO ZAKONA O JAVNIH GLASILIH.
10,Predlog je predložil v obravnavo Izvršni svet Skupščine Republike Slovenije.
20,"Obravnavali so ga Komisija za informiranje kot matično delovno telo, ki je predlagala, da se predlog za izdajo zakona sprejme."
40,"Odbor za kulturo in varstvo kulturne dediščine, Komisija za notranjo politiko, na kateri je bilo poudarjeno, da bodo z zakonom zagotovljeni pogoji za uresničevanje pravice svobode tiska in drugih oblik javnega obveščanja ter uresničevanja pravic vsakogar do obveščenosti in obveščanja."
30,"Ob tem je bilo še opozorjeno, da zakon ne bo urejal statusnih in organizacijskih vprašanj organizacij, ki se ukvarjajo z javnim obveščanjem, temveč bodo te zadeve urejene v splošnih predpisih."
95,"Komisija je načelno podprla predloženi zakon, hkrati pa opozorila na vrsto vprašanj, ki jih potrebno do priprave naslednje faze zakona še skrbno pretehtati in poiskati zanje ustrezne odgovore oziroma zakonske rešitve in Zakonodajno-pravna komisija, ki je v načelni razpravi podprla tiste poglavitne rešitve zakona, ki bodo zagotavljala večjo svobodo informiranja tudi preko prostega obnašanja tujega tiska in proste dostopnosti do drugih oblik javnega obveščanja, svobodo ustanavljanja, organiziranja in povezovanja subjektov javnega obveščanja in tiste rešitve, ki bi preprečevale monopole nad javnimi glasili in tudi ustanavljanje in izdajo javnih glasil po tuji fizični in pravni osebi."
41,"Ker gre za občutljivo področje, ki se ureja s tem zakonom komisija podpira, da se zakon obravnava v normalnem trifaznem zakonodajnem postopku, še zlasti, ker je iz predloga za izdajo zakona razvidno, da predlagatelj na vrsto vprašanj še ne ponuja rešitev."
46,"Tako je še povsem odprt odnos ustanovitelja do nacionalnih glasil, odgovornost in vloga novinarjev ter vpliv uporabnikov na javna glasila, kako in na kakšen način zagotoviti pravice narodnosti na področju javnega obveščanja, kako urediti prehodno obdobje, da ne bi bil vpliv države prevelik in tako naprej."
9,Predlaga pa tudi konkretne pripombe in mnenja k tezam.
33,"Komisija za narodnosti je z aspekta svoje pristojnosti tudi ugotovila, da predlog zakona nakazuje potrebo, da se v zakonu uredi vprašanje načina uresničevanja posebnih pravic italijanske in madžarske narodnosti na področju javnega obveščanja."
15,"Predlog zakona pa ne vsebuje konkretnih rešitev, zato komisija predlaga nekaj konkretnih rešitev in predlogov."
8,Predstavnik Izvršnega sveta na seji - ga še ni.
10,Mogoče bi gospod Rudolf spregovoril v imenu Komisije za informiranje.
1,Prosim.
13,O zakonu se je v naši komisiji razvija zelo dolga in plodna razprava.
8,"Vse, kar smo ugotovili, je zapisano v poročilu."
8,"Predvsem trdimo, da je treba tretjo tezo črtati."
15,"Zelo deljena so mnenja okoli tega, kaj je in kako je s temi investicijami tujcev."
28,"Mi smo menili, da je bolj pametno, da investirajo v bazo, ne pa v sama glasila oziroma da bi pri tej tezi naj bila oblikovalec predloga zelo previden."
77,"Potem bi lahko povzel še nekatera mnenja, ki pravijo, da ta zakon ne ločuje jasno, da bodo časopisi podjetja in da bi pravzaprav naj bili podjetja - vsaj tisti, ki bodo morali nastopati na tržišču in da se uporabi pojem javna glasila, ne da bi pri tem upošteval, kdaj bodo glasila profitna ali neprofitna, ker menimo, da je zelo jasno, da kadar bo nek časopis nastopal na tržišču, da to bo podjetje, to ne bo mogel biti zavod."
15,"Opažamo pa, da mnogi mislijo, da bo lahko zavod, kar se nam zdi dokaj vprašljivo."
30,"Med vsemi temi vprašanji opažamo, da se pač ponavljajo stvari iz prejšnjega zakona izpadli so zdaj, vprašljiva je pa še teza, ki govori o dolžnosti časopisov, da objavljajo mnenje občanov."
23,"Tu se je razvila zelo komplicirana debata in tu menimo, da je potrebno ravnati z določeno previdnostjo, tako kot je napisano v poročilu."
29,"V glavnem bi predlagal sklep, da se predlog sprejme, da pa bi naj predlagatelj upošteval - in to zelo natančno - pripombe, ki so jih dale različne komisije, ne izvzemam nobene."
22,"Menim pač, da so te pripombe takšne, da jih je treba upoštevati in menim tudi, da jih ne bo posebno težko upoštevati."
4,Gospod Jakič ima besedo.
26,"Spoštovani, rad bi vam predstavil stališča in pripombe k predlogu za izdajo zakona o javnih glasilih, ki so bile izoblikovane na poslanskem klubu Liberalno demokratske stranke."
30,"Teze zakona o javnih glasilih same po sebi niti niso tako slabe, kot bi človek pričakoval glede na zloglasni, na srečo propadli zakon o medijih z začetka dela novega parlamenta."
20,"Ohranjajo nekatere demokratične standarde, ki so bili, če vam je to všeč ali ne, osvojeni že v času starega režima."
17,"Namreč soglasje novinarskega kolektiva pri imenovanju odgovornega urednika, obstaja pa varovalka, če z zakonom ni drugače določeno."
20,"Ta ""varovalka"" je verjetno namenjena obrambi obstoječega zakona o RTV, kar ni sprejemljivo brez pametnih argumentov diskriminira nekatere novinarske kolektive."
12,"Potem pravici do odgovora in popravka, sodno varstvo ter dveh pravic itd."
64,"Najšibkejša je, kot je že Franček Rudolf rekel, ta tretja teza, ki pravi, da se lahko, citiram: ""Z zakonom ali odlokom občine ali mesta posamezne dejavnosti javnega obveščanja oziroma zadeve določijo kot javne službe."" Spet je najbrž mišljena RTV, čeprav zadeve neprijetno smrdijo tudi po arbitrarni razširitvi tega določila še na druge medijske forme, politične zlorabe tega določila pa so najbolj možne v občinah."
24,"Glavni ""catch"" tez zakona pa se kajpak skriva v prehodnih določbah, naperjenih proti časopisnim, radijskim in TV organizacijam, ki še niso organizirane kot podjetje."
20,"Zanje je predviden dvopartitni svet kot organ upravljanja, ki nato imenuje odgovornega urednika, kot varianta je predvideno še soglasje ustanovitelja."
26,"Iz obrazložitve tez je jasno videti, da to zadeva dediščino SZDL, v njej pa bo najbolj atraktiven primer Dela, ki še vedno ni organiziran kot podjetje."
26,"Če bo to določilo sprejeto, se nam obeta ponovitev tako imenovanega boja za politično oblast nad temi mediji, kakršnega smo že imeli priložnost spremljati pri RTV."
14,"V naši stranki smo prepričani, da se je temu treba na vsak način izogniti."
29,"Najslabši možni izid razpletanja pravnih vozlov, ki jih je za seboj pustila pokojna SZDL, bi bilo preprosto podržavljanje ustanoviteljskih pravic, pa čeprav v mehkejši varianti, kakršno predlagajo te teze."
18,"Dobili bi kopico političnih afer a la Radio Kranj, vse skupaj pa bi se ponovilo po naslednjih volitvah."
20,"Tam, kjer so novinarski kolektivi že prevzeli nase ustanoviteljske pravice bivše SZDL, npr. na Delu, naj ostane tako, kot je."
16,Morebitni prenos teh pravic na pravega lastnika pa naj bo prepuščen pogodbenim odnosom v postopku privatizacije.
36,"Tam pa, kjer se ustanoviteljstvo neposredno prenaša s SZDL na družbenopolitične skupnosti, npr. občinske radijske organizacije, naj urednike imenuje tripartitni svet, v katerem bi bili predstavniki skupščine, novinarskega kolektiva in civilne družbe brez kakršnihkoli naknadnih soglasij."
33,"Novinarska zbornica, to je 13. in 14. teza, je po našem mnenju v zakonu odveč, saj je opis njenih del in nalog praktično identičen s tistimi, kar dela že sedanje Društvo novinarjev Slovenije."
17,"Trdnejša, z zakonom določena oblika novinarskega organiziranja bi prinašala samo nevarnost cehovskega zapiranja oziroma monopoliziranja novinarskega poklica."
29,"Vprašanje tujega tiska, ki je v 32. tezi: Tu je treba omogočiti tudi fizičnim osebam, saj ni nobenega pametnega razloga, da bi bilo to omejeno zgolj na pravne osebe."
2,Hvala lepa.
1,Hvala.
4,Še kdo želi razpravljati?
4,Besedo ima gospod Erce.
23,"Prebral bi, tako kot kolega pred mano, ki je pač prebral stališče svoje stranke, bi pač prebral mnenje Kluba poslancev Slovenskih krščanskih demokratov."
25,"Teze so pogojno sprejemljive s popravki, če gre za prehodno urejanje področja javnih glasil, dokler se ne uredi to področje z denacionalizacijo in kasnejšo privatizacijo."
6,To velja predvsem za časopisne hiše.
12,"Točno je potrebno določiti, katera javna glasila so lahko ustanove nacionalnega pomena."
14,"To je po našem mnenju, npr. RTV - nacionalna poročevalska agencija, Uradni list in podobno."
17,"Za te ustanove zakon lahko določi upravni organ, kot na primer svet RTV in ostala odgovorna mesta."
26,"Za glasila, ki po našem mnenju ne morejo delovati kot ustanove nacionalnega pomena, to so časopisne hiše, sme državo zanimati le ustanovitelj, izdajatelj in odgovorni urednik."
8,Vse ostalo naj bo prepuščeno samostojnosti časopisnih hiš.
9,"Za te organizacije ni potrebno predpisovati svetov, notranje organizacije."
8,"Časopisne hiše naj bodo podjetja, ne pa zavodi."
14,"Svet je sprejemljiv organ le v ustanovah nacionalnega pomena, prav tako imenovanje vodilnih oseb."
41,"Za prehodno obdobje, dokler se ne začne proces denacionalizacije, privatizacije, naj se časopisnim hišam v tako imenovani družbeni lastnini določi neke vrste skrbništvo, ki naj samo zavaruje premoženje , odpravi zakon o združenem delu, ne pa da bi posegali v avtonomijo glasil."
7,Zdaj pa konkretne pripombe na posamezne teze.
40,"Kot je povedal že gospod Rudolf, mi predlagamo, da se teza 3.a črta, teza 4. - omejitev vlaganja tujcev predlagamo: da bi šli tukaj do 49% tega skupnega vložka, tezi 37. in 38. naj bi veljali le za nacionalne ustanove."
4,Še želi kdo razpravljati?
3,"Prosim, gospod Sekereš."
4,Spoštovani kolegi in kolegice.
31,"Menimo, da so dodatki k tezam dovolj obrazloženi in argumentirani z naše strani, kot smo predlagali na Komisiji za narodnosti, zato bi še argumentiral ta dodatek 9., 10. in 15 tezi."
18,"Prosim pa, spoštovane poslanke in poslance, da zaradi pomembnosti vsaj za naše pripadnike narodnosti, sprejmejo te predlagane dodatke."
4,Še želi kdo razpravljati?
7,"Prosim, gospod minister za informiranje želi besedo."
4,Spoštovane gospe in gospodje!
13,"Sam ne bi imel kaj dodati k vsemu temu, kar je bilo rečeno."
26,"V tisku, na radiu in televiziji je bilo rečeno, veliko je bilo izraženih tudi sumov in sumničenj, kaj da vlada s tem želi in česa ne."
18,"Nekje je bilo napisano, da je zakon zelo evropski, ampak je nevarnost, da ima vlada kaj za bregom."
5,Te stvari je težko uskladiti.
25,"Tisto, kar smo želeli, ko smo dali te teze oziroma ta zakon v javno razpravo, je bilo, kot ste videli, da ostanejo stvari čimbolj odprte."
36,"O tem nazorno kažejo variante, ki so dopuščene, te variante so predvsem izraz tega, da naj poslanci, naj parlament odloči o tem, kaj je v tem trenutku zanj - za parlament kot za državljane Slovenije najbolj prikladno."
72,"Zato so, in to je tudi hkrati odraz pluralnosti sestave vseh skupin, ki so sodelovale v pripravi teh tez - omenjal sem večkrat, da je bilo v to vključeno približno 50 ljudi, ki naj bi bili nekakšna, da tako rečem ""špica"" tega, kar imamo v Sloveniji za to področje, poskušali smo vse tisto, kar je bilo izrečeno, napisati, tudi v obliki variant, ker se nismo mogli sporazumeti, kaj naj ostane in kaj ne."
7,To je prepuščeno vam in skupščinski razpravi.
26,"Vi boste z vašimi prispevki ta zakon naredili za takšnega, kakršnega pač sami v tem trenutku želite in za kakršnega se boste v tem trenutku sporazumeli."
67,"Vlada, ki se ji očita, da hoče imeti roko nad mediji, želi samo to, da bi s tem zakonom, bilo zadoščeno vsem tistim, ki želijo urediti zadevo, tako s tistimi glasili, ki so na nek način še zmerom v javni lasti oziroma za katere ni rešeno vprašanje lastništva, zlasti pa želi vlada spodbuditi vso tisto iniciativo, ki jo lahko prinese privatna iniciativa in privatno lastništvo nad mediji."
27,"Mislimo, ocenjujemo, da bo to tisto, kar bo naredilo slovenske medije še bolj odprte in kar bo dokončno osvobodilo dediščine, ki nam je ostala iz minulih desetletij."
38,"Jaz sem pripravljen odgovoriti na tista vprašanja, na katera bi mogel odgovoriti na osnovi teh - pripravljen sem vam povedati na kratko, kot je rečeno, ampak vidim, da takega pravega razpoloženja ni - tudi vse tisto, kar nas je vodilo."
15,"Ampak, v glavnem sem vam vse povedal, kar bi vas v tem hipu utegnilo zanimati."
30,"Vi ste vsekakor tisti, ki boste zakon sprejemali, ki se boste odločali med variantami, ki so vam postavljene in ki boste izbirali tisto, kar je za današnji trenutek najbolj prikladno."
2,Hvala lepa.
5,"Hvala, še želi kdo razpravljati?"
2,Gospod Šter.
15,"No, v nasprotju s predgovorniki bom povedal kar svoje osebno mnenje, ne kakšno mnenje stranke."
35,"Zanimanje, s kakršnim smo poslanci in cela slovenska javnost pričakovali in pričakali začetek zakonodajnega postopka v zvezi z zakonom o javnih glasilih, je vsaj meni osebno dokaz, kako potrebno je, da se to področje uredi."
17,"Sodim, da je trifazni postopek potreben, ker kot tak omogoča normalno kristaliziranje in pot do najboljših rešitev."
15,"To namreč, pot do najboljših rešitev, je pa možna samo ob korektni in argumentirani razpravi."
24,"Tukaj in tudi v tako imenovani javni razpravi, sicer nas verjetno ponovno čaka še marsikatera afera, tudi nadaljnja polarizacija mnenj o zadevi Radio Kranj."
11,"Odločno zavračam kakršnekoli iluzije na politično afero, s tem v zvezi."
18,"Če katera od strank ali posameznih poslancev to želi, so informacije o tem dostopne pri vodstvu Radia Kranj."
11,"Kolikor mi je znano, tam teh informacij še ni nihče iskal."
26,"Torej, da končam, podpiram predlog za izdajo zakona o javnih glasilih, mislim, da se bo moralo še marsikaj v njem spremeniti, ampak podpiram začetek te poti."
1,Hvala.
6,"Hvala, gospod Jaša Zlobec ima besedo."
2,Lep pozdrav.
21,"Zakon seveda potrebujemo, v tem se vsi strinjamo, in prosil bi ministra Staniča, da dejansko pove to, kar je prej nakazal."
14,"Namreč, mene, pa najbrž ne samo mene, zanima, kakšni so bili nameni sestavljalcev zakona."
4,To je ena stvar.
8,"Druga stvar je, da najprej razčistim osnovno zadevo."
31,"Prav Radio Kranj je bil dragocena izkušnja, to je tretja teza, kjer se z zakonom, ali odlokom občine ali mesta, lahko posamezne dejavnosti javnega obveščanja oziroma zadeve določi kot javne službe."
26,"To je seveda teza, ki nima kaj iskati v zakonu, in o tem je sploh škoda izgubljati besede, ker omogoča najhujšo privatizacijo in polaščanje javnih glasil."
57,"Mislim, da je ena stvar premalo vodila sestavljalce tega zakona, namreč Slovenija je majhen prostor, to vsi dobro vemo, to ni treba posebej poudarjati, majhen prostor, v katerem preprosto določene zakonitosti trga in konkurence javnih glasil, medijev, ne morejo veljati na tak način, kot veljajo v prostorih 20, 50, 100 milijoni ali pa celo z milijardo publike."
14,"Slovenija ima lahko samo en glavni časnik, pa če se vsi pretrgamo na dvoje."
27,"Če bi hoteli tako RTV kot tisti en časnik postaviti tako rekoč zunaj zakona, potem smo se znašli informacijsko v popolnoma slepi ulici ali celo slepem črevu."
16,"Osnovna stvar, ki jo mora imeti tako zakon kot praksa, je obramba medijev pred političnimi strankami."
10,"In tukaj je popolnoma vseeno, katera stranka je na oblasti."
26,"Gre za to: če si začno politične stranke deliti vpliv nad mediji, potem je izgubljena kakršnakoli avtonomnost novinarskega dela, da ne govorimo o avtonomnosti civilne družbe."
21,"Eklatanten dokaz za to, kam nas je pripeljala partitokracija v zvezi z mediji, je vsa zadevščina in zaplet z RTV Ljubljana."
17,"Še enkrat poudarjam, tam je bilo bolj pomembno, da je nekdo naš človek kot pa kakršnekoli kvalifikacije."
6,In to resnično je nevzdržna zadeva.
8,"Minister Stanič je govoril, da je zakon evropski."
31,"Nič ne rečem, da zakon ni narejen po evropskih merilih, samo treba bo upoštevati, da v vseh razvitih zahodnoevropskih državah obstaja takorekoč na stotine varovalk, ki ščitijo integriteto in avtonomnost novinarjev."
19,"Se pravi, vzeti samo zakon, pozabiti pa na vse drugo, kar v praksi spremlja zaščito avtonomnosti novinarja, je premalo."
30,"In argument, ki ga poslušamo že od konstituiranja te skupščine oziroma že od prej, je pa tak; novinarji so ""banda"", ki je 45 let poslušala oblast in pred njo klečeplazila."
11,Sedaj pa jih je treba takorekoč kaznovati za njihovo prejšnjo poslušnost.
13,"Res je, novinarji so imeli jarem okoli vratu, razen zadnjih nekaj let mogoče."
46,"Samo: kaznovati te novinarje, med katerimi jih je seveda cel kup, ki niti 45 let nimajo, s tem da jim nadanemo novi jarem, s tem ne bomo čisto nič razrešili, ampak bomo samo do konca uničili ugled nekega poklica, namesto da izhajamo iz popolnoma novih izhodišč."
58,"Zlasti, ker smo že videli, da je ta logika podržavljanja v resnici logika oblasti političnih strank v tem, zlasti, ker je kranjski radio dober primer, še boljši primer je, ko ste zadnjič takorekoč z eklamacijo spremljati, zlasti nekateri, moje izvajanje o prof. Bučarju, in mislim, da mora biti v takem zakonu dovolj varovalk, ki bodo onemogočile take privatizacije."
26,"Kar pa se tiče ponudbe kolega Štera, pa vam lahko z veseljem rečem, da bomo v Kranju dobili dokumentacijo in se mu najlepše zahvaljujem za prijaznost."
1,Hvala.
4,Želi še kdo razpravljati?
4,Gospa Žerovnikova ima besedo.
21,"Moje mnenje je, da zakon o javnih glasilih naj upošteva ravno tako tržne zakonitosti in konkurenco tržišča kot vsa druga področja."
17,Zopet v nadaljevanju še naj omogoči privatnost in podjetniskost bodisi pri časopisih ali pa tudi pri RTV.
27,"Za primer bi povedala, da Kamnik ima svoj privatni TV in se kar dobro obnese in bi bili zelo veseli, če bi tudi Ljubljana kaj takega ustanovila."
2,Hvala lepa.
24,"Hvala lepa, jaz bi prosil, da ne bi tu razpravljali o Radiu Kranj, ker sedaj govorimo o zakonu, kljub temu da zgodovina je zgodovina."
4,Še kdo želi razpravljati?
6,Gospod minister želite še kaj pojasniti?
6,Gospod minister Stane Stanič ima besedo.
3,Gospe in gospodje!
13,"Načela, za katera se zavzema gospod Jaša Zlobec, so tudi meni zelo všeč."
7,"Vendar ne vem, kako to platoniado izpeljati."
42,"Ne vem, če jo je kdo na svetu izpeljal do sedaj, glede na to, da vemo, da si predvsem TV in radijske kanale delijo stranke tam, kjer so ti TV in radijski kanali v lasti države, ali pa z denarjem države zgrajeni."
19,"Drugih državnih tiskanih medijev na svetu, na zahodu ni in torej si nad mediji nihče ne lasti nikakršne pravice."
15,"Z njimi razpolaga tisti in glavne urednike imenuje tisti, ki jih ustanovi in jih plačuje."
67,"Pri nas imamo še zmeraj ob vsem tem, kar smo se lani pogovarjali bolj ali manj vehementno, imamo še zmeraj neurejeno vprašanje tiskanih medijev in proces, ki ga je zdaj videti in čutiti, je ta, da se bo infrastruktura oddvojila od teh medijev, to se že ves čas dela, in z druge strani bodo redakcije, ki bodo bolj ali manj neodvisne od tega, kdo bo za njimi."
37,"Povedati moram, da je to moje privatno mnenje, ki ne pomeni nič, ne govorim kot član vlade, jaz mislim, da ne stoji zadeva, da Slovenija ima lahko samo en osrednji dnevnik in da naj bo ta Delo."
22,"Jaz se dostikrat norčujem ter rečem, med drugim meni je všeč ta list, čeprav sem v njem delal, ker ima takšno ime."
7,"Prepričan sem, da bo prihodnost prinesla divesifikacijo."
17,"Ne zato, ker bi jo vlada želela ali pa podpirala, ampak zato, ker je to perioda stvar."
23,"Ljudje bodo hoteli imeti svoje dnevnike, svoje medije in tako kot se gre v vsako drugo podjetništvo, bodo šli tudi v to podjetništvo."
9,"Ali bodo uspeli ali ne, to je njihov problem."
23,"Dvomim pa, da bo državen denar za to, da bi se taki napori, taka prizadevanja, novi ali stari mediji vzdrževali z državnim denarjem."
27,"Če bi se vzdrževali z državnim denarjem, potem je nujno, da bo o denarju, ki bi ga delili iz nekega državnega proračuna, takim medijem moral razpravljati parlament."
2,Nihče drug.
36,"Samo parlament bo določal, parlament pa je strankarski in torej bodo stranke tiste, ki bodo v dokončni fazi morale odločati, kdo naj bi dobil denar iz proračuna, ki ga pa - kot reče gospod Kranjec - mi nimamo."
11,"Ni tega denarja, ki bi ga komurkoli v tem trenutku dali."
26,"Ali bo potrebno osrednji list kot Delo s tako naklado, s takimi dodatki in s tako redakcijo, ki je velika, pa ne rečem, da je prevelika."
41,"Ali bodo takšni dnevniki možni in potrebni, to bo pokazala prihodnost, ali so nenadomestljivi, bo tudi pokazala tako prihodnost, tako kot je vam in meni tudi že vnaprej žal za nekaterimi rubrikami, ki bi lahko ugasnile, če ne bi bilo Dela."
19,"Vendar sem prepričan, da bo vsak, ki bo hotel biti konkurent Delu na slovenskem tržišču, moral o tem razmišljati."
21,"Če bo hotel Delo v neki konkurenčni bitki premagati, bo moral biti njemu podoben oziroma boljši in zato najti sredstva kjerkoli."
32,"Če mu bo primanjkovalo sredstev, pa jih bo šel iskati v državo, bo spet parlamentarna komisija tista, ki bo na osnovi nekega programa, ki bi ga bodoči list predstavil, o tem odločala."
10,"Torej v končni konsekvenci je politika tista, ki bo odločala."
55,"Spomnil bi vas še nekaj, ne vem, ali sem to povedal v tem domu ali ne: Ko so bili tu pred televizijskimi kamerami - na povabilo tudi našega sekretariata in televizije - predstavniki raznih televizij in radijskih postaj, neposredno pred sprejetjem zakona o RTV, je bil med njimi tudi gospod iz Ticina, predstavnik italijanske televizije v Švici."
19,"Kot je zmeraj primer, tako je bilo tudi tu, vsak je slišal tisto, kar je bilo zanj najbolj primerno."
13,"Ljudje z ljubljanske televizije so predstavili na televiziji tisto, kar je njim ustrezalo."
15,"Meni je ustrezala tista izjava, ki žal ni bila objavljena na televiziji ne v tisku."
43,"Ko sem ga vprašal, kako imate vi urejeno to zadevo v Ticinu, je odgovoril: ""Na najbolj demokratičen način."" ""Kako imenujete glavne urednike?"" Odgovoril je: ""Na najbolj demokratičen način."" Pri nas je enajst strank in teh enajst strank se dogovori, kdo bo glavni urednik."
2,Hvala. lepa.
8,To je rešitev samo dogovoriti se je treba.
7,Se želi še kdo javiti za repliko?
5,Gospod Jaša Zlobec ima repliko.
5,Kratka replika iz dveh stavkov.
22,"Prvi je ta: Bolj kot so določeni mediji na zahodu pod vplivom določene politične stranke, manj so verodostojni in bolj so ostudni."
4,To je jasno dejstvo.
15,Drugi stavek je pa ta: Svoboda tiska je za demokracijo pomembnejša kot celo parlamentarna demokracija.
12,V parlamentu lahko večina 55% vedno z glasovalnim strojem povozi manjšino 45%.
7,In zato se manjšina zelo mirno počuti.
21,"Če bi pa ta ista večina povozila tudi časopisne, radijske in televizijske informacije, potem bi bila v resnici demokracija hudo ogrožena."
2,Samo toliko.
1,Hvala.
4,Še želi kdo razpravljati?
5,Gospod Franc Erce ima besedo.
7,"Kolegice, kolegi, tudi jaz bi imel repliko."
18,"Sicer nisem iz t.i. medijskih vrst kot je gospod Jaša Zlobec, katerega prispevke sem pred leti bral."
58,"Sedaj jih na žalost ne, vendar bi rad pri vsej tej debati oziroma obrambi medijev pred političnimi strankami povedal konkreten primer, ki ga sem ter tja doživljam, ko poslušam, npr. Voice of America oziroma po naše Glas Amerike, kjer točno pet minut pred 22.00 uro napovedovalec ali napovedovalka pove: Sedaj bomo povedali uradno stališče vlade Združenih držav Amerike."
17,"Ne vem, ali o koloradskem hrošču, o Coloradu ali pa pač o nečem drugem, vendar brez komentarja."
12,"Jaz sem s tem zadovoljen, pa upam, da državljani Združenih držav tudi."
22,"Kar pa se tiče debate, ki tudi danes poteka v tem našem zboru pa najbrž kje drugje še s kakšno hujšo potenco."
31,"Poglejte, moti me to: ko govorimo o medijih, naj bodo to elektronski, ali ne vem kakšni drugi, predvsem mislimo - pa se potem kregamo stranke gori, stranke doli - na to politično informacijo."
36,"Ko sem sodeloval v razpravi, ko smo jo imeli glede informatike v Komisiji za notranjo politiko oziroma takrat je bil zakon o RTV, pa sem vprašal: koliko odstotkov od celotnega programa RTV je pa sploh političnega?"
20,"Včasih gledam televizijo, pa vem, da so znanstvene, otroške in kulturne oddaje, na pa samo dnevniki, Žarišča in tako naprej."
35,"Mislim, da moramo zadevo gledati v tem kontekstu oziroma kot celoto, ne pa samo to politiko in kdo bo prišel na prvo stran Dela ali na prvo mesto v Dnevniku ali pa v Žarišče itn."
2,Hvala lepa.
1,Hvala.
5,Gospod Primož Rode ima besedo.
7,Rad bi samo nekaj odgovoril prijatelju Jaši.
9,On je že nekajkrat ponovil misel o glasovalnem stroju.
12,"Ravnokar je rekel, da se zelo slabo počuti, kadar glasovalni stroj deluje."
3,Nekaj moram povedati.
13,Vsaka skupščina na tem svetu je sestavljena iz strank - iz koalicije in opozicije.
9,Torej so čisto vse skupščine v bistvu glasovalni stroji.
7,Tako je in tako bo verjetno ostalo.
16,"Glasovalni stroj pa neha delovati, ko pridejo nove volitve in ko se ta glasovalni stroj zamenja."
1,Hvala.
1,Hvala.
4,Gospod Aksentijević ima besedo.
5,"Spoštovani predsednik, kolegice in kolegi!"
29,"Sem za tisto, kar je povedal Jaša L. Zlobec iz osnovnega razloga: ne zato, ker me je zadnjič pošiljal na Tahiti, pa je pozabil, da so tam iznašli bumerang."
18,"Je pa resnična teza, da so svobodni mediji ena od osnovnih garancij svobode in demokracije v vsaki družbi."
39,"Zato se strinjam z njegovimi ugotovitvami, da moramo zagotoviti tudi skozi zakon in mimo zakona možnost, da informacija pride do uporabnika, do nas - vsaka informacija, se pravi - tista pozitivna, ki momentalno nam odgovarja ali negativna, ki nam ne odgovarja."
25,"Da bi se bolje odločili, sprašujem gospoda ministra, če je v zboru petdesetih strokovnjakov, špice, ki so o tem zakonu odločali, bil gospod Boris Jež."
9,"Če je sodeloval pri delu, bom proti temu zakonu."
2,Gospod Stanič.
23,"Tudi če bi bil Boris Jež poleg, Boris Jež in jaz sva velika prijatelja in nikoli ga ne bi zatajil za nobeno stvar."
14,"Boris Jež konkretno ni sodeloval, ampak to zaradi tega, ker pač ni bil poleg."
13,"Mislim pa, če bi bil poleg, bi njegov vpliv v razmerju 1 : 50."
14,"V eni demokraciji ne more nič predstavljati, tudi če bi bil slučajno on nasproten."
24,"Mislim, da kar se tega tiče, gospod polkovnik, ste lahko popolnoma mirni, Ježeve nevarnosti ni, čeprav se bo na njegove bodice, še marsikdo nabodel."
4,To ni več razprava.
6,"Želim, da se mi vseeno dogovorimo."
6,Nihče ni bil načeloma proti tezam.
7,"Vsi vemo, da mora priti do zakona."
23,"Dogovorili smo se za trifaznost in zato bi predlagal, da sprejmemo sklepa: Zbor združenega dela sprejema predlog za izdajo zakona o javnih glasilih."
9,Osnutek zakona naj pripravi Izvršni svet Skupščine Republike Slovenije.
21,Pri pripravi osnutka zakona naj predlagatelj prouči in ustrezno upošteva stališča in predloge delovnih teles Skupščine in stališča ter pripombe delegatov.
7,Ali želi o predlogu sklepa kdo razpravljati?
6,"Najprej moramo ugotoviti, koliko nas je?"
6,Koliko nas je za predlagana sklepa?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagana sklepa."
32,"Nadaljevali bi s 7. točko dnevnega reda, ker se zdi, da bo potrebno glede na glasovanje o amandmajih, ki smo jih sprejemali in odklanjali, potrebno v zvezi z zakonom o zavodih, usklajevanje."
9,"7. TOČKA DNEVNEGA REDA - POBUDE, PREDLOGI IN VPRAŠANJA DELEGATOV."
49,"Obveščam vas, da smo že prejeli pisni odgovor Izvršnega sveta Skupščine Republike Slovenije na delegatsko vprašanje poslanca Romana Jakiča v zvezi z nesprejetim zakonom o zasebnem delu, pisno mnenje Republiškega komiteja za delo na pobudo poslanca Andreja Murna za takojšnjo pripravo zakona o reprezentativnosti in zakona o registraciji sindikatov."
46,"S pošiljko 15.3. smo vam poslali tudi stališča Zveze svobodnih sindikatov Slovenije v zvezi z zajamčenim osebnim dohodkom, ki predlaga, da Izvršni svet Skupščine Republike Slovenije dvigne zajamčeni osebni dohodek in realizira sklep Zbora združenega dela z dne 20.12.1990 - o ponovni proučitvi košarice minimalnih življenjskih potrebščin."
13,"Upam, da se nekateri še spomnete te razprave v zvezi s to problematiko."
24,"V zvezi s tem pismom in stališčem ter v zvezi s tem, kar smo se že decembra dogovorili, bi predlagal našemu zboru naslednji sklep:"
26,"Prvič, Zbor združenega dela Skupščine Republike Slovenije prosi Izvršni svet Skupščine Republike Slovenije, da na podlagi sklepa z dne 20.12.1990 prouči vrednost košarice minimalnih življenjskih potrebščin."
1,Drugič.
29,"Zbor združenega dela predlaga Izvršnemu svetu Skupščine Republike Slovenije, da sprejme sklep o povišanju zajamčenega osebnega dohodka najmanj v višini 5.450 din, kar predstavlja izplačilo v višini 3.500 din."
7,Želi o tem predlogu sklepa kdo razpravljati?
7,"Vseeno vas moram vprašati, ker moramo glasovati."
6,Kdo je za ta predlagana sklepa?
3,Je kdo proti?
0,.
4,Se je kdo vzdržal?
5,"Ugotavljam, da smo to sprejeli."
15,"Potem na predlog Odbora za splošno gospodarske zadeve predlagam zboru, da sprejmemo še ta sklep."
63,"Z namenom, da se poveča likvidnost slovenskega gospodarstva in onemogoči špekulacije z neporavnavanjem obveznosti Zbor združenega dela zahteva, da Izvršni svet Skupščine Republike Slovenije v najkrajšem času pripravi in predloži Skupščini Republike Slovenije v obravnavo in sprejem zakon o poravnavanju oziroma plačevanju obveznosti med podjetji oziroma pravnimi osebami, v katerem naj določi roke in način poravnavanja medsebojnih obveznosti ter sankcije za neizpolnjevanje obveznosti."
15,"V tej zvezi je potrebno pripraviti tudi zakon o stečaju, prisilni poravnavi oziroma konsolidaciji podjetij."
6,Želi o tem sklepu kdo razpravljati?
5,Kdo je za predlagani sklep?
3,Je kdo proti?
4,Se je kdo vzdržal?
10,"Ugotavljam, da je tudi ta sklep z večino glasov sprejet."
23,"Prejeli smo tudi pisno pobudo Vlada Puca v zvezi z javno porabo v letu 1991, to pobudo bomo takoj posredovali našemu izvršnemu svetu."
18,"Zaradi tega, ker gre za kratek čas do sprejetja proračuna , ker ga bomo obravnavali in sprejemali prihodnji teden."
6,Kdo ima kakšno pobudo ali predlog?
2,Gospod Daneu.
9,"Spoštovani kolegi, ko se boste umirili, bom pa prebral."
2,Hvala lepa.
17,"Glede na izjemno uspešno tržno akcijo prodaje zlatnika, tako imenovanega tolarja, bi želel odgovor na naslednje vprašanje."
17,"Kot prvič, kateri državni organ je izdal dovoljenje oziroma pooblastilo za izdajo kovanca in kdo je garant?"
7,"Mislim, da je bila to Narodna banka."
10,"Drugič, kdo je naročnik posla in kdo je proizvajalec kovanca?"
10,"Tretjič, kako je z zakonitostjo distribucije oziroma plačilom carinskih dajatev?"
26,"Četrtič, ali gre razlika v ceni - mislim, da je ta razlika po podatkih, ki sem jih dobil, 1 : 5 - v proračun Republike Slovenije ali kaj drugega."
34,"Vse to pa navajam zaradi tega, ker mislim, da bi pri tem postavil vprašanje, zakaj se pri izboru proizvajalca ni upoštevalo, da imamo v Sloveniji, kot je meni znano, izjemno kvalitetnega proizvajalca - Zlatarno Celje."
2,Hvala lepa.
2,Hvala lepa.
3,"Naslednja pobuda, prosim."
7,Dajem pobudo v imenu Liberalno demokratske stranke.
53,"V zvezi z uradno objavo, da se kljub ocenitvi proizvodnih stroškov naftnih derivatov drobnoprodajna cena ne bo znižala, zahtevamo od Izvršnega sveta, da se ves natečeni denar iz naslova dosedanjega bencinskega dinarja - in to vključno z dodatno razliko, ki je nastala po znižanju proizvodnih stroškov proizvajalcev in distributerjev - v celotni nameni cestnemu gospodarstvu."
48,"V Sloveniji smo že doslej imeli višje cene naftnih derivatov od ostale Jugoslavije in te so bile uvedene prav zaradi posodobitve cestne infrastrukture, zato so tudi v bodoče še višje cene sprejemljive edino pod pogojem, če se bodo sredstva iz naslova bencinskega dinarja uporabljala izključno v ta namen."
45,"V primeru, da bi se skozi cene bencina poskušala voditi davčni sistem in pa politika in še to zgolj s fiskalnega vidika izjavljamo, da takšno politiko cen zavračamo in zahtevamo od Izvršnega sveta, da drobnoprodajne cene naftnih derivatov zniža in jih uskladi s proizvodnimi stroški."
2,Hvala Barbara.
7,Še kdo želi dodati pobudo ali vprašanje?
14,Potem bi zaključil s to točko dnevnega reda in predlagam do 16.00 ure odmor.
25,"Med tem pa prosim delegate: Ahčan, Moge, Perko, Žerovnik in Prelovec, da odidete takoj v sobi 217., da še uskladite to, kar je še potrebno."
8,"Poslanke in poslanci, moram vam povedati razveseljivo novico."
25,"V Družbenopolitičnem zboru so pred dobro minuto izglasovali tudi tisti sporni umik amandmaja, tako da je zakon o zavodih zdaj sprejet in spravljen pod streho."
6,To je bil tudi današnji cilj.
39,"Mi smo opravili tudi vse točke dnevnega reda in na tak način zaključujem ob 16.22 našo dvodnevno sejo, s tem da se v sredo 27.3 ob 10.00 uri ponovno v velikem številu vidimo v veliki dvorani Skupščine Republike Slovenije."
2,Na svidenje.
0,.
