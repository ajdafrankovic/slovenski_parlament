3,Nadaljujemo s 16.
6,SEJO DRUŽBENOPOLITIČNEGA ZBORA SKUPŠČINE REPUBLIKE SLOVENIJE.
30,"Za nadaljevanje 16. seje zbora so se opravičili: Peter Bekeš, Vane Gošnik, Zdenka Vidovič, Spomenka Hribar, Božo Kuharič, Marija Markeš, Borut Šuklje, mag. Viktor Žakelj,Franc Potočnik in dr. Voljč."
12,"Gospod Štefan Kociper se bo seje udeležil malo kasneje, enako dr. Capuder."
7,Po podatkih službe je prisotnih 43 delegatov.
4,"Prosim, da ugotovimo prisotnost"
3,Še kratko obvestilo.
7,Družbenopolitični zbor ima odmor ob 12.30 uri.
13,Prehajamo na USKLAJEVANJE OB PREDLOGU ZAKONA O PRORAČUNU REPUBLIKE SLOVENIJE ZA LETO 1991.
10,"Prosim poročevalca delovne skupine, gospoda Janeza Kopača, da poda poročilo."
2,"Spoštovane, spoštovani!"
25,"Delovna skupina delegatov vseh treh zborov je obravnavala različne amandmaje, ki so bili različno sprejeti na vseh treh zborih in razlik je bilo kar precej."
34,"Ker pa je proračunska razprava zelo eksaktna, je bilo zelo težko v tako kratkem času kot nam je včeraj zvečer ostal na voljo, da za današnjo sejo pripravimo vse skupaj, izpeljati kakršnokoli vsebinsko debato."
9,Zato je delovna skupina delovala bolj ali manj formalno.
27,"Ob vsakem različno sprejetem amandmaju na nekem zboru, smo glasovali o tem, ali člani skupine predlagamo temu zboru, da amandma umakne oziroma drugemu zboru, da ga sprejem."
46,"No, in tako se je, ne da bi se za to posebej dogovorilo, zgodilo, razen dveh, treh izjem, da je delovna skupina vedno izglasovala vse tako, da naj tisti zbor, ki ni usklajen z drugima dvema, sprejme odločitev, ki sta jo sprejela tudi druga dva zbora."
10,Zato vsebinske diskusije oziroma usklajevanja na usklajevalni skupini ni bilo.
19,"Pred vami je strogo formalen predlog, kjer praktično ni nič drugega kot: sprejetje amandmaja Izvršnega sveta ali pa ne."
28,"Posameznih rešitev vam ne bom predstavljal, saj jih imate v poročilu in nanje bo pred vsakim glasovanjem opozoril predsednik zbora, kljub temu pa naj opozorim še na to."
26,"Delovna skupina je pri nekaterih amandmajih ostala neusklajena, tako da verzija, ki bo sprejeta po glasovanju o poročilu delovne skupine za usklajevanje, ne bo dokončna verzija."
2,Hvala lepa.
5,Hvala lepa gospodu Janezu Kopaču.
5,Želi kdo razpravljati o poročilu?
4,Gospod Smole ima besedo.
16,"Če prav razumem poročilo kolega Kopača, je to, kar je predlagano, rezultat preglasovanja v delovni skupini."
7,"To pomeni, da se niso upoštevali argumenti."
20,"Čudim se, da mi v Družbenopolitičnem zboru sprejemamo neke amandmaje, potem pa se od nas zahteva, da te amandmaje umaknemo."
7,To nikamor ne vodi po mojem mnenju.
39,"Zato prosim, da se razčisti, ali se je v delovni skupini delovalo na osnovi argumentov ali na osnovi oblastne moči, in zahtevo, da morajo vse, kar misli Izvršni svet, da mora biti sprejeto, če ne bo katastrofa v Sloveniji."
4,Hvala lepa gospodu Smoletu.
4,Še kdo želi razpravljati?
4,"Prosim, Emil Milan Pintar."
4,Spoštovane kolegice in kolegi!
6,Na dve stvari bi rad opozoril.
8,"Vsi vemo, da smo v izjemno težkem položaju."
26,"Enkrat zaradi našega gospodarskega stanja, ki se v implosciji, ki traja že nekaj časa, sesipa, in bi morali s tem proračunom iskati odgovor na to stanje."
11,Drugič smo v izredno težkem položaju zaradi politične situacije v Jugoslaviji.
28,"Vemo, da nikakršnih velikih znakov, da se situacija kakor koli razrešuje ali da se približuje tistemu vzdušju, kjer bi mi lahko upali na razrešitev situacije na jugoslovanskem nivoju."
44,"To seveda pomeni, da ostajamo vpeti med dve izjemno težki tendenci in v tej situaciji bi človek pričakoval, da bo Izvršni svet Republike Slovenije poskušal odreagirati tako, da bo iskal mostove med različnimi mnenji in začel oblikovati neko konsenzualno razvojno politiko za letošnje leto."
73,"Dogajanje na včerajšnji skupščini, kjer je prišlo do popolnega odbijanja vseh pozitivnih poskusov okoli zakona o obrambi; reagiranje v teh usklajevalnih poskusih, kjer smo poskušali opozoriti Izvršni svet, da je treba iti z drugačnim proračunskim okvirjem v to letošnje leto; kjer bomo mi morali razviti višjo stopnjo medsebojnega zaupanja, pa tudi višjo stopnjo medsebojnega sodelovanja, se je pokazalo, da Izvršni svet s polno aroganco odbija vsake poiskuse spreminjanja oziroma dogovarjanja na tem področju."
56,"Vztraja pri svojih amandmajih, ki so v malenkosti glede na tisto, kar se je dogajalo, in ne dopušča, da bi se sploh razvila kakršna koli resna razprava okoli stvari; me opozarja, da Slovenija očitno ni dozorela - ali da vsaj vladajoča struktura ni dozorela - za normalno sodelovanje in povezovanje, ki bi ga Slovenija v tem obdobju potrebovala."
43,"Moram povedati, da sem pri reagiranju na te stvari pravzaprav osupel, ker sem prepričan, da če gremo v odločilne procese, ki nas čakajo, tako brez sposobnosti notranjega sodelovanja, da bomo v teh procesih naleteli na celo vrsto stvari, ki nas bodo povratno prizadele."
19,"Zato bi rad na nek način pojasnil, zakaj se mi zdi, da je to, kar počnemo,nekaj skrajno neprimernega."
9,"Moram reči, da osebno takega obnašanja ne morem sprejeti."
9,Ob tem bi rad postavil samo še kratko vprašanje.
29,"Ko smo začeli razpravo o proračunu, je gospod Janša obljubil, da bo šel v svoj seznam gledati, če sem jaz tudi na spisku tistih, ki so jim gravirali puške."
38,"Rad bi ga vprašal, če je že pogledal v ta seznam, pa če bi tudi, ker je javno obljubil, mi odgovoril, ali sem na tistem seznamu, komu so vgravirali puške, da bom lahko mirno glasoval proti takemu proračunu."
18,"Pa da se ne bo videlo, da glasujem zato proti proračunu, ker sem mogoče na kakšnem podobnem seznamu."
2,Hvala lepa.
2,Hvala lepa.
4,Gospod Semolič želi besedo.
1,Spoštovani!
14,"V opravičilo dela te usklajevalne komisije za zagotovo to, da je bila ura pozna."
34,"Sicer ne bi pristal na logiko te usklajevalne komisije, ki je vendar pogosto v praksi, da se takoj, ko dva zbora sprejmeta nek amandma mora drugi tema dvema zboroma podredi oziroma temu sklepu pritrdi."
27,"Če je temu tako, potem bi to lahko ena tajnica to hitro ugotovila in bi prihranila delo in sedenje naših kolegov in kolegic na tem usklajevalnem srečanju."
22,"Kakorkoli že: to, kar je pri nas v ponudbi te usklajevalne komisije, bi prosil, da vsaj na dveh točkah naš zbor vztraja."
10,To je na področju zdravstva in na področju otroškega varstva.
18,"Včeraj smo tu slišali argumente, ki so še zagotovo v ušesih in bi vas prosil, da ne klonemo."
22,"Če je treba, gremo tudi na skupno zasedanje in povemo argumente, ki so vodili naš zbor, da smo sprejeli ta dva amandmaja."
37,"Prosil bi Vas, spoštovana ministrica, dr. Bohova, da v tej točki tudi podprete naše amandmaje s takšno odločnostjo, kot smo včeraj poslušali ministre z drugih področji, zlasti za področje vojske in policije, ko so branili svoje sektorje."
9,"Prosil bi, da vztrajamo vsaj pri teh dveh amandmajih."
1,Hvala.
2,Hvala lepa.
4,"Gospod Andrej Magajna, prosim."
3,Hvala za besedo.
6,Na kratko bi repliciral gospoda Semoliča.
23,"Opozoril je, na to logiko avtomatizma, da tam, kjer sta oba zbora sprejela isti amandma, se nekako priporoča tretjemu, da naj ravna enako."
15,"Vendar tudi pri tej skupini ni bila ta logika upoštevana, razen v postavki pluralizem medijev."
17,"Kot vidimo iz poročila, sta ta amandma zavrnila oba zbora, torej Družbenopolitični zbor in Zbor združenega dela."
23,"Pa kljub temu v predlogu delovne skupine slišimo, naj ta dva zbora umakneta ta svoj amandma in s tem uveljavimo voljo enega zbora."
9,"Vidim, da se tudi ta logika dosledno ne upošteva."
2,Hvala lepa.
3,Hvala gospodu Magajni.
4,Še kdo želi razpravljati?
6,"Če ni več razpravljalcev, zaključujem razpravo."
7,Prehajamo na glasovanje o predlogu delovne skupine.
50,"Po poročilu, ki smo ga slišali in kot je razvidno iz pisnega poročila, ki ste ga prejeli, se predlaga Družbeno- političnemu zboru, da umakne že sprejete amandmaje, in sicer: ""V okviru točke 4: Sekretariat Izvršnega sveta Skupščine Republike Slovenije se črta postavka 2.4.1.7 Pluralizacija medijev v višini 27 milijonov dinarjev."
33,"27 milijonov dinarjev se nameni tiskovni agenciji in promociji v okviru točke 3.2.6 Republiški sekretariat za informiranje, tako da ta sredstva skupaj znašajo 32 milijonov dinarjev."" Delovna skupina predlaga, da ta amandma umaknemo."
3,Najprej ugotovimo prisotnost.
7,"Gospod Školč želi povedati, kako bo glasoval."
5,Glasoval bom proti takemu predlogu.
24,"Razlogov je nešteto, zadnji pa je ignoranca Izvršnega sveta in gospoda Peterleta, ki je bil nekajkrat pozvan, da pojasni, za kaj ta denar gre."
8,To ni bilo pojasnjeno tudi na usklajevalni skupini.
16,"In če Skupščine ne ve, kam gre ta denar, potem takega predloga tudi ne more sprejeti."
2,Hvala lepa.
2,Hvala lepa.
4,-Predlog dajem na glasovanje
12,"Kdo je za predlog usklajevalne delovne skupine, da se ta amandma umakne?"
3,Kdo je proti?
3,Kdo se vzdrži?
12,"S 26 glasovi za, 24 proti in 2 vzdržanima umik ni izglasovan."
58,"""V okviru točke 30 - Republiški sekretariat za promet in zveze naj se v postavki I/l.2.4. - subvencije in intervencije v gospodarstvu pod zaporedno številko 2.4.l - pokrivanje izgube v javnih podjetjih, kjer je republika večinski lastnik, zagotovljena sredstva za tekoče poslovanje Železniškega gospodarstva Ljubljana predvidevajo v višini 3,527.000 tisoč dinarjev, namesto 2,648.702,7 tisoč dinarjev."" Ponovno ugotavljamo prisotnost."
7,Kdo je za umik predloženega prebranega amandmaja?
3,Kdo je proti?
3,Kdo se vzdrži?
12,Ugotavljam: z 28 glasovi za in 23 proti je umik amandmaja izglasovan.
38,"Prehajamo na glasovanje o naslednjem amandmaju, kjer se predlaga: ""V okviru točke 30 Republiški sekretariat za promet in zveze se sredstva v postavki 4.l.3 - železnica, v višini l29,673.800 dinarjev povečajo, tako da znašajo 644,224.900 dinarjev."
24,"Sredstva so namenjena za obvezno soudeležbo k tujim kreditom (EIB in MBOR) in za financiranje ostalih najnujneših investicij v infrastrukturo Železniškega gospodarstva Ljubljana."" - Glasujemo."
10,Kdo je za umik tega amandmaja po predlogu usklajevalne komisije?
3,Kdo je proti?
3,Kdo se vzdrži?
16,"Ugotavljam: z 29 glasovi za, 21 proti in 3 vzdržanimi je izglasovan predlog umika tega amandmaja."
13,"Pod točko 4 se predlaga, da se umakne amandma: ""v okviru točke 32."
23,"Republiški sekretariat za zdravstvo in socialno varstvo se postavka 2.3.3. spremeni, tako, da se glasi: 2.3.3 na področju zdravstva 11 milj. 858.529,3 din."
5,"Prosim, Metka Mencin želi besedo."
11,"Rada bi samo pojasnila, zakaj bom glasovala proti umiku omenjenemu amandmaju."
9,"Spet bom ponovila tisto, o čemer sem govorila včeraj."
43,"Skratka, razlika med sredstvi, zbranimi za zdravstvo iz prispevka za zdravstvo, in sredstvi, ki jih proračun namenja zdravstvu, je približno 3/4 tiste vsote, ki bi jo po ocenah privarčevali s spornimi ukrepi, za katere niti ne vemo, kaj bodo posameznim kategorijam prebivalstva prinesli."
1,Hvala.
1,Hvala.
6,Gospod Smole želi pojasniti svoj glas.
6,Glasoval bom proti umiku tega amandmaja.
30,"Če se ta amandma umakne, je to direkten napad na zdravstvo in se čudim t.i. socialdemokratski ministrici Katji Boh, da ni imela poguma, da bi šla v obrambo zdravstvu."
7,"Prosim, samo kako bi glasoval, brez začudenja."
5,Emil Milan Pintar ima besedo.
21,"Tudi jaz bi rad pojasnil, zakaj bom glasoval proti, in to ne zato, ker ne bi bil začuden nad tako reakcijo."
8,"Nisem začuden, ker sem to nekako tudi pričakoval."
17,"Pojasnil bom samo enkrat, velja pa to tudi za naslednja področja, ki se tičejo šolstva, znanosti, kulture."
12,"Poglejte, mi vsi vemo, da moremo na teh področjih iti v racionalizacijo."
25,"To vedo tudi ljudje na teh področjih in mislim, da zdravniki natančno vedo, da so možnosti za racionalizacijo in da bodo morali v to iti."
23,"Vendar, seveda ravno vedo in zahtevajo, da se pred tem opravijo strokovne analize in da se uveljavi doktrina na vsakem od teh področij."
46,"Mi pa dejansko, ne da bi opravili ta del zadeve, dopuščamo, da začnemo igrati razne igre, med drugim tudi lobiji na posameznih področjih, interesi ene regije proti interesom druge regije, interesi ene institucije proti interesom druge institucije in to postaja izjemno nevarno za vsa ta področja."
6,Zato smo mi od samega začetka...
11,"Prosim, da se omejite samo na kako in zakaj boste glasovali."
6,"No, prav s tem hočem končati."
17,"Zato smo opozarjali, da zmanjševanje sredstev na teh področjih zahteva tudi dodatne ukrepe oz. doktrino, kako reagirati."
23,"Ker do tega ni prišlo, smo prepričani, da bo ta proračun pomenil katastrofo in zato ne moremo sprejemati teh predlogov, ki so tukaj."
2,Hvala lepa.
2,Hvala lepa.
6,"Dr. Katja Boh, ministrica za zdravstvo."
7,Brez dvoma se bom vzdržala tega glasovanja.
32,"Te borbe za zdravstvo in socialno varstvo sem dala skozi, to se vleče že dva, tri mesece in sem prepričana, da je Izvršni svet naredil največ, kolikor je mogel prav pri zdravstvu."
34,"Če bi danes izglasovali, da dobi danes zdravstvo eno in še nekaj milijarde več, kar bi sicer meni izredno olajšalo delo, potem vem, da to eno milijardo in še več moramo nekomu drugemu vzeti."
23,"In če mi poveste, komu lahko brez škode to vzamemo, sem takoj za to in prva za to, da se ta denar zdravstvu."
5,Enako velja za socialno varstvo.
7,"Socialno varstvo je manj oškodovano, čeprav tui."
11,"Še vedno upam, da bomo ta primanjkljaj na ta način nadomestili."
18,"Tudi tukaj poudarjam, meni bi bilo mnogo ljubše in mnogo lažje delati, ko bi ta denar lahko dobila."
18,"Ampak, prosim tiste, ki se zavzemate za to, da zdravstvo in socialno varstvo dobijo več, povejte od kod."
16,"Kot slišim, včeraj ponoči se je ugotovilo, da je dodatnih zahtevkov za več kot dve milijardi."
8,"Hkrati pa se zahteva, da se proračun zmanjša."
18,"Meni res ni jasno, kako lahko vlada ta dva zahtevka uskladi, tako da ne bi bil nihče prizadet."
4,Dr. Plešivčnik ima besedo.
22,Moj odnos do teh številk se čez noč seveda ni spremenil in zaradi tega bom tudi danes glasoval proti umiku tega amandmaja.
34,"Rad pa bi povedal naslednje: izračun Sekretariata za zdravstvo je, da bi zdravstvo letos potrebovalo ob vseh restrikcijah, ki so že v lanskem letu bile - in teh je bilo kar nekaj - 12.950 milijonov dinarjev."
29,"To se pravi, da 12 milijard 858 milijonov ni tista številka, ki bi jo zdravstvo potrebovalo, če bi delalo tako kot lani, ampak so tu že zajeti restriktivni ukrepi."
47,"In sedaj gre samo za odločitev: ali ukrepe po hitrem postopku - vi pa jih poznate, kakšni so; včeraj sem pa že poudaril, da po hitrem postopku to najbrž ne gre in s to številko bi lahko te ukrepe potem nekoliko v miru spravili do konca leta skozi."
2,Hvala lepa.
4,Dr. Požarnik ima besedo.
4,"Hvala, delegatke in delegati."
28,"Pri prvem glasovanju sem glasoval za to številko 11 tisoč in tako naprej, na tej usklajevalni komisiji sem glasoval proti umiku in tudi sedaj bom glasoval PROTI umiku."
27,"Samo morate vedeti, da je bilo glasovanje tam tako izvedeno, da je od 15 delegatov, ki so imeli pravico glasovati, iz vsakega zbora po 5 - odločala večina."
19,"Lahko vam zaupam, da so nekateri člani našega zbora tudi glasovali proti umiku in da smo bili torej preglasovani."
31,"Moram vam povedati, da ne zadene sedaj stvar Izvršni svet, ampak da je to bila ravno zahteva tistih, za katere tudi tukaj zahtevate, to se pravi v glavnem Zbor združenega dela."
2,Hvala lepa.
3,Še Sonja Lokar.
7,Glasovala bom seveda proti umiku tega amandmaja.
26,"Razlog pa je zelo preprost: ne moremo sprejeti argumentov, da gre za integriran proračun in da bi morali nekomu vzeti, če bi hoteli zdravstvu več dati."
22,"Dejstvo je, da se s posebnim zakonom in z obveznim zdravstvenim zavarovanjem za zdravstvo zbere več denarja, kot mu ga namenja proračun."
25,"Šele takrat, kadar bi proračun dodal k temu, kar je z zakonom zbrano, bi se lahko pogovarjali na tak način, kot je rekla gospa ministrica."
33,"Razen tega pa tudi ne razumem logike Zbora združenega dela, kajti če bi bil sam s seboj dosleden, potem bi seveda lahko terjal takšno zniževanje, vendar hkrati tudi zniževanje plačevanja prispevka za zdravstvo."
24,"Nikakor pa takole nasploh: na eni strani se vzame, denar se zbere, potem se pa porabi za namene, ki z zdravstvom nimajo nikakršne zveze."
1,Hvala.
1,Hvala.
2,Končujem pojasnjevanje.
13,"Preidimo na glasovanje glede točke 4. na predlog usklajevalne komisije, da se umakne."
4,Prej bom prebral amandma.
6,Kdo je za umik tega amandmaja?
3,Kdo je proti?
3,Kdo se vzdrži?
14,"Ugotavljam: z 29 glasovi za, 23 proti in 5 vzdržanimi je umik amandmaja izglasovan."
42,"Pri podtočki 5 predlaga usklajevalna komisija, da umaknemo amandma: ""V okviru točke 32.,Republiški sekretariat za zdravstvo in socialno varstvo, se postavka 2.3.4 spremeni, tako da se glasi: 2.3.4 na področju otroškega varstva 79.301,3 din."" Gospod Semolič želi pojasniti kako bo glasoval."
24,"Spoštovani, tudi tokrat bom glasoval proti umiku, preprosto zaradi tega, ker je ta znesek, ki je predlagan, višina zneska porabljenih sredstev v lanskem letu."
19,"Glede na inflacijo in glede na vse to, kar nas čaka, je objektivno to že tako izjemno nizek znesek."
11,Zaradi tega bom vztrajal oz. glasoval proti predlagani spremembi tega amandmaja.
11,"Prosim, kdo je za umik tega amandmaja naj dvigne zeleni karton."
3,Kdo je proti?
3,Kdo se vzdrži?
6,"Ugotavljam, da je umik amandmaja izglasovan."
42,"Pri točki 6 se s strani delovne skupine predlaga umik amandmaja: ""V okviru točke 34 Republiški sekretariat za vzgojo in izobraževanje ter telesno kulturo se v postavki 2.2. dotacije družbenih dejavnosti zagotovi 2.600.000 din za obnovo; vzdrževanje in sanacijo visokogorskih planinskih postojank."
6,Dr. Buser bo pojasnil svoj glas.
13,"Spoštovani, cenjenemu zboru se izredno lepo zahvaljujem, ker smo sinoči ta amandma sprejeli."
39,"Danes mi je ljubeznivo g. Markičeva točno dokazala, da je ta postavka za planinsko organizacijo zares v postavki že zaobsežena v Republiškem sekretariatu za finance, torej da planinci dobijo denar tamkaj in tako bom glasoval za umik tega amandmaja."
16,"Res gospod Smole, danes zjutraj mi je gospa Markičeva dokazala, da je ta vsota denarja obsežena."
2,Petkrat manj.
12,"Bom glasoval za ta amandma, ne za umik ampak za ta amandma."
3,Hvala dr. Buser.
5,Še gospod Kreft želi besedo.
27,"Glasoval bom proti umiku tega amandmaja, ne bi pa vam šel tega pripovedovati, če ne bi že tako ali tako zavrnili, kot se spomnite, umika prvega amandmaja."
29,"Proti umiku sem zato, ker se mi zdi pomembno, da ne odstopimo pred glasovanjem vseh treh zborov od količinsko tako nepomembnega, za življenje v Sloveniji pa tako imenitnega sklepa."
26,"Sredstva pa, ki so bila predložena v postavki, ki je bila včeraj tolikokrat omenjena, so pa 1/5 zneska, o katerem lahko sedaj glasujemo in ga zagotovimo."
9,"Ne bi pa ponavljal tistega, kar sem že včeraj."
1,Hvala.
2,Hvala lepa.
3,Prehajamo na glasovanje.
12,"Predlaga se umik citiranega amandmaja pod točko 6, kot smo ga prebrali."
11,"Kdo je za umik tega amandmaja, prosim, naj dvigne zeleni karton."
3,Kdo je proti?
3,Kdo se vzdrži?
13,"Ugotavljam: s 26 za, 25 proti in 5 vzdržanimi umik amandmaja ni izglasovan."
38,"Pod točko 7 delovna skupina predlaga: ""V okviru točke 34 - Republiški sekretariat za vzgojo in izobraževanje ter telesno kulturo, postavka 4.2.2 - investicije v družbenih dejavnostih vzgoja in izobraževanje, s 176.959.1 dinarjev poveča na 203.959.1 dinarjev."" Glasujemo o predlogu."
6,Kdo je za umik tega amandmaja?
3,Kdo je proti?
3,Kdo se vzdrži?
13,"Z 31 glasovi za, 23 proti in 4 vzdržanimi je umik amandmaja izglasovan."
4,Gospod Semolič želi besedo.
13,"Želim pojasniti, kako bom glasoval oziroma kako bomo glasovali socialisti v tem zboru."
11,"Glasovali bomo PROTI, ker s proračunom nismo prav nič razbremenili gospodarstva."
10,Tak proračun bo pospešil propad našega že tako obubožanega gospodarstva.
22,"Glasovali bomo proti, ker s sprejetjem tega proračuna nismo uspeli niti za dinar dvigniti predlagane postavke na področju zdravstva in socialnega varstva."
27,"S tem bomo grobo posegli v socialno varnost ljudi, saj bo njihovo zdravje, ko bo nastopila bolezen, odvisno predvsem od njihovega premoženjskega stanu in proti temu smo."
25,"In glasovali bomo slednjič proti, ker se bolj kot številk bojimo arogance nekaterih ministrov, ki bodo s tem proračunom dobili še dodatno moč in spodbudo."
28,"Številke bomo morda že čez dva meseca spremenili, ne bomo pa morali spremeniti nekaterih ministrov, ki jim je prva skrb v parlamentarni razpravi, kako moralno diskreditirati poslance opozicije."
7,Zaradi tega bomo glasovali PROTI temu proračunu.
2,Hvala lepa.
1,Hvala.
6,Metka Mencin želi pojasniti svoje glasovanje.
32,"Glasovala bom PROTI proračunu, pa ne samo zaradi tega, ker naši amandmaji za zmanjšanje proračuna, za zmanjšanje sredstev za represivni aparat in prerazporeditve v korist t.i. družbenih dejavnosti niso bili sprejeti."
47,"Ta zbor bi rada spomnila na to, da smo pred tremi tedni sprejeli sklep, s katerim smo naložili Izvršnemu svetu, da pred predložitvijo popravljenega proračuna natančno opredeli raven socialnih pravic, ki izvirajo iz obveznega zavarovanja, in tiste, ki jih je država dolžna zagotoviti vsakemu posamezniku oz. posameznici."
32,"Drugič, da natančno opredeli pogoje, pod katerimi so ljudje upravičeni do pomoči države, in da oblikuje predlog pogojev, po katerimi so do proračunskih sredstev upravičeni tudi zasebni izvajalci storitev na teh področjih."
17,"Izvršni svet tega seveda ni naredil in torej ne ignorira samo poslanskih vprašanj, ampak tudi sklepe zbora."
20,"Če sprejmemo proračun brez tega, kar smo takrat naložili Izvršnemu svetu, seveda podpisujemo bianco menico Izvršnemu svetu na teh področjih."
18,"Kar me pa še bolj skrbi, je pa to, da ta zbor ni pripravljen vztrajati pri lastnih sklepih."
1,Hvala.
2,Hvala lepa.
3,"Prosim, gospod Potrč."
11,Jaz osebno in poslanci naše stranke bomo glasovali PROTI predlogu proračuna.
34,"Dali smo predloge, ki bi pomenili razvojno usmeritev, dali smo predloge, ki bi pomenili v manjši meri krepitev represivnega aparata v Sloveniji, dali smo tudi predloge ne samo, kam dati, ampak tudi kje vzeti."
14,Argumentov za drugačne rešitve ni bilo; bili so enostavno odgovori: ne sprejemamo (najblažje rečeno).
34,"Vse to so razlogi, zaradi katerih ocenjujemo, da ta proračun v izjemno zapletenih razmerah, v katerih smo, ne more prispevati niti k integraciji niti k reševanju izjemno težke krize in zato bomo glasovali PROTI."
1,Hvala.
2,Hvala lepa.
6,Gospod Kolešnik želi pojasniti svoj glas.
3,Glasoval bom za.
15,"Glasoval bo za takšen proračun, ker je na liniji tistega, kar smo mi tukaj sprejemali."
22,"Prvič, bolnico ne ukinjamo g.Pintar, bolnico bi ukinjali, če bi še imeli takšen režim, kot smo ga imeli pred dvema letoma."
12,"Prav gotovo bi jo ukinili in mislim, da bi bila to katastrofa."
19,"Ker pa je nova oblast, jo pa ne bomo ukinili navkljub dezinformacijam, ki so se širile tudi iz opozicije."
23,"Glede te pripombe, če pa imate še kakšno vprašanje, sem pa pripravljen tudi na to odgovoriti, mislim pa da to ni sedaj cilj."
10,"Cilj sedaj je, da povem, da pojasnim, zakaj bom glasoval."
15,"Gospod predsednik, moram odgovoriti na vpade, ker me hočejo dezorientirati ali kako se že reče."
10,"Vidite, da se mi jezik zaplete, ker me poskušajo provocirati."
19,"Glasoval bom za ta proračun, ker je na liniji tudi v tem zboru sprejetih stališč in za osamosvajanje Slovenije."
13,"Prvič to in drugič, ker poskuša stvari, za katere smo se dogovarjali, racionalizirati."
3,To je dejstvo.
5,Ker sam sebi ni protisloven.
13,"Protisloven pa ni v tem, kar se tudi v tem zboru je pokazalo."
28,"Na eni strani zahteva, da proračun zmanjšamo pod vodno gladino in se vsi utopimo in na drugi strani povečujemo neke dejavnosti, ker hočemo od njih dobiti pozitivne poene."
11,"Tudi zaradi tega, ker ta proračun ni protisloven, bom glasoval za."
10,"Zavedam pa se, da ni najboljši, kot bi moral biti."
7,To pa je posledica negativnega zgodovinskega spomina.
45,"Tudi zato bom glasoval za in tudi zato, ker je razvojno naravnana in so v njega vgrajeni vsi tisti elementi, za katere se tako prizadeva moj cenjeni kolega gospod Pintar, ki ga res cenim in mislim, da je to tisto, zakaj bom glasoval tudi za."
7,Gospod Battelli še želi pojasniti svoje glasovanje.
29,"Narodnosti, kot sem že enkrat povedal, delijo usodo vseh državljanov Slovenije in doživljajo in imajo te iste probleme, ki so povezane z našo gospodarsko situacijo, situacijo v Jugoslaviji itn."
18,Poleg tega imajo pa še problem ohranjanja lastne identitete in problem možnosti določanja prespektive lastnega obstoja in razvoja.
19,"Po osnutku proračuna je komisija za narodnosti dala določena poročila in zahteve, ki pa v predlogu niso bile upoštevane."
5,Zaradi tega bom glasoval proti.
11,"Predvsem tudi zaradi tega, ker so sredstva za kulturo izredno nizka."
26,"Kultura pa je tisti moment, ki je dejansko poleg gospodarstva - to je poglavje zase - kultura je tisti moment poleg šolstva in gospodarstva, ki omogoča narodnostni obstoj."
4,Ta sredstva so prenizka.
17,"Dosegajo, kolikor mi pravijo, manj kot tretjino tistega, kar smo sicer kot narodnosti tudi dobivali od države."
40,"Povišanje teh sredstev na nivo, ki bi omogočal ohranjanje teh dejavnosti in določen tudi kvalitetnejši premik na tem polju obema narodnostima, se pravi ta znesek, ki bi to omogočal, je tako strašno minimalen za proračun, a zelo pomemben za narodnosti."
3,Prosim brez intervencij.
3,Izvolite gospod Battelli.
3,Hvala lepa predsednik.
32,"Način, kako je gospod Janša včeraj po moje popolnoma neupravičeno reagiral na moje izvajanje, kajti tista konjereja se ve, kaj je postala in to nima nobene zveze z našim odnosom do obrambe."
3,"Vemo, kaj pomeni."
25,"Sedaj spet to prekinitev, ki se ponavlja s strani ministra Capudra itn., kaže pa na odnos - očitno, ki ga Izvršni svet ima do teh problemov."
22,"Zato sem prisiljen vprašati predsednika vlade, ali je to stališče cele vlade do te problematike ali je to samo stvar teh ministrov."
19,"Seveda bom glasoval proti, večinoma iz razlogov, ki sem jih prej povedal, pa tudi zaradi tega, kar se dogaja."
1,Hvala.
12,"Prosim, kdo želi še kaj povedati, samo kako in zakaj bo glasoval."
8,"Brez razprave, brez vprašanj, brez odgovorov, brez upadov."
3,"Prosim, gospod Smole."
29,"Glasoval bom proti temu proračunu iz številnih razlogov, še posebej pa zato, ker mi sekretar za ljudsko obrambo Janša, ni dal odgovor, koliko denarja bo šlo za nakup orožja."
11,Na to moje vprašanje mi je včeraj v Kalnarju celo grozil.
9,"Prosim, povejte samo, kako in za kaj boste glasovali."
4,Tudi to je razlog.
20,"O tem bomo še razpravljali, ampak hočem povedati, da je nedopustno, da če nekdo postavi vprašanje, da ne dobi odgovora."
1,Hvala.
9,"Prosim, najprej gospod Verlič želi pojasniti, kako bo glasoval."
16,"Vse imam s seboj, rdeči listek, papir, na katerem imam napisano, kaj bom povedal, pa poslovnik...."
9,"Samo kaj in kako boste glasovali, nič drugega, prosim."
4,Glasoval bom proti proračunu.
10,"Glasoval bom proti zato, ker je ta proračun centralistično naravnan."
16,"Izvršni svet z delnim upoštevanjem pripomb glede izravnave, ureditve med občinami in republiko, to tudi priznava."
30,"Nadalje, glasoval bom proti zato, ker je ta proračun tisti, ki bi še prej pokopal slovenske železnice, ker je ta proračun tisti, ki ne upošteva porabe denarja, zbranega glede namembnosti."
22,"Mislim na ceste in na zdravstvo in glasoval bom proti zato, ker se bom moral vrniti v občino, kjer sem bil izvoljen."
37,"Ampak upam, da še kdo razen mene in tam bo najverjetneje treba zagovarjati glasovanje za taki proračun, ki bistveno škoduje interesom državljanov Slovenije v občinah, ki se jim pač reče, da niso ljubljanske oziroma da niso obljubljanske."
11,"Zato je veliko razlogov, zakaj bom pač glasoval proti takemu proračunu."
2,Hvala lepa.
2,Hvala lepa.
13,"Gospod Janša, predpostavljam samo kako in zakaj, točka pobude in odgovori pa sledi."
37,"Glasoval bom za ta proračun tudi zaradi tega, ker so v tem proračunu predvsem v tistih levih kolonah, kjer so indeksi za lansko leto natančno pojasnjena vsa sredstva, ki so šla na račun resorja, ki ga vodim."
39,"Vse številke so tam, naš resor je edini, ki je imel s strani finančnega ministrstva tudi finančno kontrolo od vseh resorjev v vladi in vse številke za vsa sredstva, ki smo jih dobili v lanskem letu, so v Poročevalcu."
8,"Gospod Smole, prosim, da te številke sami preberete."
1,Hvala.
7,"Prosim sedaj ni razprave, mnenj ni več."
2,Sedaj glasujemo.
4,Smo v fazi glasovanja.
9,"Če sem prav razumel, je gospod Peterle dvignil roko."
3,Prehajamo na glasovanje.
2,Ugotovimo prisotnost.
13,"Sedaj glasujemo o zakonu o proračunu, skupaj z amandmaji, kakor smo jih izglasovali."
8,"Kdor je za, prosim, naj dvigne zeleni karton."
3,Kdo je proti?
3,Kdo se vzdrži?
18,"Ugotavljam: s 35 glasovi ZA, 23 PROTI in 1 vzdržanim je zakon o proračunu, skupaj z amandmaji izglasovan."
2,Hvala lepa.
12,"Imamo še predlog dodatnega sklepa, pred tem želi besedo gospod dr. Ribičič."
7,"Gospod predsednik, spoštovane kolegice in kolegi, poslanci."
32,"Rad bi v imenu našega poslanskega kluba in kot prvi od enajstih podpisnikov obvestil izbor o interpelaciji, ki jo vlagamo v zvezi z razvojno in ekonomsko politiko Izvršnega sveta Skupščine Republike Slovenije."
6,"Če smem samo malo, prosim, prekiniti."
9,"Mi smo sedaj pri glasovanju, še nismo zaključili točke."
18,"Imamo še glasovanje o posebnem predlogu dodatnega sklepa, potem imamo vprašanje pobude, pa bi naknadno uvrstili to točko."
12,"Očitno gre za daljše zadeve, smo še v fazi glasovanja o proračunu."
11,"No, jaz sem dobro slišal predsednika, ko je rekel, da zaključuje."
11,"Glasovanje o amandmajih in zakonu, imamo pa še predlog dodatnega sklepa."
8,Ta interpelacija se nanaša točno na izglasovani proračun.
16,"Sedaj to ne spada sem, to bi dali naknadno in prosim, da bi končali še glasovanje."
2,Hvala lepa.
9,Predno dajem na glasovanje predlog dodatnega sklepa delovne skupine.
23,"Skupina predlaga zborom, da sprejmejo predlog sklepa v zvezi s sprejemanjem predloga zakona o proračunu Republike Slovenije za leto 1991, ki se glasi:"
72,"""V kolikor odvijanje proračuna na podlagi ustavnega zakona s strani prihodkov na osnovi efektov novega fiskalnega sistema rezultira nadaljnemu upadanju fizičnega obsega industrijske proizvodnje, družbenega proizvoda, stopnje zaposlenosti in stopnje pokritja uvoza z izvozom oziroma poslabšanja tekočega salda trgovinske bilance s področja konvertibile, naj vlada adekvatno in dinamično reagira na odhodkovni sistem proračuna s tekočim prilagajanjem in obveznim zmanjševanjem naslednjih postavk po vrstnem redu glede na njihovo pomembnost in prioriteto, kot sledi:"
10,"prvič: subvencije in intervencije v gospodarstvu, postavka II/6 odhodkov;"
8,"drugič, financiranje minimalnih funkcij federacije, postavka VII odhodkov."
41,"Vlada naj zagotovi takšno raven financiranja odhodkov proračuna na strani, najemanja domačih in tujih kreditov- postavke 8 in 9 prihodkov proračuna, da le-ta ne bo imela prevelikega in neobvladljivega negativnega efekta na stabilnost gospodarskega in finančnega sistema suverene države Republike Slovenije."""
14,"To je predlog še dodatnega sklepa, ki ga predlaga delovna skupina zborom v sprejetje."
8,Želi kdo razpravljati k predlogu tega dodatnega sklepa?
8,Gospod Kopač najprej in gospod Smole za njim.
23,"Predlog sklepa je bil res predlagan s strani delovne skupine, vendar mislim, da je popolnoma nepotreben, ker ničesar ne pomeni in ne pove."
39,"Tako in tako smo ravnokar sprejeli zakon o proračunu Republike Slovenije, ki v 2. členu govori o sprotnem prilagajanju, spreminjanju dinamike v zvezi z rastjo cen, za kar ima pravico Izvršni svet in s čimer je v zakonu pooblaščen."
33,"Zato je tak predlog sklepa, ki naj bi bil neki napotek, lahko sicer sprejet, ampak je samo še en dodaten papir, ki ga nihče ne bo upošteval in se mi zdi popolnoma nepotreben."
16,"To bi jaz predlagal, ker je pač že dan na glasovanje, da se ga ne sprejme."
2,Hvala lepa.
4,"Hvala, prosim, gospod Smole."
32,"Ne vem, če ima ta papir kakšen pomen, tako kot je kolega Kopač govoril, vendar je za mene simptomatično, da se predlaga zmanjševanje, če pride do vsega tega po temle vrstnem redu."
14,"Prvič subvencije in intervencije v gospodarstvu, to se pravi, prvi napad je na gospodarstvo."
23,"Če govorimo o vrstnem redu potem, če do tega pride, prva prioriteta mora biti zmanjšanje sredstev za obrambo, drugo - zmanjšanje sredstev za policijo."
15,"Strinjam se pa s tole točko, da se zmanjšajo sredstva za financiranje minimalnih funkcij federacije."
15,"Ne morem pa sprejeti nekega papirja, kjer bo najprej pri potrebi zmanjšanja udarilo na gospodarstvo."
10,To je za mene nevzdržno in bom glasoval proti temu.
1,Hvala.
4,Še kdo želi razpravljati?
7,"Če ne, zaključujemo razpravo o predlogu sklepa."
2,Ugotovimo prisotnost.
9,"Kdo je za predlog dodatnega sklepa, kakor je predložen?"
3,Kdo je proti?
3,Kdo se vzdrži?
15,"Ugotavljam, da je z osemindvajsetimi za, devetnajstimi proti in šestimi vzdržanimi predlog dodatnega sklepa izglasovan."
4,Zdaj pa prosim nekaj.
5,"Samo malo, prosim, gospoda Ribičiča."
50,"Predlagam, da preidemo na glasovanje o obrambi in zaščiti, potem pa preidemo na interpelacijo, ker bi imeli potem dovolj časa, da se ne bi zgodilo, kot včeraj, ko sta druga zbora končala z delom in so nas čakali dve uri, po dveh urah pa so se zaradi našega odlaganja razšli."
44,"Prosim, bodimo obzirni, moram reči, sinoči ob 23. uri je poslanec našega zbora rekel: ""Zdaj grem domov, 340 kilometrov prevozim nocoj, da jutri pridem nazaj, pred tem pa moram doma opraviti z živino."" Pričakoval je sinoči do enajstih, da bomo do takrat končali delo."
11,Medtem sta druga dva zbora odšla in to zaradi našega zavlačevanja.
3,"Prosim, bodimo obzirni."
3,"Predlagam, da preidemo"
0,.
5,"Dobro, upam, da bo krajša."
8,"Ne, predlagam, da gremo na obrambo in zaščito."
1,Prosim!
19,"Gospod predsednik, ne sklicujem se na poslovnik, ampak na obljubo, da bom lahko po glasovanju povedal, za kaj gre."
19,Enajst podpisanih poslancev naše stranke vlaga interpelacijo v zvezi z razvojno in ekonomsko politiko Izvršnega sveta Skupščine Republike Slovenije.
28,"V njej ocenjujemo delo vlade in še posebej dajemo poudarek na po našem mnenju, zelo hude negativne posledice, ki bodo sledile iz danes v zboru že sprejetega proračuna."
10,"Ne bom bral interpelacije, ker jo boste takoj dobili razmnoženo."
50,"Rad bi povedal, da si v SDP Slovenije želimo, da bi poslanci vseh strank, iz Kluba neodvisnih in Kluba narodnosti ta naša dramatična opozorila o tem, kam nas vodi dosedanja vladna politika, izkoristili kot priložnost za celovito kritično oceno, ki jo ob sprejemanju posameznih aktov ni bilo mogoče vedno dati."
23,"Po 300 dneh od izvolitve vlade, za katero je takrat glasoval marsikateri od naših poslancev, pa je takšna celovita ocena več kot nujna."
15,"Priložnost za takšno oceno bo seveda v postopku, ki ga sprožamo s tem aktom interpelacije."
2,Hvala lepa.
1,Hvala.
14,"Preidemo na naslednjo točko, to je USKLAJEVANJE K PREDLOGU ZAKONA O OBRAMBI IN ZAŠČITI."
8,"Prosim poročevalca delovne skupine, gospoda Tomažiča, da poroča."
9,"Delovna skupina je ugotovila, da je neusklajenih šest amandmajev."
36,"O vseh smo opravili obsežno razpravo in prav v vseh primerih so nekako prevladali argumenti, ki nas vodijo k temu, da bi tistemu zboru, ki je odločil drugače kot ostala dva, skušali predlagati, da to spremeni."
8,"Dobili ste te predloge, ne bi jih bral."
30,"Povem naj le, da je izjema od tega, da enemu zboru vedno predlagamo, naj sprejme tisto, kar sta ostala dve, je amandma k 125.členu, ki je nekako kompromisna formulacija."
27,"Zato pravzaprav predlagam amandma, vendar pa tu manjka besedilo: ""sprejme naj se amandma k 125. členu, ki se glasi: Prvi odstavek se spremeni, tako da se glasi."
11,"Torej, prvi odstavek smo skrajšali iz razlogov, kot so tu navedeni."
14,"To je edina sprememba, sicer pa imamo štiri zadeve, ki so predlagane Družbenopolitičnemu zboru."
6,"Predlagam, da gremo kar po vrsti."
2,Hvala lepa.
5,Poročilo ste prejeli na klop.
32,"Zboru se predlaga, da umakne že sprejeti amandma k 11. členu, ki se glasi: ""Točka 3 se dopolni z besedilom ""ter starši oziroma skrbniki otroka do tretjega leta starosti brez njihovega privoljenja""."
3,Prehajamo na glasovanje.
3,Ugotovimo najprej prisotnost.
9,"Kdo je za predlagani umik citiranega amandmaja, naj glasuje."
3,Kdo je proti?
4,Kdo se je vzdržal?
14,"Ugotavljam: z osemindvajsetimi glasovi za, šestnajstimi proti in enim vzdržanim je umik amandmaja izglasovan."
54,"Sedaj prehajamo na naslednji predlog usklajevalne komisije, da Družbenopolitični zbor sprejme amandma k 125.členu, ki se glasi: Prvi odstavek se spremeni, tako da se glasi: ""V šolah vseh stopenj posreduje mladim splošno civilizacijska znanja o obrambi in zaščiti, zlasti o osebni in vzajemni zaščiti ter vzgoji za mir."" Prosim, gospod Kreft želi besedo."
29,"Oprostite mi, da bom glasoval proti temu predlogu, da se ta amandma sprejme, in sicer zaradi tega, ker v skladu z obrazložitvijo ta amandma ne sodi v ta zakon."
9,Ta predmet se o tem ureja z drugim zakonom.
11,"Če se ureja s tem zakonom, potem je to predvojaška vzgoja."
2,Hvala lepa.
3,Prehajamo na glasovanje.
20,"Kdor je za predlog delovne skupine, da se prvi odstavek spremeni tako, da se glasi, kot smo prebrali, naj glasuje!"
3,Kdo je proti?
3,Kdo se vzdrži?
13,"Ugotavljam: s štiriindvajsetimi glasovi za, petnajstimi proti in desetimi vzdržanimi, amandma ni izglasovan."
29,"Prehajamo na naslednji predlog delovne skupine, kjer se predlaga, da naj Družbenopolitični zbor sprejme amandma k 129. členu, ki se glasi: točka 5 prvega odstavka 129. člena se črta."""
10,"Kdor je za tak amandma, naj prosim dvigne zeleni karton."
3,Kdor je proti?
3,Kdo se vzdrži?
13,"Ugotavljam: s 34 za, 3 proti in 12 vzdržanimi je predlog amandmaja izglasovan."
13,"Družbenopolitičnemu zboru se predlaga točko 4, že sprejetega amandmaja k 137. členu umakne."
73,"Ta amandma se glasi: ""Prvi stavek, prvega odstavka 137. člena naj se spremeni, tako da se glasi: Sredstva za nadomestila osebnih dohodkov delavcev v času njihovega usposabljanja v teritorialni obrambi, ali v rezervni sestavi organov za notranje zadeve, narodni zaščiti, enotah za zveze, civilni zaščiti ter službi za opazovanje ter obveščanje zagotavljata Sekretariat za ljudsko obrambo oziroma Sekretariat za notranje zadeve."" Prosim gospod Šinkovec, bo verjetno povedal, kako in za kaj bo glasoval."
9,"Glasoval bom za, ker me obrazložitev Izvršnega sveta zadovoljuje."
1,Hvala.
9,"Prosim še gospod Školč bo pojasnil, kako bo glasoval."
11,"Glasoval bom proti, čeprav je bil to izviren predlog Socialdemokratske stranke."
45,"Proti pa bom glasoval predvsem zato, ker na ta način spet ne bo, če tega amandmaja ne sprejmemo, pregledno, koliko sredstev gre v bistvu za vojaške namene in ustava v zvezi s tem predpisuje podjetjem in drugim, da pač del teh vojaških stvari vzamejo nase."
31,"To pa ni korektno in razlogi so, ki me peljejo k temu, da glasujem proti, da mi ni potem potrebno ugibati, koliko seveda za vojaško obrambo in druge tovrstne namene dajemo."
4,Hvala lepa gospodu Školču.
7,"Prehajamo na glasovanje, prosim da ugotovimo prisotnost."
14,"Kdor je za predlog usklajevalne komisije, da se umakne prej citirani amandma, naj glasuje."
3,Kdo je proti?
3,Kdo se vzdrži?
9,"Ugotavljam, da je predlog, da se amandma umakne, izglasovan."
17,"In sedaj prehajamo na glasovanje ZAKONA O ZAŠČITI IN OBRAMBI skupaj z amandmaji, kakor smo jih izglasovali."
8,Prosim gospod Janša bo spregovoril o proceduralnem problemu.
12,"Prosim vas, da pogledate 2. točko oziroma II. amandma k 125. členu."
38,"Naš zbor ni sprejel soglasnega predloga usklajevalne komisije, ki je bil v bistvu oblikovan kot amandma, tako da sedaj ni jasno oziroma najbrž ostaja formalno sedaj I. odstavek, ki je bil bistveno bolj sporen, kot pa ta odstavek."
11,"Predlagam, da se ugotovi, kaj to pomeni - tudi proceduralno, potem pa."
5,Prosim za pojasnilo usklajevalne komisije.
7,"Besedo ima njen predstavnik, prosim gospod Kopač."
31,"Hotel sem povedati samo to, da je bila pač odločitev, taka kot je in da bo sedaj prišlo do usklajevanja v skupini in s tem verjetno tudi na skupno delovno sejo."
16,"Za druga zbora ne vemo, če bosta sprejela vse amandmaje, ki jih je predlagala usklajevalna komisija."
16,"Srčno pa upam, da bo Zbor združenega dela vztrajal pri tem, da se črta 140. člen."
2,Hvala lepa.
16,"Sedaj sledi usklajevalna komisija in potem glasujemo pri nas, šele v nasprotnem primeru sledi skupna seja."
10,"Glasujemo o predlogu zakona, z amandmajem, kakor smo jih izglasovali."
6,"Kdor je za, naj, prosim, glasuje."
3,Kdo je proti?
4,Se je kdo vzdržal?
13,"Ugotavljam, da je predlog zakona o obrambi in zaščiti sprejet z večino glasov."
5,Prehajamo na imenovanje usklajevalne komisije.
10,"Predlog je, da bi delovno skupino prekvalificirano v usklajevalne komisije."
9,"Za proračun: gospodje: Požarnik, Kopač, Reberc, Tomše in Kolešnik."
12,"Kdor se strinja s predlogom, da se našteti imenujejo v usklajevalno komisijo?"
3,Kdo je proti?
3,Se kdo vzdrži?
7,"Ugotavljam, da smo člane usklajevalne komisije imenovali."
19,"Sedaj predlagam, da se delovna skupina, ki je včeraj usklajevala zakon o obrambi in zaščiti, preimenuje v usklajevalno komisijo."
13,"Člani so: gospod Magajna, gospod Tomažič, gospod Žagar, gospod Anderlič in gospod Hobič."
8,Namesto gospoda Zvoneta Žagarja se predlaga Dušan Semolič.
9,"Predlog, da je član komisije gospod Semolič se umika."
6,Namesto njega se predlaga gospod Gajšek.
9,"Kdo je za tako sestavljeno usklajevalno komisijo, naj glasuje."
3,Kdo je proti?
3,Kdo se vzdrži?
8,"Ugotavljam, da je tudi ta usklajevalna komisija imenovana."
4,"Sedaj prehajamo na zadnjo,"
9,"7. točko dnevnega reda, to POBUDE IN VPRAŠANJA DELEGATOV."
15,"Člani imenovanih usklajevalnih komisij pa malo počakajo, ker Zbor združenega dela še ni končal delo."
8,"Prosim, da ostanemo in nadaljujemo s pobudami delegatov."
6,Ima kdo kakšno vprašanje ali pobudo?
3,Prosim gospod Školč.
2,Hvala lepa.
40,"Iz tega, kar smo slišali včeraj in danes o konjih in o drugih stvareh, vezanih predvsem na manjšino, kar je govoril včeraj gospod Janša in kar je govoril danes gospod Capuder, sprašujem, če gre v vladi za sistematično protimanjšinjsko politiko."
25,"Gospod Capuder je namreč tukaj v medklicu rekel, da dobiva italijanska narodna skupnost dvakrat več sredstev in jih je ne vem kolikokrat manj kot Madžarov."
10,"To pomeni, da se v obravnavanje manjšine vnaša kriterij številčnosti."
33,"To je pa tisto, kar je, da rečem, s hudičem sporno in kar je bilo na nek način razumljivo dokler, so to zagovarjali liberalci iz Kranja in še kakšna druga vrsta strank tukaj."
13,"Ni pa to več razumljivo v trenutku, ko to zagovarjajo ljudje iz vlade."
11,"Sprašujem, če gre za sistematično protimanjšinsko politiko, utemeljeno na takem kriteriju."
18,"Če ne gre, kaj bo gospod prvi minister naredil z ljudmi, ki rušijo dobre odnose z obema manjšinama."
44,"Prosil bi, če lahko dobim odgovor zdaj takoj, ker ni to zadeva, ki bi jo bilo potrebno prek številk in ne vem česa še utemeljevati, ampak je eksplicitno politično vprašanje, na katerega vsak lahko odgovori in iz katerega vsak lahko potegne tudi politične sklepe."
2,Hvala lepa.
3,"Doktor Buser, prosim."
1,Spoštovani.
19,"Opozorjen sem bil, da na reki Soči potekajo že dela v zvezi z letošnjim svetovnim prvenstvom: Kajak, kanu 1991."
35,"Pri Trnovem so že napravili razmeroma težak stabilen viseči most preko reke Soče in grozi nevarnost, da bodo na levem bregu se spustili po strmem pobočju navzdol, usekali cesto in izdelali do same reke dostop."
42,"Ker bi bil to grobi poseg v to sicer zaščiteno reko kot reko, ne pa celotnega področja, dajem pobudo, da se Republiški sekretariat za varstvo okolja in urejanje prostora pod nujno vključi v soreševanje problematike graditve in načrtovanja objektov na reki Soči."
15,"Svojo pobudo tudi podpiram s tem, da se ne sme tamkaj graditi nikakršnih stalnih objektov."
42,"Vsi objekti, ki so potrebni za izvršitev tega prvenstva, naj bodo montažne narave in da jih takoj po opravljenem prvenstvu podrejo, da se ne dovoli nikakršen poseg v samo strugo in pa na obrežja bodisi z ruvanjem skal ali pa njihovim miniranjem."
2,Hvala lepa.
4,Hvala lepa gospodu Buserju.
4,Gospod Pahor želi besedo.
26,"Če mi dovolite, gospod predsedujoči, kolegice in kolegi, to pot vprašanje ne bi zastavil vladi, pač pa bi zastavil retorično vprašanje kolegom poslancem iz koalicije Demosa."
21,"Za politično kulturo velja, da je toliko višja, kolikor bolj se udeleženci v političnem prostoru držijo nekaterih uzanc, pravil in običajev."
27,"Za demokratično in razvito politično kulturo velja, da je utemeljena na zaupanju obeh sogovornikov tako tistih, ki so na eni, kot tistih, ki so na drugi strani."
8,"Zaupanju torej, da se bodo držali dogovorjenega sklepa."
20,"V ponedeljek so se dobili predstavniki večine političnih strank, tam je bil tudi gospod Zagožen, ki predstavlja poslanski klub Demosa."
59,"Tam so bili predstavniki vseh sedemnajstih mladinskih organizacij, ki se vzdružujejo Mladinski svet Slovenije, tam je bil podpredsednik vlade in skupen dogovor je bil, da se poišče neka razumna pot, po kateri bi z minimalnimi, minimalnimi sredstvi vendarle zagotovili delo Mladinskemu svetu Slovenije, ki je ta trenutek edina civilno družbena institucija, ki skuša oblikovati sistematično mladinsko politiko v Sloveniji."
5,Ta dogovor je bil sklenjen.
12,"In še enkrat sem nasedel, kot naiven, da se ga bomo držali."
4,Pa se ga nismo.
47,"Tako moram danes, žal, ugotoviti, da Mladinski svet Slovenije še vedno obstaja, navkljub temu da ni zakona o tem, zato ker obstaja pripravljenost sedemnajstih članic, da vendarle sedemo skupaj in da v pluralnem, svobodnem in demokratičnem prostoru oblikujemo tisto, kar je skupnega tudi na področju mladinske politike."
48,"Državi pa moram reči, da se ji čudim, da ne pokaže pripravljenosti, da bi zares z minimalnimi sredstvi omogočila, da bi sedemnajstim članicam in vsem tistim, ki bi se jim naknadno pridružili, omogočili, da bi, kot sem rekel, pluralno, svobodno in demokratično oblikovali nove temelje slovenske mladinske politike."
6,To si morate vzeti v zakup.
2,Hvala lepa.
2,Hvala lepa.
3,Gospa Maria Pozsonec.
4,Hvala lepa za besedo.
3,Najprej dve pobudi.
17,"Prosim sekretarja za promet in zveze, da ekonomsko utemelji najboljšo varianto železniške povezave med Slovenijo in Madžarsko."
8,Sploh naj da informacije v zvezi s tem.
18,"Prav tako prosim Sekretariat za mednarodne odnose, da končno reši usodo prehodov v Martinju, Prosenjakovcih in v Pincah."
17,"Ljudje ob meji so zelo nezadovoljni, da se tako neučinkovito ukvarjamo in tako dolgo s temi problemi."
30,"Prav tako se zdi skrajno nekorektno, da lendavska občina niti odgovora ni dobila na svojo pobudo, ki se nanaša na otvoritev prehoda Pince in na prehod meje z osebnimi izkaznicami."
16,"Rada bi se še zahvalila za ponujeno konjsko čredo, kot za edino gospodarsko ponudbo tega proračuna."
41,"Upam, da je gospod minister mislil resno in da bo kmalu prispel ta transport v Lendavo, kajti saj mi Madžari smo že od nekdaj dobri konjeniki, smo tudi dobri gospodarji, smo tudi brez službe - mogoče bomo lahko kaj naredili iz tega."
23,"In kar bi pa bilo najvažnejše, rešili bi to skupščino posmeha, ki ga zasluži zaradi takšne postavke v proračunu na pragu 21. stoletja."
11,To je na ravni tistega v zvezi z zvonjenjem proti toči.
2,Hvala lepa.
2,Hvala lepa.
5,"Prosim, besedo ima Franco Juri."
15,"Rad bi opozoril prisotne, da nisem še dobil odgovorov na dve delegatski pobudi oz. vprašanji."
21,"Pred osmimi meseci sem ministra za notranje zadeve vprašal, ali je res, da se denar casinojev steka v blagajne državne varnosti."
10,"Vprašanje sem ponovil pred kratkim, vendar odgovora še ni bilo."
29,"Drugič, na predzadnji seji sem vlado opozoril na delikatno vprašanje domnevnega sedminskega arheološkega najdbišča in predlagal republiški poseg za ugotavljanje dejanskega stanja na tem področju in možnih predvidenih ukrepov."
13,"Gre za domnevno najdbišče stare Egide, kjer Istra-Benz že namerava graditi svoje objekte."
2,Dela potekajo.
17,"Kljub opozorilom nekaterih domačih strokovnjakov ni bilo niti odgovora niti namiga, da bi o tem kaj razpravljali."
9,"Zato sprašujem, ali je mogoče danes dobiti te odgovore."
20,"In če ni mogoče, zakaj poslanec mora čakati tudi osem mesecev za to, da ne dobi odgovora na postavljeno vprašanje."
1,Hvala.
2,Hvala lepa.
4,Gospod Zagožen ima besedo.
16,"Gospodu Pahorju bi rad povedal, da sem jaz glasoval ZA financiranje; torej jaz nisem prekršil dogovora."
25,"Res je, da ima v tem zboru Demos večji glasovalni stroj, ampak očitno ni vedno tako discipliniran, kot je na srečo manjši glasovalni stroj opozicije."
6,In glasovali so pač po svoje.
52,"Mislim, da je bil to tudi rezultat razprave v našem zboru na zadnjem zasedanju skupščine, ko smo obravnavali predlog za izdajo zakonov o mladinskih svetih, kjer je, žal, opozicija pokazala, da sicer želi urediti razmere z Mladinskim svetom, ne pa tudi drugih zadev, predvsem položaja materialne infrastrukture, namenjene mladini in mladinskemu delu."
24,"Potem ni navdušena nad državnim vladnim uradom za mladino in ni navdušena, da se z zakonodajo uredi tudi položaj mladinskih organizacij - političnih in interesnih."
26,"Iz tiste razprave je bilo, žal, očitno, da opozicija želi samo obdržati privilegije na tem področju, zagotoviti pa k temu dodatno tudi še delovanje Mladinskega sveta."
38,"Mislim, da tudi to spada na področje politične kulture in vsekakor, kljub vsemu upam, ker je ta pobuda vendar prodrla, da bomo od Izvršnega sveta dobili predloge za kompletno zakonodajo in tudi za ureditev materialnega položaja mladinskih organizacij."
1,Hvala.
2,Hvala lepa.
4,Gospod Pahor želi replicirati.
15,"Gospod Zagožen, sedaj bom povedal zelo eksplicitno tisto, kar sem preje hotel povedati med vrsticami."
29,"Za politično kulturo te skupščine, ki postavlja temelje politični kulturi parlamentarne demokracije, je pomembno, da se zgradi medsebojno zaupanje med tistimi, ki imajo večino, in tistimi, ki imajo manjšino."
65,"Če oblastna večina misli, da lahko z neprijavljenostjo za diskusijo odvrže vsak, tudi pameten predlog opozicije, sili tiste, ki so (bom rekel) zagovorniki konstruktivne opozicije, na obrobje dogajanja, ker se jim ostali smejejo, ker pravijo: ""Poglejte, predlagate, imate pametne predloge, imate pametne argumente, pa vas zavračajo; vi nimate kaj iskati."" Govorim o tem, da se moramo navaditi pri dogovarjanju na to, da se dogovori spoštujejo."
22,"Mi smo se tam vendarle dogovorili - vi tam niste bili kot privatna oseba, vi ste bili tam kot predsednik poslanskega kluba Demosa."
19,"In tam se dogovorili, da bomo skušali vplivati na svoje kolege v parlamentu, da bomo ta minimalna sredstva izglasovali."
6,In se tega dogovora nismo držali.
5,In to je zame zaskrbljujoče.
16,"Ne samo pri primeru Mladinskega sveta Slovenije; pri mnogih stvareh, ki se tukaj v parlamentu dogajajo."
47,"Mislim, da ni potrebe, da se stvari zaostrujejo, mislim, da ni potrebe, da iščemo povsod nacionalno soglasje, mislim pa, da je potreba, da v korist dobre, kvalitetne politike in dobrih in kvalitetnih političnih odločitev kdaj tudi vladajoči blok umakne ""kazanje mišic"" za to, da sprejme pameten predlog."
5,Samo o tem sem govoril.
1,Hvala.
2,Hvala lepa.
2,Gospod Peterle.
4,Spoštovane poslanke in poslanci.
18,Najprej bi rad odgovoril nekaj gospodu Školču na vprašanje v zvezi s politiko do narodnostnih manjšin v Sloveniji.
28,"Najprej moram načelno reči, da ne odgovarjam na retorična vprašanja, ki v bistvu niso vprašanja, ampak so ponavadi nizke teze, oziroma je skozi to vprašanje že vse povedano."
16,"In ne odgovarjam na vprašanja v tem smislu, ali vlada misli - je zemlja okrogla ali ni."
22,"Zato bom počakal, da se bo tako tezo dokazalo na nek način, potem bom pa na dokaze odgovarjal; ne na suha vprašanja."
57,"Pripravljen pa sem oskrbeti Skupščini ali samo temu zboru natančno poročilo, kaj je vlada naredila v času svojega mandata za eno ali drugo skupnost, primerjati to, kaj je delala prejšnja oblast, s kakšno pozornostjo je peljala svojo politiko do njih in iz teh številk bo razvidno, ali gre za rušenje česarkoli ali gre za graditev nečesa drugega."
5,Nekaj načelnega tudi k temu.
42,"Ne glede na vse, kaj se je napak godilo prej z obema narodnostnima skupnostima oz. s politiko do njiju, ne moremo verjetno peljati take politike, da bi bili ti dve skupnosti izvzeti iz tega, kar pač imamo na razpolago v tem času."
15,"Upal bi si zatrjevati, da nikakor nista prizadeti bolj, kakor je naša dežela v celoti."
2,Druga zadeva.
13,Konjereja je postala te dni geslo opozicije oziroma dober konj za napadanje proračuna.
49,"Staviti grem nekaj: če bi ta, povsem obrobna postavka po vrednosti bila izpuščena, glede na to, da jo je prejšnji proračun poznal, bi opozicija verjetno naredila naslednje: te grdobe od Demosa so vrgle ven še teh nekaj konjev tem kmetom, ki so od tega živeli majčkeno s pomočjo države."
6,Problem bi bil na drugi strani.
5,Nikoli ne narediš pač prav.
10,"In prosim, ne jahati toliko na tem tako šibkem poniju."
10,"Naslednja zadeva - mejni prehodi, o tem je govorila gospa Pozsončeva."
8,Jaz bi prosil tukaj za upoštevanje realnih dejstev.
14,"Zadnjič, ko je bila tukaj delegacija iz Železne Županije, smo natančno obravnavali to vprašanje."
13,"Bili so predstavniki obeh občin in je bilo jasno povedano, kje stoji zadeva."
23,"Stoji na madžarski strani - ne morem sedaj tega reči za vse prehode, ker želja je ta hip več, kakor jih je mogoče realizirati."
21,"Vem pa, da za prehod Martinje je z naše strani vse narejeno, da pa madžarska stran tukaj ne dohaja naših aktivnosti."
13,"Tudi tukaj lahko pripravimo natančno poročilo, kdo je kaj naredil in kdo ne."
10,Poslanec Pahor je govoril o zaupanju in o politični kulturi.
13,"Moram reči, da si tudi sam postavljam to vprašanje v odnosu do opozicije."
59,"Če ta opozicija govori ves čas te razprave, kako represiven je ta proračun, kako represivna je ta vlada, in nikakor noče videti, da smo šli pri armadi na polovico tega, kar so prejšnje oblasti delile za armado, hočeš ali nočeš, da smo znižali proračun pri notranjih zadevah - potem je govorica o represiji zgolj politične in naravno visoke politične narave."
78,"Če tukaj skozi ista usta nekdo govori, da ne dajemo nič gospodarstvu, pa je hkrati glasoval za zakon, s katerim končujemo zakon o davku na osebne dohodke, če sprejemamo druge v isti hiši skupaj - zakone oz. dejstva, s katerimi razbremenjujemo gospodarstvo, če tako rekoč človek, ki ima pred sabo številke, reče, da nismo nič znižali, pa smo vendar na zahtevo te skupščine znižali v tej rundi za 5,8 %, potem ne vem, kako je najbolj z verodostojnostjo te opozicije."
11,In tako naprej - tako da bi se dalo tukaj več pogovarjati.
12,"Tudi sam bi bil za več politične kulture, za več osnovnega poštenja."
27,"Številke so številke in če se je nekaj zmanjšalo, se je zmanjšalo in bi bilo dobro to upoštevati in ne graditi argumentov na zadevah, ki jih ni."
4,Hvala lepa gospodu Peterletu.
7,Gospod Školč je zadnji govornik pred odmorom.
7,Gospodu Peterletu se zahvaljujem za poskus odgovora.
11,"Moram pa reči, da nisem zadovoljen s tem, kar je povedal."
11,"Rekel je, da tukaj ni nobenih dokazov o tej protimanjšinski politiki."
9,"Jaz sem govoril o tem, kaj ministri tukaj govorijo."
13,"Gospod Peterle je bil tukaj; če on ne posluša ministrov, jih jaz poslušam."
10,V tej skupščini štejejo besede in besede pač delajo politiko.
29,"Nisem med tistimi, ki bi se pretirano ukvarjal s to znamenito postavko o konjih, ampak kontekst, v katerem je to uporabil gospod Janša, je bil skrajno žaljiv za narodnosti."
29,"Šlo je za zahtevo - da vas sedaj opozorim, če takrat niste poslušali - da bi narodnosti dobile več denarja za kulturo, gospod Janša jim je pa ponudil konje v zameno."
5,Tudi komu drugemu še potem.
24,"Lahko bi govorili o odnosu ministrov do žensk, kar mislim, da jih bo v nekem trenutku tudi treba obravnavati na isti način kot manjšine."
10,"In dokler vi to trpite, stojite za to isto politiko."
16,"Gospod Capuder je danes tukaj govoril in je škoda ponavljati, kako je vskočil v to diskusijo."
21,"Izhodišče za to diskusijo je skrajno problematično in govori proti vsemu temu, kar mi govorimo o slovenskem narodu, o narodnostih itn."
27,"Ne govorim tukaj o politični kulturi; meni je na nek način celo všeč, da je nekaj te dinamike v parlamentu, tudi če gre včasih malenkost preko procedure."
11,"Problematično je, kadar za to dinamiko prihajajo notri skrajno problematična stališča."
28,"In jaz se nisem oglasil zaradi tega, ker je bilo to iz klopi rečeno, ampak zaradi tistega, kar je bilo rečeno, kar se mi ravno tako zdi pomembno."
29,"Tukaj nisem govoril o gospodu Ruplu, ki ima že nekaj znamenitih zapletov z italijansko manjšino in ki so tudi ne samo parlamentu, ampak tudi javnosti znani iz dopisovanja znani."
5,In je tudi vaš minister.
16,"Tisto, kar se meni zdi, je, da ni potrebno nobenih dokazov več, ker so dokazi tukaj."
23,"Ljudje to govorijo, to je skrajno problematično; problematično je s stališča, da je pač odnos do manjšin nek standard, ki velja v Evropi."
25,"Govorim o standardu, ministri ga po moje kršijo, te iste standarde mi zagovarjamo, kadar zagovarjamo pravico slovenskega naroda, ki je majhen, do osamosvojitve v Evropi."
13,"Pravi se, da zagovarjamo pravico malih in moramo tukaj zagovarjati tudi pravico manjšin."
17,"Jaz nimam nobenega podtona; govorim zelo direktno, vedno in je problem pač tistih, ki tega nočejo poslušati."
24,"Govoril sem direktno tudi o teh znamenitih 45-tih letih; vzamem nase tudi tista leta, ko pač še nisem živel - in vedno brez tega podtona."
39,"In vam tukaj pač tako povem: da predsednik, ki solidarizira s takimi ministri - jaz sem tri omenil - in ki se noče opredeliti do njihovih nastopov, solidarizira tudi s tistim, kar so rekli, in s politiko, ki jo to predpostavlja."
35,"In tisto, kar vi sedaj pravite, da je standard, vam lahko tudi naravnost povem: standard razvite parlamentarne demokracije je, ki pa upošteva vse manjšine, da pač taki ministri nimajo več kaj početi v javnem življenju."
8,"To je tisto, kar je treba tukaj povedati."
23,"In dokler jih boste vi trpeli v svojem kabinetu, se boste z njimi solidarizirali, ste tudi, pač zaradi odnosa do manjšin, zame problematični."
8,"To, kako teče znotraj Demosa, je njihova stvar."
16,"Jaz ne bom govoril - mi dovolite da končam, ker se mi zdi to skrajno pomembna stvar."
26,"Če lahko poslušam te očitke, kaj da sem počel 45 let, če vam lahko danes pokažem osebno izkaznico, potem boste videli, da sem bil kasneje rojen."
23,"Marsikdo v teh klopeh bo vedel, da se je srečeval v naših pisarnah, takrat ko je bilo to težko, pa nisem nobenemu očital."
22,"Zato se mi zdi skrajno problematično, da na to podcenjevanje vseh počez tu ni mogoče včasih litanije peti tudi na drugo stran."
11,"Zame je problematično, da nas neka zelena stranka, podpira te standarde."
18,"Zame je problematično, da se kulturniki ne oglasijo ob takih stvareh, ki jo je tu povzročil gospod Capuder."
1,Zaradi...
13,"Samo malo gospod, prosim vas gospod Školč, za repliko je poteklo 8 minut."
1,Hvala.
2,Se opravičujem.
23,"Prosil bi tudi gospoda Peterleta, če se le opredeli do teh treh znamenitih nastopov o manjšinski politiki, ker so zadosten razlog za opredelitev."
1,Prosim.
9,"Javili so se: gospod Peterle, Rudi Šeligo, gospod Smole."
4,Besedo ima gospod Smole.
26,"PREDSEDNIK naše skupščine, dr. France Bučar, ki je danes prisoten, je meni včeraj, 28/3 pisno odgovoril na mojo interpelacijo v zvezi z njegovo izjavo v Celovcu."
5,Zahvaljujem se za ta odgovor.
12,Odgovor je bil objavljen v tisku in ga ni treba tu ponavljati.
18,"Iz tega odgovora zavračam Bučarjevo trditev, da jaz nabiram politične točke z uporabo časopisnih citatov, četudi so točni."
12,"To vprašanje sem sprožil, ker gre za ključno vprašanje zunanjepolitične orientacije Slovenije."
24,"Iz odgovora predsednika naše skupščine, dr. Franceta Bučarja, je vendar razvidno - sedaj bom pa jaz po svoje interpretiral - da on joka nad razpadom Avstro-Ogrske."
44,"Zanj je bilo to nekaj strašnega, ker se je prekinilo to sodelovanje, on da meni, da je bila tudi napačna ustanovitev stare Jugoslavije, ker se je s tem prekinilo tisočletno sodelovanje in se je prešlo v 70-letno izoliranost kulture, znanja in gospodarstva od Evrope."
19,"Sedaj pa jaz, ki sem pred vojno obsojal staro Jugoslavijo, bom na tej točki šel v obrambo stare Jugoslavije."
18,"Stara Jugoslavija, kot gospod Bučar dobro ve, je imela zelo razvite kulturne, gospodarske in znanstvene odnose s Francijo."
27,"Imela je zelo razvite odnose z Veliko Britanijo in je potemtakem netočno reči, da je pred 70-leti prišlo do prekinitve kulturnih znanstvenih in gospodarskih odnosov z Evropo."
4,To enostavno ni res.
25,"Ta stara Jugoslavija je to Evropo celo tako pojmovala, da je vlada Cvetković-Maček šla v podpis trojnega sporazuma, ki je bil hvala Bogu, potem zrušen."
11,"Omenjam Cvetkovića-Mačka zaradi določenih podobnosti, kar se danes v Jugoslaviji dogaja."
26,"Toda, jaz sem rekel že ob tem, ko je gospod dr. France Bučar imel tako intenzivne stike z Ottom von Habsburgom, da tu meni nekaj smrdi!"
3,In da ponavljam.
13,"Mene celo predstavniki iz politične opozicije niso razumeli, kaj hočem s tem reči."
24,"Nekateri so rekli: ""O, kaj je pa Otto von Habsburg kriv, da je bil pač rojen kot Habsburg."" Rekel sem, tega zagotovo ni kriv."
13,"Vem, da je Otto von Habsburg eden najbolj reakcionarnih poslancev v Evropskem parlamentu."
19,"In če nekdo misli graditi perspektivo Slovenije na takšnih elementih, potem moram reči, da se s tem ne strinjam."
18,"Zato ponovno predlagam, da se odpre najprej v Komisiji za mednarodne odnose resna razprava o zunanjepolitični usmeritvi Slovenije."
19,"Povod je lahko izjava dr. Bučarja, kajti jaz te izjave, gospod Bučar, ne morem drugače tolmačiti, kot avstrofilsko izjavo."
7,"Vi imate to pravico, da ste avstrofil."
9,"Jaz imam pravico biti evropsko usmerjen, ne pa avstrofilsko."
20,"O tem prosim, da gremo v razpravo, ki jo je treba nadaljevati v vseh treh zborih skupščine, o zunanjepolitični usmeritvi."
20,"To kar se sedaj dogaja, da se nekateri naši državniki in politiki ponižujejo pred Avstrijci, poslušajte, to nikamor ne pelje."
15,"Ne bom nadaljeval, imam pa veliko podatkov o tem, kaj se na tem področju dogaja."
6,In zaradi tega še enkrat ponavljam.
14,"Jaz sem to vprašanje sprožil iz načelnih razlogov, ker gre za vprašanje zunanjepolitične usmeritve."
17,"Jaz nisem za to, da bomo mi v imenu suverene Slovenije, nekemu tujcu ""čevlje čistili."" Daleč stran."
11,"In prosim, če govorimo o suverenosti, potem bomo suverenost resnično branili."
7,"Sedaj pa, ker sem že pri besedi."
13,"PREDSEDNIK Izvršnega sveta - zaenkrat, gospod Peterle je omenjal ta odnos do narodne skupnosti."
11,"Stalno so očitki, da smo mi prej nekoga forsirali, drugega podcenjevali."
3,Jaz to zavračam.
24,"Predlagal sem pred nekaj meseci v skupščinski komisiji za mednarodne odnose razpravo o našem dosedanjem odnosu do Slovencev v Avstriji, Italiji in na Madžarskem."
4,Vztrajam na tej razpravi.
6,"Prosim, da se z argumenti pogovorimo."
18,"Imam pa celo vrsto podatkov, da gre sedanja vlada na drugo orientacijo in podpira samo en del Slovencev."
13,"In prosim, jaz imam tu svoje argumente, dajmo se v komisiji najprej domeniti."
28,"Mislim pa, da je stvar tako pomembna, da mora priti na plenum, da na vseh treh zborih razpravljamo o odnosu do Slovencev v Italiji, Avstriji in na Madžarskem."
14,"In prosim, ne odkrivajte Amerike, ker je ta Slovenija ves čas podpirala slovensko narodnost."
13,"In nikar ne paradirajte, da ste šele sedaj vi začeli podpirati slovenske narodnosti."
3,Jaz to obsojam.
17,"O konkretnih problemih, koliko se je podpiralo, kako se je podpiralo, pa prosim, da začnemo strokovno razpravo."
2,Hvala lepa.
5,Sedaj so prijavljeni še štirje.
3,Nekaj moram povedati.
18,"Medtem smo zaradi usklajevanja dela z drugimi zbori malo spremenili načrt, da bi imeli odmor pred Zborom občin."
5,V bistvu smo predlagali zamenjavo.
11,"Ali prekinemo razpravo in po odmoru nadaljujemo, ali bi bilo dobro?"
6,To pripovedujem zaradi dela v restavraciji.
20,"Prijavili so se: Rudi Šeligo, dr.Bučar, gospod Tomše, Roberto Battelli in še gospod Peterle. 5 x 5 = 25 minut."
4,To nam spremeni plan.
5,Po odmoru nadaljujemo ob 13.00.
8,"Prosim, gospod Peterle pravi, da ima druge obveznosti."
4,"Prosim, da sedaj spregovori."
8,"Strinjam se, da mora biti v skupščini dinamika."
9,Samo ta dinamika je lahko bolj ali manj poštena.
6,Jaz se zavzemam za pošteno dinamiko.
1,Drugič.
5,"Predlagam, kar sem rekel prej."
13,"Dajmo se o tem pogovarjati, lahko je to v nekako istem problemskem sklopu."
8,"Sem za to, kar je rekel gospod Smole."
27,"Dajmo pogledati, kaj se je godilo, pa bomo videli, do kdaj je bila ta politika razredna, kdaj je postala nacionalna in kdaj je bila taka ali drugačna."
31,"O tem se da pač razpravljati, če ocenjuje skupščina, da nam je ob vsem tem, kar imamo sedaj na dnevnem redu, potrebna ta čas prav ta razprava, potem nimam nič proti."
30,"Glede gospoda Školča bi rekel še to, da izjave, ki sem jih napol slišal ali ne slišal, ali pa eno dobro slišal; te zame niso osnova, da bi odstavljal ministre."
5,To je pač zadeva interpretacij.
5,Ministri so na nekaj reagirali.
23,"Seveda, poglejmo tudi to stran, ki je bila prej na vrsti in na kaj so ministri reagirali, pojdimo magnetograme pogledati, če bo treba."
14,"Kar pa zadeva gospoda Habsburga, on je vendar dlje prišel s svojim evropskim statusom."
5,On je poslanec Evropskega parlamenta.
11,"Kaj pa je reakcionarno, bi pa rad slišal od gospoda Smoleta."
7,"Prosim, gospod Roberto Battelli, pa potem Tomše."
4,Hvala lepa za besedo.
21,"Očitno postajajo konji, ki so sicer zelo plemenite živali, eden od elementov, ki se nekako veže na te narodnosti zadnje čase."
12,"Se pravi, ne gre samo za konjerejo, gre predvsem za trojanske konje."
13,"In jaz vem, da to ni samo prisotno v javnem mnenju od nekdaj."
13,"Vem, da je to prisotno - in vseskozi dobivam dokaze - v državnem vrhu Slovenije."
20,"Vem, da bo to težko razčistiti in da ljudje, ki si nekaj mislijo, potrebujejo precej časa, da spremenijo to mišljenje."
27,"Zagotovo pa nič ne pomaga, da ti ljudje še naprej tako mislijo in delajo, ampak so od določenega dne pač tiho in o tem več ne govorijo."
4,To nič ne pomeni.
40,"Mi smo se s tem problemom že enkrat obrnili na Vas, kot na pametnega, uravnovešenega državnika in Vi ste se z njim ukvarjali z vso pametjo in uravnovešenostjo in Vi tudi veste, koliko smo to cenili in še zmeraj cenimo."
7,Vendar se to vseskozi še naprej dogaja.
15,"Upam, da se dejansko ne bo več treba obračati na vas, da ta problem rešite."
23,"Res upam, da se s tem neha, ker to ustvarja veliko škodo v medsebojnem zaupanju, predvsem je pa to za narodnosti izjemno žaljivo."
42,"Dovolj je, če pogledamo zelo površno v zgodovino, ali če se sprehodimo po trgih naših mest in pogledamo napise, ki so tam, zato da se ugotovi, kako je to dejansko nekaj, kar se približuje tistemu, kar se ponavadi reče, da je podlost."
1,Hvala.
10,"Za besedo prosijo še gospod Tomše, predsednik Bučar in Pučnik."
3,Hvala lepa predsednik.
14,"Roko sem dvignil zaradi tega, ker mislim, da smo skrenili s točke dnevnega reda."
9,"Na dnevnem redu so pobude, predlogi in vprašanja delegatov."
16,"Mislim pa, da smo zašli v točko dnevnega reda, kot je predlagal kolega Školč: ljudje govorijo."
18,"In protestiram, da obravnavamo točko dnevnega reda ""ljudje govorijo"", kajti ljudje govorijo tisto, kar jim pokladamo v usta."
9,"Sprašujem se, kdo je nakladalec tega, kar ljudje govorijo."
11,"Zato protestiram, da se obravnava točka, ki je mimo dnevnega reda."
1,Hvala.
2,Hvala lepa.
16,"Prosim najprej ima besedo gospod predsednik dr. Bučar, nato Rudi Šeligo, Franco Juri in Ivan Pučnik."
5,"Gospod predsednik, hvala za besedo."
32,"Moram reči, da me je gospod Jože Smole osvobodil dolžnosti, da bi resno o tej stvari razpravljal, ker je s svojim nastopom stvari vzel resnost, tako da mislim, da ni treba odgovarjati."
10,"Kaj si on interpretira, to je njegova privatna zadeva, ne."
5,Samo nekaj drugega pa je.
6,Če v javnosti razširja svoje interpretacije.
5,To je pa nekaj drugega.
11,"In mislim, da je proti temu treba pa tudi javno protestirati."
8,Potem bi ga moral še v nečem korigirati.
10,Očita mi avstrofilstvo v zvezi s Habsburgom in tako naprej.
37,"Naj se gospod Jože Smole spomni, da sem izrecno zahteval, da se kakršno koli sodelovanje s Habsburgom, ker je dobil vabilo, obravnava na komisiji, kjer je tudi gospod Jože Smole sodeloval in je bila ta stvar odobrena."
8,"Res pa je, da je on glasoval proti."
3,To moram priznati.
19,"Ampak vendarle, kljub temu je to še zmeraj sklep komisije, na katerega se on sklicuje in to moramo upoštevati."
14,"Na drugi strani bi pa prosil gospoda Jožeta Smoleta, da neha s tako kampanjo."
25,"On je že pred časom poskušal, da me ožigosa pred slovensko javnostjo kot narodnega izdajalca, ker sem govoril v Strasbourgu zadeve, ki so splošno sprejete."
10,"Prosim, naj ne nadaljuje te prakse, to je brez potrebe."
2,Hvala lepa.
2,Hvala lepa.
3,"Prosim, gospod Šeligo."
17,"To bo sedaj čisto druga zgodba, ne spada v kontekst, ampak vrstni red ste mi trikrat spremenili."
7,Zato bom sedaj o nečem tretjem govoril.
1,Prvič.
20,"Kar se tiče skrbi politike do obeh narodnih skupnosti, moram reči, da sploh nisem slišal, kaj je rekel minister Capuder."
12,"Saj danes ni govoril, najbrž na to tukaj pa ne morem reagirati."
18,"Strinjam se z izpostavitvijo problema, kot ga je naredil Školč, seveda brez lastne interpretacije, ampak kot sam problem."
13,"Če je dobro poslušal, kar je govoril gospod Peterle - je zadeva dosti jasna."
31,"Šele potem, ko pride do kakršnega koli popuščanja o tej zaščiti - pa moram reči, da je tudi ne vidim, tudi v teh cifrah - šele potem lahko resno o tem odpremo razpravo."
15,"Rad bi dodal k temu, da res mislim, da se problemi na nek način stopnjujejo."
30,"Kot n.pr. slišim v teh zadnjih dneh - najbrž je treba to kar javno povedati - italijansko uredništvo TV Kopra - Capodistria postavlja zahteve v svojem urednikovanju, ki jih doslej nismo poznali."
2,Visoke zahteve.
45,"Najbrž je tudi treba malo razumeti v kontekstu skrbi ali v kontekstu nekih novih občutkov ogroženosti in zaradi tega bi bilo zelo dobro, da če je res to potrebno in z argumentirano pripravo, da se taka razprava sproži tudi v našem zboru, če je treba."
18,"Drugo, kar sem mislil povedati, se ne tiče konjev, ampak ljudi, ki imajo devize v naših poslovnih bankah."
10,"Dajem klicaj res na ljudi, ne pa na same devize."
44,"Domnevam, ker se pač na to ne razumem preveč, pa tudi ne bi želel, da bi se kaj preveč razumel - da imajo poslovne banke pravico postavljati limite, koliko lahko občan, ki ima svoj žiro račun ali devizno knjižico, koliko sme dvigniti v določenem času."
10,"Najbrž je to neka zakonska regulacija in domnevam, da je."
10,"Tisto, kar se sedaj dogaja, je pa seveda nekaj drugega."
38,"Mislim, da poslovne banke, posebno Ljubljanska banka, nam pred našimi očmi krojijo na novo in skušajo ustrojiti socialno-političen svet na slovenskem z dobesedno romunizacijo, ki se kaže na ta način, da se začnejo zbirati čakajoči ob 21.00 zvečer."
15,"Do 5.00 zjutraj so strašne vrste potem se začne kupčkanje, preprodajanje mest in tako naprej."
17,"Če štiri ali pet varčevalcev nekaj dobi, kar pomeni, da so te devize še in še preplačane."
22,"Kdor se le malo ozre po teh vrstah, vidi da to ni nedolžno in da najbrž to ni samo vprašanje poslovnih bank."
8,Ker se godi točno na socialno političnem nivoju.
15,"Mogoče je to samo videz, mogoče pa kaj več, kar si vsi skupaj ne želimo."
30,"Konkretno bi dal pobudo Izvršnemu svetu, pa res ne vem, koliko so to njegove kompetence, da izda neka navodila, priporočila poslovnim bankam, naj uredijo te limite na nek drug način."
9,"Prepričan sem, da je mogoč drugačen način reševanja tega."
20,"Predvsem na tak način, ki nas ne bo spominjal na Romunijo in na vse tisto, kar lahko iz tega nastane."
2,Hvala lepa.
12,Gospod Pučnik in Franco Juri bosta še dala pobudo ali postavila vprašanje.
1,Spoštovani!
30,"V zvezi z mladinskim vprašanjem, za katerega sem tudi jaz glasoval, je gospod Pahor, ki je žal odsoten, postavil vprašanje kulture v politiki, ali kakor je on imenoval, kulturne politike."
23,"Menim, da je to zelo umestno vprašanje, ki ves čas spremlja ta parlament in ocenjujem ravno kulturne odnose med nami, nevredne tega parlamenta."
30,"Če začnem pri prvih urah, ko še nismo dodobra zagreli vsak svojega stola, smo poželi očitek s strani mojstra novinarske besede, ki tudi sedi v tem zboru, o oblastniški pogoltnosti."
4,In še marsikaj drugega.
23,"Poželi smo ogromno posmehovanja na račun vodenja prvih sej, tako da so se gledalci televizije zgražali nad tem, kar so naša sredstva prenašala."
24,"Poskušalo se je omalovaževati tiste ljudi, ki so prvič sedli na mesto, kjer je treba voditi tako pomembne seje, kot so recimo seje zborov."
17,"In posmehovanja je bilo toliko, da res moramo reči, da je ta parlament začel brez politične kulture."
26,"Skratka, demonstriralo se je skrajno nespoštovanje do drugače mislečih, čeprav smo si vsi skupaj več ali manj izbrali, da bomo spoštovali drug drugega, čeprav drugače mislimo."
5,Sledilo je poniževanje izvoljenih funkcionarjev.
8,"Kar začnimo pri gospodu Toplaku, ki ni prisoten."
17,"Da ne govorim o gospodu Bučarju, o katerem je včeraj rekel gospod Smole, da Habsburgu ""nekam leze""."
8,Ali je to spoštovanje do predsednika slovenskega parlamenta?
4,Tega jaz nisem rekel.
6,"Vi ste to rekli, gospod Smole!"
10,"Rekel sem, da nekateri nekomu lezejo, nisem pa omenil Habsburge."
10,"No mislim, da to stvari nič ne spremeni, gospod Smole."
20,"Menim, da je to pristop skrajne diskvalifikacije izvoljenih funkcionarjev našega parlamenta in moram reči, da odločno protestiram proti takemu odnosu."
12,"Vsak človek, ki prihaja sem sedet, ga je določeno število volilcev izvolilo."
31,"Zagotovo je tudi pošten državljan, sicer ga ljudje ne bi izvolili in tudi zato tukaj zasluži svoje spoštovanje, ne glede na to, če se drugi z njegovim političnim mišljenjem ne ujemajo"
0,.
9,"Govorim predvsem zaradi tega, delajmo tako, kot radi govorimo."
10,"Spoštujmo drug drugega, čeprav se ne ujemamo v svojih stališčih."
9,"Recimo, podcenjevanje dela Izvršnega sveta v zvezi s proračunom."
6,Tudi jaz nisem zadovoljen z njim.
11,"Sedaj o tem ne bom govoril, ker je ta razprava mimo."
21,"Samo tako skrajno podcenjevati soprizadevanje, sodelo, kar je bilo na tem področju storjenega, mislim, to je pa tudi najgloblji odraz nespoštovanja."
5,Če ne znamo ceniti dela.
15,"Saj veste, koliko smo govorili o preteklosti, o spoštovanju delovnega človeka v njegovem delu itd."
21,"Sedaj se pa to močno demonstrira skrajno nespoštovanje do vsega, ker ljudje, ki smo jim zaupali, po volji večine, te dolžnosti."
11,"Prepričan sem, da jih v veliki meri dostojno in prizadevno opravljajo."
35,"Če kdo meni, da je to politična kultura, tako podcenjevanje tistih, ki opravljajo politične funkcije, in se drugi z njimi povsem ne skladajo, potem pač nismo na isti poti, kar se tiče razumevanje besede kultura."
16,"Predvsem je v zadnjem času, lahko rečem že v zadnjih mesecih, izredna ofenziva zavajanja javnega mnenja."
4,"Recimo, vlada oziroma pozicija."
14,"Demos nima nobenega razumevanja za socialne probleme, nima nobenega razumevanja za zdravstvo in podobno."
4,Javnost to normalno sprejeme.
44,"Ker v resnici je naša družba v taki krizi in gospodarstvo je dejansko pod vodo, to ni posledica nekaj mesecev te vladavine, da ljudje, ki težko živijo in ki v resnici zaslužijo, da se ta parlament njihovim težavam v veliki meri posveča, to sprejmejo."
25,"Ampak, tisti, ki kritizirajo, naj bi bili toliko pošteni - in da uporabim to besedo politično kulturni - da bi tudi povedali, da to ni od včeraj."
16,Da je to posledica določenega obdobja in da se to tudi ne da rešiti čez noč.
16,"Sicer ima gospod Smole pravico, da se mi smeji, samo jaz sem tudi član tega parlamenta."
21,"Sicer si ne jemljem pogosto besede, ampak pravici, da povem svoje, se pa ne bom nikoli odpovedal, dokler bom sem prihajal."
34,"Kot Slovenca me prizadene to, da smo v afirmaciji političnih teženj, da pri ljudeh čim več pridobimo, da žrtvujemo našo slovensko barko, za katero smo pred ljudmi odgovorni, kako bo izplovila iz te krize."
23,"Ne mislite si vi, ki poskušate netiti in spodbujati socialne nemire, da bo ta val, ta upravičen gnev odplahnil samo vladajočo pozicijo Demosa."
27,"Pljusknil bo tudi do vas, ker ljudje niso ne neumni, ne slepi, da ne bi vedeli, kje se je naše gospodarsko zlo in naša gospodarska kriza nastala."
27,"Želel bi, da bi vendarle tako, kot so nas naši starši učili, da bi poskušali spoštovati drug drugega, da bi se naučili živeti skupaj, čeprav drugače mislimo."
12,Ker druge rešitve nimamo in je tudi v prihodnje ne bomo imeli.
2,Hvala lepa.
1,Hvala.
10,Usklajevalna komisija za proračun naj se sestane v sobi 217.
3,Prosil bi to.
11,"Minilo je že deset minut, odkar naj bi uradno imeli odmor."
8,Mi lahko s tem obkladanjem nadaljujemo tudi potem.
11,"Prosim, sedaj ima še gospod Peterle repliko, potem pa je odmor."
24,"Predlagal bi, da s to točko ne bi nadaljevali, ker ta točka ne ustreza namenu, kakor ga ima po svojem naslovu - vprašanja in pobude."
12,"Tu se je sedaj razvilo čisto nekaj drugega, teze, hipoteze, sodbe itd."
14,Osebno ne želim več nadaljevati in zase bom svojo udeležbo na taki razpravi končal.
17,"Čeprav vleče ta način v to, kaj vse financiramo Italijanom, kaj delamo na drugem področju in podobno."
19,"Očitno je veliki petek in rekel bi tako, če se že govori o podlosti, najdite si drugega za križanje."
2,Hvala lepa.
3,Sedaj imamo odmor.
10,Če bomo želeli bomo po odmoru nadaljevali s to točko.
4,"Prosim, nadaljujemo z delom."
4,"Prosim, da ugotovimo prisotnost."
5,Besedo ima gospod Janez Kocijančič.
21,"Spoštovani predsednik, kolegice in kolegi, jaz sem še vedno pod vtisom debate, ki se je razvijala pod točko pobude pred odmorom."
21,"K sreči je pri naši izjemni zasedenosti pomembnemu delu poslancev s temi debatami prizanešeno, vendar bi dal tudi sam neko pobudo."
19,"Moram reči, da mi ni všeč, da se počutim nejevoljen, zdolgočasen na osnovi take vrste razprav, ki jih vodimo."
8,"Namreč, takrat ko postanejo naše razprave institucionaliziran prepir."
80,"Zdi se mi, da v takih kontekstih sam princip parlamentarne demokracije zgubi svoj smisel, v bistvu naj bi parlament omogočal to, da se problemi osvetlijo iz različnih zornih kotov, ti koti morajo biti različni zato, da se potem lahko na korekten način formulira neko večinsko stališče in zato mislim, da logika prepira ali logika razprav, ki postanejo iz pobud ali vprašanj in odgovorov, potem kasneje iz replik in nadreplik in podreplik in ki se razvija v tem, ne vodi nikamor."
42,"Zato predlagam, da se v okviru te točke zadržujemo v skladu s poslovnikom pri vprašanjih in pobudah in kratkih odgovorih, da pa tisto, kar je za mene bistveno - se pravi sistem našega dela in smisel našega dela postavimo enkrat kot posebno točko."
23,"Predlagal bi, da, če se da, že kar na naslednji seji in da se takrat pogovorimo o medsebojnih odnosih v smislu našega delovanja."
48,"Če to delamo ob vsaki točki posebej in vsako točko posebej izkoriščamo zato, da eni druge učimo morale in tako kot so različna stališča, so lahko različne tudi morale in različne etike, se mi zdi, da smešimo ne samo sebe, ampak tudi parlament kot institucijo in izgubljamo verodostojnost."
10,"To pa je edina stvar, ki jo parlament utegne imeti."
4,Hvala lepa gospodu Kocijančiču.
20,"Mislim, da je pobuda zelo konstruktivna predvsem glede na diskusije, kakršne so tekle po tukajšnjem zboru in na način dela."
22,"Osebno se pridružujem predlogu, po možnosti, da bi na prvo naslednjo sejo uvrstili točko o sistemu učinkovitosti in metodah dela v zboru."
2,Hvala lepa.
14,Nadaljujemo z delom in prehajamo na USKLAJEVANJE K PREDLOGU ZAKONA O OBRAMBI IN ZAŠČITI.
6,Prosim poročevalca usklajevalne komisije gospoda Tomažiča.
13,"Torej, zbori so ostali neusklajeni samo glede enega člena in to 125. člena."
60,"Naj vas spomnim, da ta v svojem prvem odstavku govori o tem, da šole posredujejo z izvajanjem svojih programov učencev splošnocivilizacijskega znanja o obrambi in zaščiti, zlasti o osebni in vzajemni zaščiti ter o vzgoji za mir, z izvajanjem programov posredujejo šole mladim tudi funkcionalna znanja, potrebna za opravljanje obrambnih in zaščitnih nalog v dejavnosti, za katero usposablja posamezna šola."
35,"Prvotni predlog komisije, torej te delovne skupine, naj bi se ta formulacija nekoliko spremenila, v našem zboru ni bil sprejet, prav tako je zboru ZZD vztrajal pri tem, da se ta odstavek v celoti črta."
13,"ZO pa je naš predlog sprejel, tako je vsak zbor imel posebno varianto."
6,Mi smo o tej stvari razpravljali.
23,"Usklajevalna komisija sedaj predlaga, da naj ZO in naš zbor sprejmeta predlog ZZD, to je, da se ta prvi odstavek 125. člena črta."
56,"Tudi to ni v nasprotju z obrazložitvijo, ki jo je dala delovna skupina, ko je poudarjala, da je v vseh ureditvah redni šolski sistem zagotavljal tudi usposabljanje mladine s področja obrambe in zaščite, da je tudi priporočilo UNESCA, da se ta znanja upoštevajo pri izobraževanju itn., vendar je dejansko mesto za takšno določitev v drugih zakonih."
40,"Torej naj bi bilo to urejeno v šolski zakonodaji, ne pa v tem zakonu in zato torej še enkrat predlagamo, da DPZ sprejme amandma, kot ga je Zbor združenega dela, da se v celoti črta ta prvi odstavek 125. člena."
10,V tej komisiji tudi predstavnik Izvršnega sveta temu ni nasprotoval.
17,"Slišali smo predlog usklajevalne komisije, da se črta prvi odstavek 125. člena zakona o obrambi in zaščiti."
6,Predlog usklajevalne komisije dajem v razpravo.
3,Želi kdo razpravljati?
5,"Če ne, prehajam na glasovanje."
3,Najprej ugotovimo prisotnost.
13,"Kdo je za predlog usklajevalne komisije, da se črta 1. odstavek 125. člena?"
3,Kdo je proti?
4,Kdo se je vzdržal?
19,"Ugotavljam, da je s 43 glasovi za in tremi vzdržanimi predlog usklajevalne komisije, da se črta 125. člen, sprejet."
17,Sedaj dajemo na glasovanje zakon o obrambi in zaščiti s tako sprejetim amandmajem v celoti na glasovanje.
8,"Kdor je za, prosim, naj dvigne zeleni karton!"
3,Je kdo proti?
4,Se je kdo vzdržal?
24,"Ugotavljam, da je s 30 glasovi za, 16 proti in dvemi vzdržanimi glasovi zakon o obrambi in zaščiti tako sprejetim amandmajem v celoti izglasovan."
14,"Prosim poročevalca usklajevalne komisije GLEDE ZAKONA O PRORAČUNU gospoda Kopača, da poda poročilo komisije."
26,"Medzborovska usklajevalna skupina se je uspela uskladiti samo okoli enega amandmaja, ki je bil v različnih oblikah sprejet oz. ponekod ni bil sprejet, na različnih zborih."
27,"To je amandma Družbenopolitičnega zbora, ki govori o tem, da se sredstva za vzdrževanje visokogorskih postojank povišajo z dobrega pol milijona na dva milijona in šesto tisoč."
20,"Dogovor na medzborovski usklajevalni skupini je bil, da bo ta skupina predlagala, da tudi druga dva zbora sprejmeta tak amandma."
15,"Okoli drugih amandmajev, in to so vsaj v grobem naslednji, pa se nismo uspeli dogovoriti."
49,"To so: Družbenopolitični zbor je sprejel amandma, s katerim se sredstva za pluralizacijo medijev v višini 27 milijonov prenašajo na postavko za tiskovno agencijo in takega amandmaja niso sprejeli niti na Zboru združenega dela, niti na Zboru občin in tudi dogovora o tem ni bilo na medzborovski usklajevalni skupini."
11,"Zbor združenega dela je sprejel amandma, da se črta ta postavka."
14,"Dogovor o tem, da bi druga dva zbora to sprejela, tudi ni bil možen."
35,"Potem je Zbor občin sprejel amandma, s katerim se povečujejo sredstva za spodbujanje demografsko ogroženih območij predvidenih slabih 700 milijonov, tako kot je predvideno v predlogu vlade v predlogu zakona o proračunu, na 865 milijonov."
6,Dogovor o tem ni bil mogoč.
14,"To so vsi amandmaji, ki so bili sporni pri Družbenopolitičnem zboru in Zboru občin."
37,"Zbor združenega dela je sprejel še nekaj več amandmajev, ki niso usklajeni z drugima dvema zboroma, predvsem v zvezi z zmanjševanjem sredstev za postavko redno usposabljanje vojakov za nabavo oborožitve in vojaške opreme in še nekaj podobnih."
44,"Sprejel je tudi postavko, s katero je prerazporedil investicije znotraj kulture, tako da naj bi bilo 40 milijonov dinarjev od 95 milijonov, kolikor jih predvideva ta postavka za investicije v kulturi, namenjena za dokončanje gledališča v Mariboru, oz. dvorane in odra v gledališču Maribor."
32,"No, kakor koli že, okoli vseh teh amandmajev se nismo uskladili, zato predlagam, da Družbenopolitični zbor sprejme sklep, da glede na to, da usklajevanje ni bilo mogoče, predlaga zasedanje skupne delovne seje."
16,"Usklajene amandmaje -ki smo jih pa mi že sprejeli, pa bodo sprejemali na drugih dveh zborih."
2,Hvala lepa.
4,Hvala lepa za poročilo.
3,Želi gospod Tomše?
5,Ne mi smo tisto sprejeli.
4,"Dobro, sedaj predlagam predlog -"
5,"Samo trenutek, da pojasnim to."
5,"Res, gospod Tomše ima prav."
19,Družbenopolitični zbor je sprejel postavko 2 milijona 600 tisoč dinarjev pri koristniku sredstev Republiški sekretariat za vzgojo in izobraževanje.
31,"Predstavniki Izvršnega sveta oz. Sekretariata za finance pa so nam dokazovali in dokazali, da je postavka dobrega pol milijona predvidena že znotraj koristnika Republiški sekretariat za finance, kar se vsebine tiče."
12,"Poročila delovne skupine pa pred seboj še nimam, ker še ni narejeno."
46,"Predlagam, nekoliko po domače se to sliši, da bi morda naš že sprejeti amandma sprejela tudi druga dva zbora, vendar pa se tehnično vidi drugače, da potem pooblastimo Izvršni svet, da pri upoštevanju amandmajev, sprejetih na skupščini, tehnično in redakcijsko to uredi, tako kot je zamišljeno."
11,"Je pa to res po domače, čeprav sporno pa ni nič."
4,Hvala lepa za pojasnilo.
18,"Nadaljujem razpravo, če je ni, dajem predlog na glasovanje, da predlagamo skupno delovno sejo glede zakona o proračunu."
2,Ugotavljamo prisotnost!
32,"Predlog sklepa bi glasil: ""Družbenopolitični zbor predlaga Zboru občin in Zboru združenega dela sklic skupne delovne seje za uskladitev zakona o proračunu in zakona o obrambi in zaščiti, v kolikor nismo usklajeni!"
6,Kdo je za tak predlog sklepa?
3,Kdo je proti?
3,Kdo se vzdrži?
15,"Ugotavljam, da je z 38 glasovi za, enim proti in sedmimi vzdržanimi predlog sklepa izglasovan. ."
15,Ob 14.40 uri zaključujem sejo Družbenopolitičnega zbora in gremo na skupno sejo v veliko dvorano.
