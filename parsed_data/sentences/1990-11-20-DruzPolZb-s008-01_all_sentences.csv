3,Gospe in gospodje!
21,"Pričenjam 8. sejo Družbenopolitičnega zbora Skupščine Republike Slovenije, ki sem jo sklical na podlagi 31. člena začasnega poslovnika Skupščine Republike Slovenije."
14,Za današnjo 8. sejo zbora sta se opravičila: dr. Jože Magdič in Zoran Thaler.
7,Po podatkih službe je prisotnih 60 delegatov.
11,"Prosim delegate, da sedaj pritisnete na sivo tipko zaradi ugotovitve prisotnosti."
7,"Zboru predlagam, da opravimo najprej proceduralna vprašanja."
26,"Zboru predlagam, da točko odobritev osnutka zapisnika 7. seje preložimo na naslednjo sejo, ker zaradi kratkega roka med sejami ni bilo mogoče dokončati zapisnika 7. seje."
5,Se zbor s tem strinja?
7,"Če ni ugovorov, menim, da se strinjamo."
27,"Odbor za podjetništvo in obrt na ravni Skupščine Republike Slovenije je v razpravi ugotovil, da so nov predlog zakona o zasebnem delu delegati prejeli šele pred kratkim."
29,"Zato še niso uspeli pridobiti mnenja svojih okolij, prav tako pa še ni bilo možno opraviti komparativnega pregleda, kaj sprejem tega zakona pomeni v luči uveljavitve novega obrtnega zakona."
11,Prav tako se še ni bilo mogoče opredeliti do posredovanih amandmajev.
35,"Ker bo nov obrtni zakon obravnavan že na prvi naslednji seji zborov, odbor predlaga zborom Skupščine Republike Slovenije, da obravnavo predloga o zasebnem delu preložijo in obravnavo združijo z novim obrtnim zakonom v začetku decembra."
6,Želi o tem predlogu kdo razpravljati?
3,"Prosim, Janez Kopač."
14,"Rad bi pojasnil, kako je prišlo do te odločitve Odbora za obrt in podjetništvo."
20,"Sestanek je bil prejšnji teden v petek v Logatcu, po sestanku so imeli predviden piknik, na katerem bi pekli prašiča."
16,Imeli so nek dnevni red in potem se je razprava o posameznih točkah dnevnega reda zavlekla.
17,Vsi so bili precej nestrpni in zakon o zasebnem delu je bila zadnja od točk dnevnega reda.
43,"Ko so prišli do nje, so v tej svoji nestrpnosti preprosto zaključili, da ne bodo razpravljali o tem zakonu, da naj se to združi z obravnavo obrtnega zakona, čeprav nima nobene neposredne povezave in da bodo predlagali skupščini, da o tem razpravlja kasneje."
6,"Pa tudi, da bi oni kasneje."
15,"Formalni razlog, ki so ga navedli je, da mnenja Izvršnega sveta niso dobili zadosti zgodaj."
35,"Na samem sestanku je bila predstavnica Izvršnega sveta, ki je povedala, da je mnenje pozitivno, da ni kaj posebnega povedati in tudi mnenje Zakonodajno-pravne komisije je bilo pozitivno in s tem so bili vsi seznanjeni."
21,"Ampak kljub temu je prišlo do te odločitve zaradi stiske v zvezi s piknikom, na katerem je glavno vlogo igral prašič"
0,.
58,"Jaz predlagam, ker se mi zdi, da res ni nobene posebne potrebe, da se to prelaga, ker sedaj je pa vse usklajeno z Izvršnim svetom in Zakonodajno-pravno komisijo in navsezadnje tudi Odbor za obrt in podjetništvo vse do sedaj ni imel nobene konkretne pripombe na zakon, da se o tem zakonu danes razpravlja in se ga skuša sprejeti."
2,Hvala lepa.
2,Hvala lepa.
4,Želi še kdo razpravljati?
4,Predstavnik odbora za obrtništvo?
1,Prosim.
22,"Kaže da je prašič res odigral pomembno vlogo, vendar mislim povedati stvari še malo v drugi luči, tako kot so stvari potekale."
23,"Na samem odboru je bilo nekaj pripomb in amandmajev, to se pravi sedem amandmajev, ki jih je na to predložila Gospodarska zbornica Slovenije."
12,"O teh amandmajih je odbor menil, da ne more zavzeti dokončnega stališča."
24,"Poleg tega je bilo gradivo odboru predloženo na sam dan sklica odbora, ker je praktično en dan pred tem zavzel stališče tudi Izvršni svet."
28,"Stališče odbora je bilo, da naj se zadeva preloži v tem smislu, da se oba zakona obravnavata skupaj, ker praktično zadevata isto tematiko, torej obrt in zasebno delo."
20,"Mnenje je bilo, da naj bi se to skupaj obravnavalo 5. decembra, tako kot je bilo predvideno za sklic skupščine."
18,"Moje mnenje je, da verjetno zadeva ne bi izgubila niti vsebinsko niti proceduralno, če se temu času ugodi."
2,Hvala lepa.
2,Hvala lepa.
6,Je morebiti v imenu odbora poročevalec.
3,"Če ni, hvala."
8,"Prosim, da ugotovimo prisotnost, preden preidemo na glasovanje."
32,"Predlagam, da glasujemo o predlogu Odbora za podjetništvo in obrt, da se preloži zakon o zasebnem delu in združi s predvidenim zakonom o obrti, ki bo na naslednji seji na dnevnem redu."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je predlog odbora izglasovan."
58,"Zboru predlagam, da točko b, to je predlog za izdajo zakona o spremembah in dopolnitvah zakona o popisu prebivalstva, gospodinjstev, stanovanj in kmetijskih gospodarstev v letu 1991 v okviru 23. točke, pod naslovom Stališča Skupščine Republike Slovenije k zakonom iz pristojnosti Zveznega zbora Skupščine SFRJ, umaknemo z dnevnega reda, ker smo jo obravnavali na 7. seji Družbenopolitičnega zbora."
32,"Vendar vam je bil sklic za današnjo sejo poslan 5.11.1990, nadaljevanje 7. seje pa je bilo še 8.11.1990, tako da smo zadnji dan 7. seje stališča do omenjenega zveznega zakona že izoblikovali."
5,Se odbor s tem strinja?
1,Hvala.
45,"Na predlog Komisije za volitve, imenovanja in administrativne zadeve predlagam zboru, da dnevni red današnje seje razširimo s točko: predlog odloka o spremembah in dopolnitvah odloka o ustanovitvi, nalogah, sestavi in številu članov Komisije Skupščine Republike Slovenije za spremljanje preobrazbe družbene lastnine in zadružne lastnine."
6,"Želi predstavnik predlagatelja, gospod Janez Lampret?"
6,Želi o predlogu razširitve kdo razpravljati?
6,"Če ne, predlagam, da ugotovimo prisotnost."
5,"Prosim, pritisnite na sivi gumb."
6,"Prosim, pritisnite vsi na sivi gumb."
9,"Prosim, delegati, pritisnite na sivi gumb, da ugotovimo prisotnost."
4,Kdo je za predlog?
3,Je kdo proti?
4,Se je kdo vzdržal?
14,"Ugotavljam, da je predlog Komisije za volitve, imenovanja in administrativne zadeve o razširitvi sprejet."
26,"Izvršni svet Skupščine Republike Slovenije je predložil v obravnavo predlog za izdajo zakona o spremembah in dopolnitvah zakona o pokojninskem in invalidskem zavarovanju, s predlogom zakona."
20,"Zborom predlaga, da ga obravnavajo po skrajšanem postopku, tako da se hkrati obravnava predlog za izdajo zakona s predlogom zakona."
57,"Skupščina Republike Slovenije je na zadnjih sejah zborov zadolžila Izvršni svet, da v najkrajšem možnem roku predloži spremembe republiškega zakona, s katerimi bo urejeno usklajevanje pokojnin, ki je trenutno zaustavljeno zaradi usklajevanja pokojnin in neskladja med spremenjenimi določbami zveznega zakona o temeljnih pravicah iz pokojninskega in invalidskega zavarovanja in določbami republiškega zakona o pokojninskem in invalidskem zavarovanju."
4,Želi predstavnik predlagatelja besedo?
2,Predstavnik predlagatelja?
1,Hvala.
6,Želi o predlogu razširitve kdo razpravljati?
3,"Če ne, hvala."
5,"Predlagam, da preidemo na glasovanje."
7,"Ugotovimo prisotnost, prosim, pritisnite na sivo tipko."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
12,"Dajem na glasovanje predlog, da se ta zakon obravnava po skrajšanem postopku."
4,"Prosim, da ugotovimo prisotnost."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov tudi ta predlog sprejet."
27,"Zboru predlagam, da današnji dnevni red razširimo še s točko: informacija Odbora za varstvo potrošnikov na ravni Skupščine Republike Slovenije v zvezi z leasing pogodbami podjetja Trend."
6,Želi o predlogu razširitve kdo razpravljati?
1,Prosim.
17,"Odbor bi želel, da bi to točko uvrstili na peto mesto, vendar ne insistiramo na tem predlogu."
11,"Zaradi interesov javnosti bi želeli, da se pomakne po vrstnem redu."
7,Sedaj je to predvideno v 25. točki.
2,Hvala lepa.
2,Hvala lepa.
4,Želi še kdo razpravljati?
8,"Če ne, ugotovimo prisotnost, pritisnite na sivo tipko."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog razširitve sprejet z večino glasov."
11,"In sedaj predlog gospoda Pipana, da se uvrsti kot 5. točka."
6,Predlog gospoda Pipana dajem na glasovanje.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je tudi ta predlog dodatno sprejet."
18,"Zboru predlagam, da današnji dnevni red razširimo še s točko problematika reševanja posledic katastrofalnih poplav v Republiki Sloveniji."
27,"Zbor združenega dela je na seji 8.11.1990 sprejel sklep, naj se problematika reševanja posledic katastrofalnih poplav v Sloveniji obravnava kot 1. točka na seji zborov dne 20.11.1990."
28,"Družbenopolitični zbor pa je 8.11.1990 sprejel dodatni sklep, naj se na enem prihodnjih zasedanj Skupščine Republike Slovenije celovito prouči posledice poplav in vse okoliščine, ki so jih povzročile."
27,Na predlog Zbora združenega dela naj bi problematiko reševanja posledic katastrofalnih poplav v Republiki Sloveniji obravnavali na skupnem zasedanju vseh treh zborov in že na tem zasedanju.
14,Prav tako pa naj bi bilo tudi sklepanje o tej točki na skupnem zasedanju.
30,"Zato predlagam zboru, da v skladu z 82. členom poslovnika Skupščine Republike Slovenije sprejmemo sklep, da bomo to točko dnevnega reda obravnavali in o njej tudi sklepali na skupnem zasedanju."
3,"Prosim, ugotovimo prisotnost."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog Zbora združenega dela sprejet."
20,"Sedaj dajem na glasovanje predlog, da bomo to točko dnevnega reda obravnavali in o njej tudi sklepali na skupnem zasedanju."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je predlog sprejet soglasno."
43,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita 1. in 2. faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o privatizaciji."
6,Želi zastopnik predlagatelja Izvršnega sveta besedo?
2,"Ni, hvala."
5,Želi o predlogu kdo razpravljati?
8,"Če ne, dajem predlog Izvršnega sveta na glasovanje."
3,"Prosim, ugotovimo prisotnost!"
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog Izvršnega sveta sprejet."
47,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o Agenciji Republike Slovenije za privatizacijo."
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je predlog združitve dveh faz tudi za ta zakon sprejet."
47,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o Skladu Republike Slovenije za razvoj."
5,Kdo je za predlog združitve?
3,Je kdo proti?
4,Se je kdo vzdržal?
9,"Ugotavljam, da je predlog združitve z večino glasov sprejet."
77,"Izvršni svet Skupščine Republike Slovenije na podlagi drugega odstavka 265. člena poslovnika Skupščine Republike Slovenije, predlaga, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o zadrugah, ker je treba čim prej izdati republiški zakon o zadrugah in s tem omogočiti zadrugam in drugim oblikam zadružnega organiziranja, da uskladijo svojo organiziranost in s tem ponovno postavijo zadružništvo na klasična zadružna načela."
5,Kdo je za predlog združitve?
3,Je kdo proti?
4,Se je kdo vzdržal?
30,"Ugotavljam, da je z večino glasov 35 za, 10 proti in 6 vzdržanimi glasovi predlog, da se združita prva in druga faza zakonodajnega postopka pri obravnavi zakona o zadrugah sprejet."
65,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o imenovanju in razrešitvi poslovodnih organov ter o imenovanju delegatov družbene skupnosti v organe upravljanja podjetij in organizacijah, ki opravljajo dejavnosti posebnega družbenega pomena."
5,Želi o predlogu kdo razpravljati?
3,Kdo je za?
3,Je kdo proti?
4,Se je kdo vzdržal?
22,"Z večino glasov, 42 za, 9 proti in 15 vzdržanimi, se združita prva in druga faza zakonodajnega postopka pri obravnavi tega zakona."
43,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o zavodih."
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je predlog sprejet z večino glasov, 28 za, 16 proti in 8 vzdržanimi."
75,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o civilnih invalidih vojne, ker bo z združitvijo prve in druge faze postopka tudi časovno ugotovljeno, da bo zakon sprejet v zadnji fazi pred koncem letošnjega leta in bo mogoča njegova uveljavitev s 1.1.1991."
49,"Izvršni svet predlaga, da Skupščina Republike Slovenije sprejme predlog za izdajo zakona z osnutkom, ker je spremembo zakona o civilnih invalidih vojne predložila v sprejem skupščini že Komisija za vprašanja borcev narodnoosvobodilne vojne Skupščine Republike Slovenije dne 29.3.1990 in je doslej postopek v skupščini na predlog Izvršnega sveta miroval."
27,"Izvršni svet hkrati predlaga, da se s predloženim predlogom tudi nadomesti predlog Komisije za vprašanja borcev narodnoosvobodilne vojne Skupščine Republike Slovenije, ker le-ta tudi ne obstaja več."
4,Želi morebiti predlagatelj obrazložitev?
5,"Če ne, želi kdo razpravljati?"
5,"Če ne, dajem na glasovanje."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog sprejet z večino glasov."
49,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o spremembah in dopolnitvah zakona o osebnem imenu."
4,Želi predlagatelj podati obrazložitev?
4,Predstavnik predlagatelja je prisoten?
5,Želi o predlogu kdo razpravljati?
5,"Če ne, prehajamo na glasovanje."
5,Kdo je za predlog združitve?
3,Je kdo proti?
4,Se je kdo vzdržal?
21,"Ugotavljam, da je predlog, da se združita prva in druga faza zakonodajnega postopka pri obravnavi tega zakona, z večino glasov sprejet."
52,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka,tako da se hkrati obravnava in sprejema predlog za izdajo zakona in zakonski osnutek pri zakonu o spremembah in dopolnitvah zakona o varnosti na žičnicah in vlečnicah."
5,Želi predstavnik predlagatelja podati obrazložitev?
3,Želi kdo razpravljati?
5,"Če ne, dajem na glasovanje."
3,Kdo je za?
3,Je kdo proti?
4,Se je kdo vzdržal?
22,"Ugotavljam, da je zbor predlog, da se prva in druga faza zakonodajnega postopka pri pripravi tega zakona združita, sprejel z večino glasov."
32,"Izvršni svet Skupščine Republike Slovenije predlaga, da se predlog zakona o spremembah in dopolnitvah zakona o posebnem prometnem davku obravnava po hitrem postopku, da se zagotovi enak položaj vseh subjektov v prometu."
22,Po tem predlogu zakona je predvidena oprostitev plačila temeljnega prometnega davka pri nakupu reprodukcijskega materiala in opreme s strani obrtnikov in kmetov.
17,"Izenačeni pa so tudi zasebni trgovci, ki niso registrirani kot pravne osebe s trgovskimi organizacijami, pravnimi osebami."
18,"Izvršni svet s tem predlogom zakona umika iz zakonodajnega postopka predlog zakona, ki ga je poslal dne 3.10.1990."
39,"Zakonska ureditev navedene problematike je bila obravnavana na sejah zborov Skupščine Republike Slovenije 4.10.1990, spremembe in dopolnitve zakona o posebnem prometnem davku, sprejete na tem zasedanju, pa so le parcialnega značaja, saj se nanašajo le na republiški prometni davek."
21,S predloženim zakonom pa so upoštevane opredelitve v 9. členu ustavnega zakona za izvedbo ustavnega amandmaja 96 k ustavi Republike Slovenije.
33,Tako se po tem zakonu o predpisanih pogojih ne bo plačeval niti temeljni niti posebni prometni davek pri nakupu reprodukcijskega materiala in opreme ter blaga za nadaljnjo prodajo s strani določenih fizičnih oseb.
5,Želi predstavnik predlagatelja podati obrazložitev?
4,Je prisoten predstavnik predlagatelja?
5,Želi o predlogu kdo razpravljati?
6,"Če ne želi, dajem na glasovanje."
7,"Ugotovimo prisotnost, prosim pritisnite na sivo tipko."
9,"Prosim, da pritisnete na sivo tipko vsi, nekateri abstinirajo."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog sprejet z večino glasov."
9,"Še sporočilo gospodom predsednikom skupščinskih zborov Toplaku, Bizjaku, Zupančiču."
5,Zadeva: deklaracija o narodni spravi.
14,Na dnevnem redu zborov Skupščine Republike Slovenije je tudi obravnava deklaracije o narodni spravi.
15,"Sklenjeno je bilo, da se o tej deklaraciji izvede usklajevalni postopek med posameznimi političnimi strankami."
32,"Ugotavljamo, da ta postopek usklajevanja ni bil izveden, zato predlagamo, da se obravnava, razprava in odločanje o deklaraciji o narodni spravi preloži in naloži vodstvu Skupščine, da izvede usklajevalni postopek med strankami."
15,"Poslanci Družbenopolitičnega zbora: Franc Golija, Zbora združenega dela: Jože Šter in Zbora občin Vitomir Gros."
6,Da se točka odloži do usklajevanja.
3,Kdo je za?
3,Je kdo proti?
4,Se je kdo vzdržal?
13,"Ugotavljam, da je z večino glasov predlog predlagateljev, da se točka preloži, sprejet."
9,In sedaj glasujemo še o tako sprejetem dnevnem redu.
3,"Prosim, ugotovimo prisotnost!"
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je dnevni red, kakor ste ga prejeli na klop, z dvema spremembama, sprejet."
3,Sedaj še obvestila.
17,"Ker je današnja seja dvodnevna predlagam, da bi danes delali do razumne ure zvečer, recimo, do 19.00."
9,Družbenopolitični zbor bo imel glavni odmor ob 12.30 uri.
17,"Skupna seja vseh zborov Skupščine Republike Slovenije bo jutri, v sredo ob 10.00 uri v tej dvorani."
14,Skupno zasedanje vseh treh zborov pa bo danes ob 14.00 uri v tej dvorani.
40,"Takoj po današnjem skupnem zasedanju bo predvidoma nadaljevanje skupne delovne seje, kjer bomo obravnavali sporna vprašanja v zvezi s posameznimi predlogi zakonov, zlasti zakona o prepovedi sečnje gozdov v družbeni lastnini in začasni prepovedi prometa z nepremičninami v družbeni lastnini."
18,"Skupno zasedanje vseh zborov Skupščine Republike Slovenije, ki bo danes ob 14.00 uri, bo danes v tej dvorani."
51,"Poslušali bomo: informacijo o oceni stanja v gospodarstvu ter uvodno obrazložitev k predlogu za izdajo zakona o privatizaciji podjetij, z osnutkom zakona, k predlogu za izdajo zakona o Agenciji Republike Slovenije za privatizacijo, z osnutkom zakona ter k predlogu za izdajo zakona o Skladu Republike Slovenije za razvoj, z osnutkom zakona."
1,Dalje.
13,Obravnavali in sklepali bomo o problematiki reševanja posledic katastrofalnih poplav v Republiki Sloveniji.
13,"Obveščam vas tudi, da smo z drugima zboroma ostali neusklajeni pri naslednjih zadevah:"
26,"Prvič, pri predlogu odloka o spremembi odloka o sestavi in številu članov ZPK Skupščine Republike Slovenije, ker ga Družbenopolitični zbor in Zbor združenega dela nista sprejela."
21,Dalje; o poročilu delegacije Skupščine Republike Slovenije v ZRP Skupščine SFRJ o poteku usklajevanja nekaterih aktov iz pristojnosti ZRP Skupščine SFRJ.
29,"Ker Zbor občin ni sprejel odloka o soglasju na podlagi 3. točke amandmaja 96 k Ustavi Republike Slovenije k zakonom, ki jih je Skupščina SFRJ sprejela kot začasne ukrepe."
17,Ostali smo neusklajeni pri stališču Skupščine Republike Slovenije do nekaterih zakonov iz pristojnosti Zveznega zbora Skupščine SFRJ.
20,"Zbor občin ni dal soglasja k spremembam in dopolnitvam proračuna federacije za leto 1990, ki je bila 4. točka odloka."
18,Ta točka predloženega odloka je bila na Zboru občin izločena in le kot posamezna točka ni bila sprejeta.
35,"Glede na to je v vseh treh zborih skupščine sprejeto soglasje k zakonom, ki so bili zborom predloženi v soglasje, razen že omenjene 4. točke, to so spremembe in dopolnitve proračuna federacije za leto 1990."
43,"Neusklajeni smo ostali pri predlogu zakona o dopolnitvah zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini,ker je Zbor občin sprejel amandma delegata Vitomira Grosa, druga zbora pa tega amandmaja nista sprejela."
31,"Sporazumen predlog je ponudila usklajevalna komisija vseh treh zborov, vendar ga Zbor občin ni sprejel, Zbor združenega dela je zato predlagal, da se odloča o spornih vprašanjih na skupni delovni seji."
4,Toliko za uvodne informacije.
12,"Prehajamo na začetno fazo - POBUDE IN VPRAŠANJA DELEGATOV, to je ta predtočka."
43,"V zvezi s tem prosim delegate, da pri predsedniški mizi na začetku seje oddajo samo tiste pisno oblikovane pobude oziroma vprašanja,ki so zelo aktualne narave in jih niste uspeli poslati do seje zbora in na katera želite odgovor še na sami seji."
26,"Predlagam, da v skladu z že sprejetim dogovorom opravite kratko predstavitev delegatskega vprašanja oziroma pobude, vendar predlagam, da ta predstavitev ne traja dlje kot 3 minute."
37,"Predložena delegatska vprašanja oziroma pobude bodo razdeljena vsem delegatom na klop med sejo v posebnem ovitku, posredovana bodo tudi Izvršnemu svetu, da bi ta lahko med sejo odgovoril na vprašanja, kjer lahko poda odgovore že med sejo."
33,"Pobude oziroma vprašanja, ki jih želite vložiti po običajnem postopku, prosim da to storite pri točki na koncu seje, vendar tudi v tem primeru prosim delegate,da oddajo svoje vprašanje oziroma pobudo pisno."
9,S tem bo omogočeno tudi natančnejše in hitrejše delo.
32,"Prav tako vas prosim, da delegatska vprašanja oziroma pobude, ki jih dajete v razpravi ob posameznih točkah, po končani razpravi oblikujete pisno, lahko s pomočjo strokovne dežurne službe v dežurni sobi 103."
16,"Hkrati vas ponovno obveščamo, da imate možnost dajati pobude ves mesec, ne le na seji zbora."
29,"S tem bi omogočili Izvršnemu svetu Skupščine Republike Slovenije oziroma drugim delovnim telesom, na katere se pobuda nanaša, temeljito proučitev zadeve posamezne problematike ter s tem tudi hitrejši odgovor."
26,Ker bomo k prvim trem točkam sprejetega dnevnega reda poslušali uvodno informacijo na skupnem zasedanju bomo prve tri točke preskočili in sedaj prehajamo k tej predtočki
2,POBUDE DELEGATOV.
3,"Prosim, Andrej Verlič."
1,Spoštovani!
10,Izvršni svet Republike Slovenije prosim za odgovore na naslednja vprašanja:
15,1) Kdaj namerava Izvršni svet izdelati in predložiti v obravnavo celovit nacionalni program prometne politike?
23,"2) Glede na velike izgube in finančno nelikvidnost Železniškega gospodarstva Ljubljana sprašujem, kdaj bo Izvršni svet Republike Slovenije aktivno pričel sanacijo slovenskih železnic?"
32,"Nerešen finančni položaj Železniškega gospodarstva Ljubljana po mojem prepričanju lahko pomeni tudi ogrožanje varnosti železniškega prometa v Sloveniji, saj primanjkuje finančnih sredstev tudi za najbolj nujne tehnične preglede in vzdrževanje tirnih vozil."
11,Železniško gospodarstvo Ljubljana teh storitev namreč svojim poslovnim partnerjem ne plačuje.
24,"Plačilna nesposobnost slovenskih železnic tako ogroža posredno tudi položaj poslovnih partnerjev, kar je razlog več, da Izvršni svet k rešitvi tega problema pristopi takoj."
45,"Ti dve vprašanji postavljam na osnovi včerajšnje informacije, da je še eno podjetje v Mariboru ogroženo, v veliki meri ne po svoji krivdi ampak posledično zaradi sodelovanja z Železniškim gospodarstvom Ljubljana, predvsem zaradi neplačevanja opravljenih storitev; mislim na tovarno tirnih vozil Boris Kidrič iz Maribora."
16,"Prosim, da Izvršni svet na ta vprašanja, če je le možno odgovori do konca tega zasedanja."
2,Hvala lepa.
1,Hvala.
2,Gospod Pahor.
4,Spoštovane kolegice in kolegi!
29,"Ni prvič, da se v tej skupščini pripravlja odločanje o zelo pomembnem vprašanju, ne da bi bili preje poslanci seznanjeni s strokovnimi in argumentiranimi analizami kot podlago za odločanje."
21,"Jutrišnja skupna seja o plebiscitu je gotovo tako vprašanje, zato predlagam, da Izvršni svet danes seznani poslance z naslednjimi temeljnimi vprašanji:"
5,1) Kakšen je status plebiscita?
10,"Ni namreč vseeno, ali je to državni ali meddržavni plebiscit."
12,"2) S pogoji plebiscita, s cilji plebiscita in s pričakovanimi posledicami plebiscita."
29,"Če Izvršni svet danes ni sposoben postreči poslancem z odgovori na ta vprašanja, bom prisiljen verjeti, da bomo ponovno odločali o vprašanju, o katerem imamo razčiščenih najbolj elementarnih zadev."
14,"Zato predlagam, da je to naš skupni sklep in ga predlagamo vsem trem zborom."
19,"V nasprotnem primeru, ponavljam in s tem končujem, bom še enkrat razočaran nad pripravljanjem in odločanjem v tej dvorani."
30,"Mislim, da je skrajni čas, da spremenimo način dela in da Izvršni svet kot vlada pripravi vse potrebno, da bomo končno o tako nacionalno pomembnem vprašanju odločali argumentirano in tehtno."
1,Hvala.
1,Hvala.
10,"Besedo ima Emil Milan Pintar, pripravi naj se Božidar Voljč."
2,"Hvala, oprostite."
4,Besedo ima Franco Juri.
23,"Pobudo sem že oddal v pisni obliki in na zadnji seji,ker ni bilo predstavitev teh pobud na dnevnem redu, jo predstavim danes."
3,Gre za naslednje.
29,"V Republiki Sloveniji, še zlasti v njenih istrskih občinah, ima stalno bivališče in dela veliko ljudi, ki so se tja naselili iz sosednjih istrskih občin na ozemlju republike Hrvaške."
17,"Veliko teh državljanov ima na Hrvaškem poleg družin tudi imetja, kot so na primer nepremičnine in zemljišča."
74,"Glede na neizogiben proces osamosvajanja republik Slovenije in Hrvaške ter vse izrazitejši namigi po spreminjanju skupne zakonodaje v smeri omejevanja lastninskih pravic tako imenovanih tujih državljanov v obeh republikah in ob dejstvu, da bo večina stalno naseljenih in stalno zaposlenih Istranov in drugih državljanov hrvaškega izvora, postala državljani Republike Slovenije predlagam, da republiški Izvršni svet prouči možnosti in pripravi predlog bilateralnega sporazuma o dvojnem državljanstvu za slovenske in hrvaške državljane, ki za to zaprosijo."
32,"Sporazum med Slovenijo in Hrvaško naj bi s posebnim statusom opredeljeval skupne obmejne regije, kjer so lastninski in drugi odnosi še posebej zapleteni, kot izraz dolgoletne ali celo stoletne skupne regionalne dinamike."
27,"Sporazum naj bi zajel tudi področje varovanja in nemotenega nadaljnjega skupnega delovanja narodnih manjšin, ki žive na ozemlju obeh republik, na primer italijanske narodnostne skupnosti v Istri."
17,"S sporazumom bi uredili in precizirali tudi skupno ekološko, vodno, prometno in gospodarsko soodvisnost v obmejnih občinah."
10,Sporazum bi prav tako opredelil sedanjo medrepubliško mejo kot dokončno.
30,S tem sporazumom bi brez nadaljnjih špekulacij o mejah in republiških suverenostih na določenih območjih zavarovali skupne življenjske interese državljanov in regij na obmejnih in soodvisnih območjih Slovenije in Hrvaške.
32,"Priprava takega sporazuma je nujna in potrebna, preden bomo postavljeni pred dejstvo popolne razdelitve med republikami in možnimi vzročnimi pravnimi restrikcijami na področju lastninskih pravic, svobode gibanja ljudi, kapitala in tako dalje."
17,"Tendence, ki prevladujejo tako v Sloveniji kot v sosednji Hrvaški, terjajo takoj natančno bilateralno opredeljevanje vsega navedenega."
111,"In na kratko še to: glede na to, da je skupina delegatov v enem junijskih zasedanj skupščine dala pobudo za pripravo zakona o zaščiti in pravicah romske etnične skupnosti v Sloveniji, da je Liberalno demokratska stranka v okviru razprave o osnutku nove slovenske ustave predlagala poseben člen ustave, ki naj opredeli temeljne etnične pravice Romov in da so se Romi in njihove organizacije že večkrat oglasili z legitimno zahtevo po priznanju njihovega statusa etnične manjšine in konkretni podpori republike, predlagam, da se posebna komisija Skupščine Republike Slovenije čimprej sestane s predstavniki romske skupnosti iz soboške in novomeške občine in da se neposredno seznani z vsemi odprtimi vprašanji, potrebami in zahtevami Romov."
55,"Na podoben način naj se skupščinska komisija sooča s problematiko vseh etničnih skupnosti v Sloveniji, avtohtonih in priseljenih, ki to želijo ter naj v duhu spoštovanja različnosti, tolerance in najbolj demokratičnih pogledov do manjšin prisluhne sleherni pobudi ter skupščino seznani z vsemi odprtimi vprašanji, ki zadevajo tako imenovane Neslovence, v luči popolne osamosvojitve naše države."
1,Hvala.
10,"Prosim gospoda Pahorja, če ni oddal pisno, da odda pisno."
4,Besedo ima gospod Šinkovec.
43,"Tako kot so prvi odkrili bolezen 80-ih let AIDS v Združenih državah Amerike, postaja vse bolj očitno, da v tem času skrivajo verjetno bolezen, ki se bo imenovala bolezen 90-ih let in se imenuje sindrom kronične utrujenosti, čeprav morda to zveni malo smešno."
16,"Gre za bolezen, ki sicer ni smrtno nevarna, vendar so njeni simptomi zelo podobni simptomom AIDS-a."
14,Ta bolezen je po nekaterih ocenah v ZDA prizadela že okrog 5 milijonov ljudi.
22,"Zanima me, ali pristojni zdravstveni organi in službe Republike Slovenije poznajo to bolezen ter, če so jo že zasledili v naši državi?"
15,"Če so jo že zasledili predlagam, da se Skupščina Slovenije in javnost o tem obvesti."
4,Besedo ima gospod Buser.
1,Spoštovani!
8,Dajem republiški Skupščini oziroma Izvršnemu svetu naslednjo pobudo.
16,Izvršni svet naj nemudoma predloži predlog zakona po hitrem postopku glede komunalnih podjetij in njihove ureditve.
14,Še zlasti je to nujno zaradi neznanega in neresnega položaja v ljubljanskem podjetju Snaga.
13,Podobni primeri se lahko v kratkem času pojavijo še marsikje na območju Slovenije.
7,To možnost pa naj preprečijo republiški zakoni.
2,Hvala lepa.
2,Hvala lepa.
4,Besedo ima gospod Potočnik.
34,"Imam pobudo za delo v tej skupščini, in sicer za način glasovanja. 126. člen pravi: delegati v zboru imajo pravico in dolžnost, da glasujejo o vsakem predlogu, o katerem se odloča na seji zbora."
17,"Delegati v zboru glasujejo tako, da se izjavijo za predlog ali proti predlogu, lahko pa se vzdržijo."
16,"Ta naša tehnična pomagala omogočajo, da posamezniki ne glasujejo in da drugi za to ne vedo."
16,"Ne vemo, kdo, recimo, krši na ta način poslovnik in pride do raznih nesporazumov pri glasovanju."
26,"Zato predlagam, da kljub temu, da imamo te gumbe na mizah, glasujemo tako kot na tisti seji na bivšem CK-ju, ko se dvigajo kartoni različnih barv."
30,"Za bodoče predlagam, da se tu zadaj montira monitor, na katerem bo vidno, kako ob javnem glasovanju glasujejo posamezni delegati, saj glasovanje je javno, kljub temu, da pritisnemo na gumbe."
14,"Na ta način bi se pač izognili temu, ali je dovolj glasov ali ni."
4,"Hvala lepa, gospod Potočnik."
5,Besedo ima gospod Franc Pipan.
6,"Spoštovano predsedstvo, spoštovane tovarišice in tovariši!"
44,"Najprej bi se pridružil pobudi gospoda Jurija, ki pravi, da bi se pripravilo srečanje med predstavniki oblasti in romske skupnosti, pa bi bilo delegacijo romske skupnosti potrebno razširiti še s predstavniki Romov iz krške občine in trebanjske občine, kjer sta tudi dve močni skupnosti."
23,"Imam pa delegatsko vprašanje za gospoda ministra Tomšiča, da pojasni, kako je z dokončanjem hidrocentrale Vrhovo in nadaljnjo dinamiko izgradnje verige savskih elektrarn."
13,"V nedokončani hidrocentrali Vrhovo ležijo znatna družbena sredstva, ki pa ne dajo rezultatov."
30,"Prav tako me v zvezi s tem zanima, ali lahko minister pojasni, kako potekajo predvidena dela za čiščenje Save do Vrhovega, ker je čista Sava pogoj za obratovanje hidrocentrale Vrhovo?"
2,Hvala lepa.
3,Želi še kdo?
5,Besedo ima gospod Ignac Polajnar.
2,Spoštovano predsedstvo!
21,"Poslanski klub Slovenskih krščanskih demokratov predlaga, da Skupščina Republike Slovenije ukine zakon o pravnem položaju verskih skupnosti v Socialistični republiki Sloveniji."
33,"Veljavni zakon o pravnem položaju verskih skupnosti tudi v Socialistični republiki Sloveniji iz leta 1976 ni le v nasprotju z veljavno ustavo Republike Slovenije, ampak tudi z doseženo stopnjo demokratizacije v naši družbi."
6,Zakon je v svojem namenu omejevalen.
23,Omejuje pravico do svobodnega izpovedovanja vere in dejansko tudi pravno še vedno pušča vernike in njihove verske skupnosti v nekem posebnem getoiziranem položaju.
31,"Navsezadnje vsebuje nekatere prepovedane in na to vezane kazenske določbe, ki so z neizpolnjevanjem ali drugačno prakso postale mrtve, so pa pravno še veljavne in spravljajo verske skupnosti v negotov položaj."
2,Hvala lepa.
4,Besedo ima gospod Kolešnik.
1,Spoštovani!
17,"Imam res tri resne pobude, ne tako kot zadnjič, ko je bilo videti malo neresno, ampak ni."
18,"Predlagam, oziroma sprašujem Izvršni svet, kaj je bodočnost oziroma kakšna usoda je mišljena s klubom poslancev oziroma delegatov."
5,"To veste, za kaj gre."
6,V pobudi je tudi več razdelano.
1,Drugič.
2,O športu.
20,"Menim, da je potrebno ustanoviti odbor v skupščini o športu in seveda je treba razmisliti tudi o sekretariatu o športu."
13,"To je razdelano v pobudi, ne bi vas več zadrževal in vas utrujal."
62,"Hkrati pa bi še nekaj predlagal,pridružujem se gospodu Juriju, ki je govoril o pobudi o Romih, moram pa reči in gospodu Pipanu, ampak pozablja se, kar pa je res očitno, da je z Romi problem, da so zelo močni tudi v Brežicah in še v kateri občini in da bi njegovo pobudo dopolnili, ker očitno ne vemo, kje vse imamo Rome."
6,Hkrati pa bi še nekaj predlagal.
21,"Ker nam očitno še vedno ni jasno kaj je manjšina in kaj je etnična skupnost, da bi tukajle tudi dokončno dorekli."
16,"Gre za zelo pomembno zadevo, ki smo jo v Jugoslaviji na svoj način reševali do sedaj."
23,"To je pridružitev dani pobudi, ne vem kako bi se to dopolnilo, verjetno bi se mi potem lahko dogovorili, kako bi jo oblikovali."
2,Hvala lepa.
4,Besedo ima gospod Žakelj.
18,Ekonomske razmere se tako rekoč iz ure v uro ostrijo in očitno še kmalu tega ne bo konec.
28,"V takšnih razmerah se poskuša iskati najrazličnejše rešitve in ena preizkušenih bližnjic, ki navadno postanejo daljšnice je tudi ta, da se nekako po kratkem postopku razrešujejo poslovodne strukture."
19,"Rekel bom, da je to praksa, ki je znana in ji ne bo mogoče uteči tudi v tem trenutku."
4,Nekaj pa postaja zaskrbljujoče.
12,"Gradim ga izključno na informacijah iz tiska, ne nazadnje tudi iz včerajšnjega."
9,V mislih imam primer Litostroja in primer Metalne Maribor.
23,"Tako kot je bilo mogoče razbrati iz dnevnega tiska, postaja za zamenjavo poslovodnih ljudi potreben in zadosten pogoj pripadnost stranki, tej ali drugi."
7,In seveda tudi osebna znanstva in poznanstva.
26,"Če je to res, ta zadeva zahteva resno razpravo, kajti to bi pomenilo vračanja v neke čase, za katere sem upal, da so za vedno mimo."
31,"Seveda, če je pa to res, da postaja odločilna pripadnost stranki in osebna znanstva in da se za to namenjajo po kriterijih tudi družbeni denarji, potem je to seveda nekaj drugega."
30,"Ker to zadeva tudi Izvršni svet, ker to zadeva tudi nekatere naše kolege, bivše in sedanje, bi predlagal, da ob priložnosti Izvršni svet o tem reče nekaj decidiranega in zavezujočega."
2,Hvala lepa.
4,Hvala lepa gospodu Žaklju.
12,"Na vrsti je gospod Julij Nemanič, sledi Janko Halb in Marjan Podobnik."
6,"Spoštovano predsedstvo, spoštovane poslanke in poslanci!"
36,"V imenu slovenskih vinogradnikov, ki so organizirani v Poslovni skupnosti za vinogradništvo in vinarstvo Slovenije in v Zvezi društev vinogradnikov Slovenije, predlagamo štirje poslanci iz vseh treh zborov pobudo Izvršnemu svetu, da nastavi specializirano vinarsko inšpekcijo."
12,Torej ta zahteva je pred Izvršnim svetom že dobro leto in pol.
8,Rezultata ni bilo prej niti ga ni sedaj.
29,"Ugotavljamo, da od let 1974 vino na slovenskem trgu ni kontrolirano, ker takratni oziroma sedaj veljavni vinski zakon razmejuje pristojnost kontrole nad vinom na tržno inšpekcijo in kmetijsko inšpekcijo."
11,"Tržna inšpekcija ni usposobljena, da kontrolira kakovost vina, kmetijska je prezaposlena."
22,"Tako se pojavljata na trgu dve kategoriji vin, ki zelo škodita ugledu slovenskega vina in ne le ugledu, ampak tudi gospodarskemu stanju."
21,"Eno vino se pojavlja kot domače vino, ki nikakor ni podobno kmečkemu vinu in je tekočina, ki je daleč od vina."
21,"Druga kategorija podobne kakovosti je pa v steklenici pod razredom namizno vino in pod fantazijskimi imeni blagovnih znamk, predvsem južnih firm."
11,Tega vina se veliko proda in to vino ni pod kontrolo.
9,Na drugi strani ugotavljamo velik padec morale med vinogradniki.
24,"Občutek imamo, da je slovenskega vina dovolj za celoletno porabo, pridelamo pa ga samo, glede na letino, od 4 do 6 mesecev lastne potrebe."
22,"Na drugi strani imamo 14.000 ha neobnovljenih absolutnih vinogradniških površin, ki jih nobena druga kultura ne more narediti rodovitne, kakor vinska trta."
20,"Torej, ponujamo 7.000 delovnih mest samo v vinogradništvu slovenskemu gospodarstvu, če sprejme ta nacionalni program slovenskih vinogradnikov, ki je izdelan."
6,"Ampak, ker smo pri vinarski inšpekciji."
15,"Vse dežele, ki imajo vinogradniško vinarsko panogo v dobrem ekonomskem stanju, imajo tudi močno kontrolo."
25,"Izgovor vlade, da je to strošek, ni na mestu, ker kvalitetna kontrola vina zagotavlja tudi davek, ki ga pri današnjem prometu vsega država ne kasira."
2,Hvala lepa.
2,Hvala lepa.
3,Gospod Janko Halb.
4,Spoštovane poslanke in poslanci!
41,"Gospoda podpredsednika Izvršnega sveta gospoda Mencingerja in ministra za industrijo in gradbeništvo gospoda Rejca sprašujem, oziroma bi prosil, da vlada javno objavi kriterije oziroma pogoje, po katerih določeno podjetje, ki je v kakršnihkoli gospodarskih težavah, dobi finančno injekcijo od republiške vlade."
33,"Namreč, tudi na murskosoboškem področju imamo podobne probleme, vendar po razpravah v občinskih organih ocenjujemo, da smo mogoče premalo težki, da bi dobili to injekcijo, zato bi prosil, da te kriterije javno objavijo."
13,"Sprašujem tudi, kako je z zakonom, je zvezni, ki odreja neprekinjeno trajanje blokade."
32,"Taktično je včasih, da tik pred potekom 60-ih dni sprostimo blokado, po drugi strani se pa ne spomnimo, da bi mogoče korigirali zakon, pa naj bo to v strožjem ali blažjem pomenu."
15,"Blokada je lahko tudi zakonsko določena, da je to 70 dni neprekinjeno, ne pa 60."
11,"In me zanima, ali se tudi na tem področju kaj predvideva."
18,"Predlagal bi še ministroma,da v podjetjih, ki niso speljala lastninske transformacije oziroma lastninske reforme, odpečatijo plačilne kuverte."
15,"Po naših področjih krožijo govorice, ali so upravičene ali ne, o 50 milijardnih plačah direktorjev."
18,"Delavci, seveda v strahu za svojo eksistenco, to samo poslušajo, negodujejo, nimajo pa možnosti ukrepati, oziroma se bojijo."
19,"Dokler je podjetje še v statusu družbene lastnine, se mora po teh kriterijih tudi obnašati in tudi vodilni kader."
13,"Samoupravljanje naj tam še traja, dokler je pač to nujno oziroma objektivno potrebno."
17,"Gospo ministrico Katjo Boh bi vprašal, ali se razmišlja v spremembi zakonodaje tudi o kategoriji socialni kredit."
24,"Namreč, določena socialna pomoč je bila v preteklosti deljena z levo in desno roko, nikdar se ni realno spraševalo o kriterijih za pridobitev te."
16,"Tudi pazilo se ni, kako se je določeni socialni problem saniral, vendar pomoč traja še naprej."
25,"Dosti ljudi sem slišal, da bi za nekaj let 2, 3, 4, želeli najeti socialni kredit, da bi bila socialna situacija pogoj za najem kredita."
25,"Ali je to čas brezposelnosti ali karkoli, potem pa, ko to stanje sanira, bi ta kredit, recimo, za čas, ko ga je prejemal, tudi vračal."
18,"Nadalje bi ministrici za ta resor predlagal, da prouči možnost porodniškega dopusta tudi kmečkim dekletom oziroma bodočim materam."
26,"Hkrati je zelo neurejeno področje študentk ali mladih nezaposlenih deklet, ki pač zaradi situacije morajo na porodniški dopust uradno, ne dobijo pa nobene podpore oziroma prejemka."
7,To sem tudi slišal osebno te pripombe.
21,"Vladi pa bi predlagal, da tudi poroča tej skupščini o izvajanju zakona o funkcionarjih v državni upravi, predvsem na področju plač."
7,Pa to na republiškem in občinskem nivoju.
2,Hvala lepa.
2,Hvala lepa.
6,Na vrsti je gospod Marjan Podobnik.
1,Spoštovani!
5,Prebral bom izjavo in pobudo.
6,Izjava poslanskega kluba Slovenske kmečke zveze.
56,"Ob odločitvi Izvršnega sveta, da se sredstva iz republiškega proračuna, namenjena za regresiranje cen tako imenovane kmečke nafte, namenijo kot pomoč prizadetim ob poplavah izjavljamo, da podpiramo tako odločitev Izvršnega sveta, hkrati pa poudarjamo, da gre za že odobrena sredstva in je to torej dodatna pomoč cca 60 milijonov dinarjev slovenskih kmetov za prizadete v poplavah."
2,Kratko pojasnilo.
36,"Kot veste, po ukinitvi zveznega zakona, ki je omogočal regresiranje te nafte oziroma oprostitev dela cestnega dinarja za kmečko nafto,ker kmetijski stroji ne obremenjujejo ceste v takšni meri, je bila ukinjena ta boniteta za kmete."
31,"Po nemajhnih prizadevanjih je slovenski Izvršni svet sprejel odločitev za tako regresiranje in ta, že sprejeta sredstva je sedaj namenil kot del pomoči, angažiral je ta sredstva za odpravljanje teh posledic."
53,"Ob podpori temu sklepu poudarjamo, da gre za dodatna sredstva slovenskih kmetov predvsem zato, ker je to dodatni delež ob 2% katastrskega dohodka, za katerega je bilo tudi takrat že rečeno, da gre za premajhen delež in da je v skupni višini, ob vseh drugih zbiranjih, to pomemben prispevek in delež slovenskih kmetov."
5,Druga stvar je pa pobuda.
54,"Glede na dejstvo, da še vedno ni urejen status teološke fakultete, kar povzroča materialne in druge težave tej fakulteti, dajemo pobudo, da se pospeši postopek za polno priznanje teološke fakultete kot enakovredne univerzitetne inštitucije z vsemi pravicami, ki iz tega izhajajo,kar bo omogočalo tudi uspešen razvoj in tudi nacionalno pomembno delovanje te inštitucije."
1,Hvala.
2,Hvala lepa.
3,Želi še kdo?
4,"Če ne, hvala lepa."
3,"Prosim, gospod Reberc."
1,Pozdravljeni!
18,"Spoštovano predsedstvo, spoštovani zbor, imam vprašanje za gospoda Emila Milana Pintarja in želim odgovor še med to sejo."
18,"Vprašanje se nanaša na zadnjo sobotno prilogo Dela, v kateri navaja, da Slovenija potuje v fašistično obarvani nacionalizem."
14,"Sprašujem, če je to stališče gospoda Pintarja ali je to stališče vlade v senci."
12,Hkrati pa sprašujem ta parlament o moralni odgovornosti poslancev za take izjave.
2,Hvala lepa.
2,Hvala lepa.
3,Želi še kdo?
8,"Če ima kdo še kaj, naj odda pisno."
10,"Tisti, ki niste oddali pisno, oddajte to pri sekretariatu zbora."
5,Prehajamo na redni dnevni red.
36,"Prve tri točke kot rečeno preskočimo in prehajamo na 4. TOČKO DNEVNEGA REDA, ker bomo prve 3 obravnavali v okviru skupnega zasedanja vseh treh zborov; to je PREDLOG ZA IZDAJO ZAKONA O ZADRUGAH Z OSNUTKOM ZAKONA."
16,"Predlog za izdajo zakona, z osnutkom zakona je predložil v obravnavo Izvršni svet Skupščine Republike Slovenije."
39,"Obravnavali so ga: Komisija za denacionalizacijo; Komisija za celovito proučitev okoliščin, posledic in pojavov oškodovanja družbenega premoženja; Zakonodajno-pravna komisija, Odbor za podjetništvo in obrt na ravni Skupščine Republike Slovenije, Odbor za kmetijstvo in gozdarstvo na ravni Skupščine Republike Slovenije."
71,"Komisija za spremljanje preobrazbe družbene in zadružne lastnine, Komisija za denacionalizacijo in Komisija za celovito proučitev okoliščin, posledic in pojavov oškodovanja družbenega premoženja, podpirajo predlog za izdajo zakona o zadrugah, z osnutkom zakona in predlagajo zborom Skupščine Republike Slovenije, da obravnavani predlog za izdajo zakona z osnutkom sprejmejo ter da naložijo Izvršnemu svetu, da pri oblikovanju predloga zakona upošteva mnenja in stališča iz razprave na sejah delovnih teles Skupščine Republike Slovenije."
10,"Predstavnik predlagatelja, prosim gospa Marija Markeševa, Republiški sekretariat za kmetijstvo."
4,Spoštovane poslanke in poslanci!
15,"Nekaj besed v imenu Izvršnega sveta v zvezi s tem zakonom, ki vam ga predlagamo."
8,"Kot veste, ima v Sloveniji zadružništvo 100-letno tradicijo."
18,"Pred 2. svetovno vojno in neposredno po njej so bile v Sloveniji številne obrtne, kmetijske in potrošniške zadruge."
7,Pozneje so se razvile tudi stanovanjske zadruge.
12,Te zadruge so bile ustanovljene in so delovale po klasičnih zadružnih načelih.
15,Po nekaterih ocenah je bilo v zadružni lastnini 40% narodnega bogastva pred 2. svetovno vojno.
13,S spremembami našega družbenoekonomskega in političnega sistema so dobivale tudi zadruge drugačno vlogo.
34,"Z večkratnimi spremembami predpisov je država močno vplivala na zadružništvo, interese zadružnikov za združevanje v zadruge, saj jim je po letu 1953 z ustavnim zakonom ukinila zadružno lastnino in s tem odvzela temelj delovanja."
32,"Preko statusnih sprememb, povzročenih z različnimi predpisi in drugimi akti, se je bivše zadružno premoženje iz zadrug neodplačno preneslo sprva v državno, nato pa v družbeno lastnino in upravljanje družbeno pravnim osebam."
21,"Tako so zadruge ostale brez premoženja in brez možnosti vplivanja na proizvodnjo v organizacijah, ki so nastale na podlagi te lastnine."
14,Tudi združevanje zadrug v zadružne zveze je v naši novejši zgodovini doživljalo različno usodo.
32,"Od spodbujanja tega združevanja do sprejemanja zakona o ustanovitvi enotnih gospodarskih zbornic leta 1962, ki je vse zadružne zveze ukinilo in do leta 1972 tako v Sloveniji zadružnih zvez sploh nismo imeli."
21,Z večkratnimi zakonskimi spremembami je s sprejemom zakona o združenem delu zadruga dobila v načelu enak položaj kot organizacija združenega dela.
30,"V bistvu je postala organizacija združenega dela, poslovala je z družbeno lastnino, zagotovljeno je bilo soodločanje delavcev, zaposlenih v zadrugi v takšni meri, da interesi zadružnikov niso bili več odločujoči."
6,Postali so kooperanti teh delovnih organizacij.
38,"Na zadruge, zlasti kmetijske, je država prenašala tudi vrsto javnih funkcij, pospeševalno službo, kontrolno službo, uveljavljanje intervencij tudi za nečlane, socialo itd. ter s tem povzročala povečanje zaposlovanja delavcev in s tem tudi njihovo večjo moč pri odločanju."
32,"S sprejemom ustavnih amandmajev k ustavi SFRJ v letu 1988 in ustavnih amandmajev k ustavi Republike Slovenije v letu 1989 je bila dana podlaga, da se zadružništvo ponovno postavi na klasične temelje."
19,"Ponovno je bila uvedena zadružna lastnina, organiziranje in delovanje zadrug pa dano v odločanje zadružnikom kot nosilcem tega združevanja."
28,"Zvezna skupščina je v januarju 1990 sprejela zvezni zakon o zadrugah, ki pa je bistveno prekoračil zvezna ustavna pooblastila in uredil tudi zadeve, ki sodijo v republiško pristojnost."
35,"Temu se je Slovenija ves čas postopka sprejemanja zakona upirala, vendar s svojimi pripombami ni uspela. zvezni zakon je uredil tudi vračanje bivšega zadružnega premoženja, vendar ga je žal, časovno omejil na čas po 1.7.1953."
21,"Zadružnim zvezam naj bi bila vrnjena le stanovanja in poslovni prostori, ki so jim bili neodplačno vzeti od leta 1953 dalje."
36,"Glede na takšne rešitve v zveznem zakonu je Skupščina Republike Slovenije z ustavnim zakonom za izvedbo ustavnega amandmaja 96 k ustavi Republike Slovenije odločila, da se zvezni zakon o zadrugah v Republiki Sloveniji ne uporablja več."
19,"Republiški zakon o združevanju kmetov, ki je bil podlaga zadružništva tudi na drugih področjih, je prenehal veljati marca 1990."
14,"Uporablja pa se, dokler zadruge ne uskladijo svoje organiziranosti z zveznim zakonom o zadrugah."
33,"Ker se tudi zvezni zakon v Republiki Sloveniji ne uporablja, je na tem področju pravna praznina, saj veljajo le še ustrezne določbe zakona o združenem delu, ki pa ne upoštevajo specifike slovenskega zadružništva."
15,"Zato je potrebno čimprej sprejeti republiški zakon o zadrugah, da se ta pravna praznina odpravi."
20,"V predloženem zakonu o zadrugah za vse vrste zadrug, tako kmetijske, gozdarske, ribiške, obrtne, stanovanjske, potrošniške, so urejena tri področja."
39,"Prvo področje, statusne in organizacijske določbe, v katerih je urejena ustanovitev zadruge, članstvo, organi, premoženje, prenehanje zadrug, podjetja v zadružni lastnini, zadružne zveze, razmerja med zadrugami in državnimi organi, revizija, firma, sedež, dejavnost, zastopanje in vpis v sodni register."
23,"Drugo področje: vračanje zadružnega premoženja ter zadružnih, vloženih ali prenesenih sredstev, v katerem so določeni subjekti vračanja, zavezanci za vračilo, objekt vračanja, postopek."
18,"Tretje področje: prehodne in končne določbe, v katerih je določen rok za uskladitev organiziranja zadrug s tem zakonom."
32,"Določeno je tudi, da z dnem uveljavljanja tega zakona vse premoženje obstoječih zadrug, delovnih organizacij kooperantov, temeljnih zadružnih organizacij in TOZD, temeljnih organizacij kooperantov, sestavljenih zadrug in zadružnih zvez, postane zadružna lastnina."
15,"Predlog predloženega zakona je obravnavalo šest delovnih teles skupščine, ki so imele različne pripombe nanj."
17,Večina pripomb se je nanašala na poglavje o vračanju zadružnega premoženja ter zadružnih vloženih in prenesenih sredstev.
10,"Pripombe na posamezne določbe so različne, nekatere tudi povsem nasprotujoče."
18,"Glavne pripombe se nanašajo na objekt vračanja, to je premoženja, ki naj bi se vrnilo v zadružno lastnino."
28,"Nekateri predlagajo, da se v zadružno lastnino, poleg premoženja, ki je nastalo na podlagi dolgoletnega sodelovanja med zadrugami in drugimi družbenimi proizvodnimi organizacijami, predvsem s področja živilsko-predelovalne industrije."
15,"Prav tako nekateri predlagajo, da naj se vrne tudi ves zadružni bančni in zavarovalniški kapital."
12,Približno 40% celotnega nacionalnega bogastva je bilo pred vojno v zadružni lasti.
12,"Zato se postavljajo zahteve, da se vse to vrne v zadružno lastnino."
35,"Drugi pa predlagajo, da se v zadružno lastnino vrne le tisto, kar je nastalo z delom in poslovanjem zadrug, da naj se torej upošteva enakopravnost lastnin, torej tudi družbene in enakopravnost objektov, torej tudi delavcev."
16,"Pri tem gre za politično vprašanje, o katerem se bo morala Skupščina Republike Slovenije posebej opredeliti."
28,"Poseben problem pri poglavju vračanja je, da rešitve pri vračanju zadružne lastnine prehitevajo rešitve na drugih področjih, na katerih naj bi se vračalo krivično oziroma nezakonito odvzeto premoženje."
40,"Ker tudi te rešitve Izvršni svet Skupščine Republike Slovenije pospešeno pripravlja, pričakujemo, da bomo lahko v naslednji fazi zakonodajnega postopka za zakon o zadrugah obravnavali tudi te rešitve, glede na vračanje na drugih področjih, ki bodo vsebovane v drugih predpisih."
16,Problem vračanja zadružnega in drugega premoženja pa je neločljivo povezan tudi z lastninjenjem oziroma privatizacijo podjetij.
20,Zato je treba rešitve v vseh teh zakonih medsebojno uskladiti in jih napraviti izvedljive ter v največji možni meri pravične.
28,"Vse to bomo skušali uresničiti v naslednji fazi zakonodajnega postopka, pri pripravi katere bomo proučili vse pripombe delovnih teles in zborov Skupščine Republike Slovenije in jih ustrezno upoštevali."
16,"Predlagam pa, da se sprejme ta predlog za izdajo zakona o zadrugah, tako kot je predložen."
1,Hvala.
1,Hvala.
5,Besedo ima gospod Franc Potočnik.
22,"Kot je bilo že večkrat rečeno, je tudi Odbor za kmetijstvo in gozdarstvo obravnaval zakon o zadrugah, predvsem z vidika kmetijskih zadrug."
13,"Odbor podpira predlog za izdajo zakona, ima pa nekaj načelnih in konkretnih pripomb."
17,"Pri tem ostaja odprto vprašanje odnosa države do zadružništva, ki bi morala zadružništvo stimulirati s posameznimi olajšavami."
18,"To verjetno ne more priti v ta zakon, ampak z nekaterimi drugimi zakoni bi bilo treba to zagotoviti."
20,V ta namen bi morali precizneje opredeliti obveznosti družbe ter z zakonskimi predpisi in davčnimi olajšavami poskrbeti za stimuliranje zadružništva.
15,"Ocenjeno je, da bi 30 do 35% gospodarske strukture moralo biti pokrito v obliki zadružništva."
30,"Odprto v tem predlogu za izdajo zakona ostaja tudi vprašanje vračila bančnega kapitala zadrug, ki ga ta zakon ne predvideva, zato bi predlagatelj zakona moral o tem poiskati ustrezno rešitev."
40,"Odbor je ugotovil, da bi bil zakon lahko krajši in bolj razumljiv, vendar se išče neka srednja pot, čeprav bi veljalo upoštevati tisto, kar je v svetu že dolgo priznano in menimo, da je precejšen del tega v zakonu zajeto."
27,"Če bodo zadruge plačevale vse prispevke, kot jih morajo vsa druga podjetja, bodo težko obstajale, zato bi morali ustanoviti nekatere specializirane poslovne skupnosti s statusom pravne osebe."
18,K posameznim členom predloga za izdajo zakona o zadrugah z osnutkom zakona so člani odbora dali naslednje predloge:
29,"V 5. členu, ki govori o članstvu, naj se definira (tu gre za kmetijske zadruge, da lahko v skladu z zadružnimi pravili člani zadruge postanejo tako kmetje in delavci."
14,"Namreč pojavlja se tudi stališče, da delavci naj ne bi bili člani kmetijskih zadrug.)"
18,"V 14. členu zakona, ki govori o odločanju občnega zbora, naj se črta 3. točka z obema alinejama."
28,"V 48. členu zakona, kjer se postavlja vprašanje o deljivosti ali ne deljivosti zadružne lastnine, se naj dopolni z dikcijo, da ostane obstoječe in pridobljeno zadružno premoženje nedeljivo."
54,"V drugem odstavku 56. člena, ki govori o tem, da se premoženje zadružnih zvez, ki je bilo od 9.5.1945 dalje brez nadomestila preneseno na druge uporabnike, pod pogoji, določenimi s tem zakonom, na podlagi dokumentirane zahteve vrne zadružnim zvezam oziroma njihovim pravnim naslednikom, naj se doda: ""in sredstva, ustvarjena na podlagi medsebojnega poslovnega sodelovanja""."
31,"V tretjem odstavku 60. člena se predlaga, da ostane varianta ""tržni"", v drugem odstavku 62. člena naj ostane variantni dodatek ""en izvod Agenciji za privatizacijo in en izvod Skladu za razvoj""."
30,"Pri 64. členu pa je v pisnem poročilu napisano narobe, kjer pravi, da se v 64. členu predlaga, da ostane varianta k drugemu odstavku ""saj vezana na zakon k denacionalizaciji""."
39,"Tukaj je šlo za to, da ostane ta drugi odstavek, ne pa varianta, in sicer ta drugi odstavek, ki govori: drugi odstavek se spremeni, tako, da se glasi: ""Predlagatelju pripada za čas, ko s premoženjem ni upravljal, izgubljeni dobiček."
29,"Izgubljeni dobiček znaša 2% letno od vrednosti odvzetega premoženja, valoriziranega za vsako leto po drugem odstavku 60. člena tega zakona."" V tem pisnem poročilu je ta točka narobe navedena."
10,"V 65. členu odbor predlaga, da se obe varianti črtata."
27,"Glede 72. in 73. člena predloga zakona bo potrebno zaradi pravnega nasledstva vračanja nekdanje in sedanje zadružne lastnine za temeljne organizacije kooperantov - gozdarskih, perutninarskih - sprejeti ustrezne kriterije."
16,"V okviru tega zakona mora biti rešeno vprašanje lastnine bivših TOK, ki mora postati zadružna lastnina."
15,"Zadružna lastnina mora postati tudi premoženje bivših zadrug ali drugih oblik organiziranja, vključenih v TOK."
31,"Članom nekdanjih TOK mora biti omogočeno, da se organizirajo v zadrugo, ki je pravni naslednik teh kooperantov in bi nastopala v njihovem imenu ter urejala medsebojne odnose in uveljavljala njihove zahteve."
22,"V zakonu o lastninjenju pa jim mora biti omogočeno, da kooperanti postanejo solastniki oziroma delničarji podjetij, s katerimi so v preteklosti sodelovali."
1,Hvala.
8,Želi še kdo od poročevalcev delovnih teles pobudo?
7,K besedi se je prijavil gospod Podobnik.
1,Spoštovani!
33,"Slovenska kmečka zveza podpira predlog za izdajo zakona o zadrugah, saj se je prav ta zveza od ustanovitve angažirala na tem področju in tudi v marsičem pripomogla k sedanjemu stanju na tem področju."
28,"Bom pa dal pripombe k nekaterim členom s tem, da že v začetku poudarjam, da javna razprava o tem predlogu zakona teče in bodo dane še dodatne pripombe."
14,"V 51. členu predlagamo, naj bo jasneje določena vloga države pri pospeševanju razvoja zadružništva."
21,"Naše pripombe k 56., 72. in 73. členu so identične s stališčem Odbora za kmetijstvo, zato teh pripomb ne bom ponavljal."
32,"Pri 56. členu bi rad omenil samo dikcijo, da se kot premoženje zadrug šteje tudi industrija, razvita s kooperantsko proizvodnjo in da kooperanti, ki so predlagatelji, imajo pravico zahtevati izdvojitev ustreznega deleža."
17,"V 58. členu je potrebno precizneje urediti delitev premoženja, ko se na enem območju ustanovi več zadrug."
32,"61. in 64. člen ne omogočata vrnitve zadružnega premoženja, s katerim razpolagajo druge pravne osebe, na primer podjetja v družbeni lastnini, in ki je nastalo iz zadružne dokumentacije na podlagi poslovnega sodelovanja."
7,Zakon je treba v tem smislu dopolniti.
27,"Ne podpiramo pa variante k temu členu, da predlagatelju ne pripada odškodnina in tudi ne izgubljen dobiček za čas, ko je s premoženjem upravljala druga pravna oseba."
38,"V 62. členu smo za variantni dodatek, da po prejemu zahteve za vrnitev zadružnega premoženja pristojni upravni organi vročijo vlogo z dokumentacijo tako Agenciji za privatizacijo kakor tudi Skladu za razvoj, ki se naj s tem tudi ukvarjata."
25,"V 71. členu, v prehodnih določbah je treba jasneje opredeliti pogoje, pod katerimi se lahko temeljna zadružna organizacija ali TOK izloči in postane pravni naslednik."
15,"V 74. členu je potrebno precizirano določiti, kako in katere odplačane deleže lahko uveljavlja član."
48,"Gre predvsem za vprašanje zaščite pravic tistih, ki so plačali deleže pred 20 ali 30 leti ali celo večkrat, precej je takšnih in o tem zdaj v zadrugi ni evidenc in marsikje tudi ljudje nimajo evidenc in je vprašanje, da pravice teh ljudi s tem ne bi izginile."
13,"Menimo, da zadruga ne more biti nosilec davčnih obvez iz poslovanja s člani."
11,Z bilanco zadruga ugotavlja bruto dohodek in ga razdeli med člane.
36,"Davčne obveze plačuje član po določilu splošne davčne zakonodaje, zato menimo, naj bo to tudi opredeljeno v zakonu oziroma naj bodo predstavljeni tisti členi v drugih zakonih, ki bodo omogočili tak status zadruge glede davčnih obveznosti."
24,"Preprosto povedano, gre za to, da je jasno opredeljena razlika med podjetji in zadrugami in z vsemi pravicami in obveznostmi, ki iz tega izhajajo."
16,"Glede članstva delavcev v zadrugah, možnosti, da so člani ali ne, bi pa samo to rekel."
14,Tudi v Kmečki zvezi glede tega vprašanja nimamo nobenega uradnega ali pa enotnega stališča.
15,"Bilo pa je nekaj nesporazumov glede tega, kaj članski delež v zadrugi delavcu zadruge prinaša."
31,"Nekako se je razmišljalo v tej smeri, to tudi iz lastnih izkušenj lahko povem, da s tem, ko je nekdo plačal članski delež, je v bistvu delničar, to pa ni res."
14,"Namreč, če bi bil delničar, bi bil tudi udeležen pri dobičku, to ni res."
25,"Članski delež gre delavcu, ki plača za ta delež zadrugi, samo omogoča pravico pri upravljanju, ob tem, da ima seveda dolžnost jamstva kot vsi drugi."
17,"To pa pomeni, da bo, izhajajoč iz tega, interes delavcev, da bi bili člani zadruge bistveno manjši."
79,"Osebno tukaj ne zagovarjam ne tega ne drugega stališča, sem pa za to, da se zelo jasno v tem trenutku, v času razprave pove delavcem, vsem tistim, ki jih neposredno zadevajo te spremembe pove, kaj jim možnost ali ne možnost, da so člani zadruge prinaša, da ne bi bili zavajani in zaradi tega, ker bi menili, da so s članskim deležem delničarji za tisti dobiček, ki se ustvarja s poslovanjem zadruge, da ne bi zaradi tega vstopali v zadrugo."
41,"So pa tudi stališča na nekaterih področjih, da prav zaradi tega, da bodo delavci imeli večji interes za uspeh zadruge, bi bilo pozitivno, da bi bili tudi deležniki, se pravi člani zadruge in s tem imeli večjo odgovornost za poslovanje zadruge."
14,"Kot sem že rekel, glede tega vprašanja Kmečka zveza nima ni dala enotnega stališča."
1,Hvala.
1,Hvala.
2,Gospod Semolič.
3,"Spoštovane poslanke, poslanci!"
26,"Ker se radi oziramo v Evropo, bi rad opozoril, da je v Zahodni Evropi, še zlasti v Skandinaviji, zadružništvo postalo tudi pomemben segment ohranjanja delovnih mest."
17,"To so zlasti primeri, ko delavci v propadlem podjetju začenjajo na novo s tem, da odkupijo podjetje."
10,V takšnih primerih je osnovna ideja zadružništva solidarnost in samopomoč.
11,Po zadnjih podatkih je v Zahodni Evropi kar 35.000 takšnih zadrug.
13,"Ni razlogov, da kaj takega ne bi mogli uveljaviti tudi v naši republiki."
9,"Ponujeni zakon, osnutek, ima vrsto jasnih in dobrih opredelitev."
9,"Vsebuje boljše izrazoslovje, kot smo ga uporabljali do sedaj."
21,"Kljub temu pa ima nekaj protislovij, slabosti in nanje želim opozoriti, ker sem prepričan, da lahko te napake do predloga popravimo."
7,1. Zakon ignorira položaj delavcev v zadrugah.
13,V Zahodni Evropi so priznali delavcem tudi v okviru zadrug pravico do soodločanja.
8,Ta pravica mora priti tudi v ta zakon.
22,"2. Upoštevajoč ponujeni tekst je upravičen strah, da bi delavci, ki so ustvarili lastnino skupaj z zadružniki, ostali na koncu na cedilu."
5,"To bi bilo krivično, nedopustno."
16,"3. V 50. členu ni jasno, ali je članstvo v zadružni zvezi prostovoljno ali je obvezno."
12,"Formulacija napeljuje na obveznost, menim pa, da bi moralo to biti prostovoljno."
14,"4. Kar nekam prepodrobno je obdelano vprašanje vračanja družbene lastnine, čeprav seveda problem obstaja."
6,Začeti je potrebno na realnih osnovah.
27,"Mogoče bi tam, kjer je prišlo do grobih krivičnih posegov države, problem reševali z odškodnino države, ne pa z nekritičnim in neselektivnim vračanjem na račun sedanjih upravljalcev."
1,Hvala.
1,Hvala.
2,Gospod Vaupotič.
22,"Nesporno je, da je zakon o zadrugah izrednega pomena in glede na to seveda tudi absolutno podpiram predlog za sprejem tega zakona."
40,"Vendar pa je zakon v osnovi preobširen in poskuša reševati tudi nekatere stvari, ki največkrat niso stvar tega zakona, če navedem primer: v osnutku zakona je opredeljen celo postopek za sklic občnega zbora, kar najbrž ni najbolj zadeva takšnega zakona."
32,"Na sploh bi rekel tudi, da zakon posega na področja, kijih urejajo že nekateri drugi zakoni in s tem nekako pridobiva bivša zadružna lastnina privilegiran položaj glede na vse druge oblike lastnine."
27,"Naj navedem, da so npr. pravice delavcev v zadrugah vključno s pravicami pri soupravljanju zadrug v osnovi urejene oziroma bodo v osnovi urejene z zakonom o privatizaciji."
18,"12. poglavje v zakonu kar v precejšnji meri posega na področje, ki bo urejeno z zakonom o denacionalizaciji."
31,"Predvsem, recimo, 56. in 64. člen, pri katerem seveda v naši stranki nasprotujemo kakršnikoli možnosti, da bi predlagatelj zahteve za vrnitev zadružne lastnine imel možnost oziroma pravico do kakršnegakoli izgubljenega dobička."
29,"Menimo, da je v tej Sloveniji vse preveč takih, ki bi imeli razne možnosti za izgubljeni dobiček tudi v drugih dejavnostih ali pa mogoče ponekod celo za izgubljeno izgubo."
14,"Zato menimo, da ni umestno govoriti v tem primeru o možnosti pridobitve izgubljenega dobička."
24,"Moram tudi povedati, da pri predlogu za izdajo zakona in pri osnutku zakona ni moč zaslediti nobene kvantifikacije, kar pravzaprav onemogoča kakršnokoli oceno posledic."
20,Premalo pa je opredeljena zadruga kot ekonomski subjekt in seveda predvsem niso vidne ekonomske prednosti poslovanja zadruge z njenimi člani.
33,"Glede ugotavljanja dohodka in njegove delitve in predvsem presežka se popolnoma strinjam z razpravo gospoda Podobnika malo prej, in seveda zagovarjam tudi možnost, da je delavec v zadrugi lahko hkrati tudi član zadruge."
47,"Glede na vse te pripombe že prej, in ki sem jih jaz podal, imam dva predloga, in sicer, da v skladu z 265. členom poslovnika zakon o zadrugah naslednjič ponovno obravnavamo kot osnutek in s tem pridobimo možnost za kvalitetnejšo razpravo in odpravo vseh pomanjkljivosti v zakonu."
42,"Zavedamo se namreč, da je zakon še kako potreben in da ga moramo dobiti čimprej, vendar menim, da je bolj bistveno kot to, da zakon ustrezno pripravimo in da mogoče dobimo bolj kvalitetnega in s tem tvegamo, da ga dobimo nekoliko pozneje."
34,"In pa druga stvar, ki jo predlagam, da predlagatelj osnutek do naslednjič opremi s konkretnimi podatki o obsegu in sedanji uporabi bivše zadružne lastnine, ki naj bi ne bila s tem zakonom tudi zaobsežena."
1,Hvala.
1,Hvala.
2,Gospod Potrč.
11,"Spoštovani, zakon je potreben, da se sistemsko uredi zadružništvo v Sloveniji."
10,Načelno soglašam tudi z nujnostjo vračanja bivšega zadružnega premoženja zadrugam.
29,"Ker zakon po naši oceni obravnava tri skupine vprašanj, to je sistemska ureditev zadružništva, vračanje zadružnega premoženja in reorganizacijo obstoječih zadrug, k vsakemu od teh sklopov nekaj naših predlogov."
8,V zvezi s sistemskim delom ureditve zadružništva predlagamo:
13,"- da se omogoči, da so člani zadrug lahko tudi delavci, zaposleni v zadrugah."
12,"V tem primeru se seveda njihove pravice kot članov zadrug obravnavajo ločeno,"
27,"- da se oceni, ali je ustrezno, da lahko zadružniki brez vsakih kriterijev in sodnega varstva, torej arbitrarno odločajo o tem, ali bodo po ustanovitvi sprejemali nove člane."
13,"Ustanoviteljem se namreč s sedanjimi predlogi omogoča, da članov pozneje ne sprejemajo in"
41,"- da se oceni ali ne bi bilo smotrno razmisliti tudi o predlogu, da del premoženja zadrug, ustvarjenega z delom zadružnikov, postane njihova kolektivna vendar nedeljiva lastnina, ki se v primeru prenehanja zadruge ne razdeli med zadružnike, temveč nameni za razvoj zadružništva."
31,"V zvezi z vračanjem zadružnega premoženja predlagamo, da se v zvezi z 9. poglavjem jasno zapiše ali velja za vračanje vsega zadružnega premoženja ali samo za vračanje zadružnega premoženja kmetijskim zadrugam."
6,Iz obrazložitve je mogoče razbrati zadnje.
6,V samem besedilu to ni jasno.
47,"Da se zadrugam vrača premoženje, ustvarjeno z delom zadružnikov, ne pa tudi premoženje, ki je bilo v času od l. 1945 do l. 1955 z odločitvami države prenešeno na zadruge ali na zadružne zveze kot bivša državna lastnina, razen, če to ni bila podržavljena lastnina kmetijskih zadrug."
15,"Opozarjamo na nejasnost določb o zadrugah, ki so upravičenci zahtevka za vrnitev bivšega zadružnega premoženja."
20,"Povsem je nejasno, ali lahko zahtevajo vrnitev premoženja tudi na novo nastale zadruge ali že obstoječe zadruge na določenem območju."
15,Nejasnost teh določb lahko povzroči mnoge spore med zadružniki in med različnimi kraji oziroma občinami.
30,"Poštena in pravična rešitev tega vprašanja je pomembna, da poleg problemov, ki bodo nastopili v odnosih podjetja - zadruge in delavci - zadružniki ne bi ta zakon spodbudil še spore med zadružniki."
11,Glede oblike vrnitve bivšega premoženja zahtevamo enakopraven položaj upravičencev in zavezancev.
26,"Ni mogoče sprejeti rešitve, da lahko le upravičenec sam izbira, ali bo zahteval vrnitev lastnine v naravi, nominiranje svojega premoženja v delnicah ali izplačilo denarne odškodnine."
9,"Tudi sedanji zavezanci kmetijske organizacije, so namreč dobroverni lastniki."
26,Pravica izbire oblike vračanja bi lahko imela za posledico poseg v vitalne dele dosedanjih lastnikov in njihovo nesposobnost nadaljnjega uspešnega poslovanja oziroma celo likvidacijo teh organizacij.
23,"Predlagamo, naj zakon kot prioritetno obliko vračanja lastnine predvidi lastninski delež s pravico soupravljanja, glede drugih oblik pa predhodni sporazum obeh zainteresiranih strank."
32,"Ni sprejemljiv predlog, da se nad vsemi organizacijami, do katerih je vložen zahtevek, uvede skrbništvo, ker to pomeni zaustavitev vseh statusnih sprememb in lastniških preobrazb praktično v vseh kmetijskih in predelovalnih organizacijah."
16,"Možna bi bila rešitev, da se ta del lastniškega deleža rezervira do sporazuma oziroma odločitve sodišča."
14,"Nesprejemljiv je za nas predlog, da predlagatelju zahtevka pripada tudi izgubljeni dobiček, 2% letno."
18,"To je predpostavka, ki je v celoti sprta z ekonomsko logiko in tudi dosedanjim gospodarjenjem na področju kmetijstva."
13,"Nasprotujemo predlogu, da se ob prenehanju zadruge med člane deli tudi vrnjeno premoženje."
7,"Taka rešitev bi bila nepravična, gospodarsko škodljiva."
7,Povzročila pa bi tudi lahko posamezne špekulacije.
13,"V zakonu tudi ni rešeno vprašanje pravic delavcev, ki so soustvarjali premoženje zadrug."
14,"Zahtevamo, da se te pravice zagotove, saj zakon do njih ne more biti diskriminatoren."
23,"Prehodne in končne določbe, ki urejajo reorganizacijo obstoječih zadrug, so po naši oceni neenakopravne v odnosu do družbene lastnine in delavcev v zadrugah."
30,"Za vse statusne spremembe TOZD v okviru zadrug se namreč zahteva soglasje članov oziroma kooperantov, delavcem pa se ne dajejo pravice do lastniških deležev niti do članstva v takih zadrugah."
10,"Zato zahtevamo polno zagotovitev enakopravnosti delavcev, članov zadruge in kooperantov."
78,"Na koncu naj povem, da je bilo v razgovorih, ki smo jih imeli s praktiki na področju kmetijstva, več opozoril, da bo lahko posledica zakona, da se bo na področju kmetijstva v naslednjem času angažiranje usmerilo predvsem v reševanje lastniških statusnih vprašanj, tudi v spore, s tem v zvezi je lahko posledica tudi materialna onesposobitev kmetijskih organizacij za uspešno poslovanje in da kaže temeljito oceniti, ali bo res samo ta usmeritev lahko koristila uspešnemu razvoju kmetijstva na Slovenskem."
44,"Želeli bi, da se proces oblikovanja predloga zakona pripravi tako, da imamo konkretne in jasne odgovore od predlagatelja na vsako od postavljenih dilem in da lahko skupaj ocenimo, ali je zakon zrel za dokončni sprejem ne pa, da to delamo izključno preko amandmajskega postopka."
25,"Zato je za nas sprejemljivo le, da dobimo na podlagi temeljitih ocen ponovno v razpravo osnutek zakona in na tej podlagi njegov koncept skupno potrdimo."
1,Hvala.
3,"Hvala, dr. Zagožen."
9,"Žal, po dolgih letih ponovno sistemsko urejamo področje zadružništva."
25,"To je bilo na Slovenskem in v stari Avstro-ogrski urejeno l. 1874, če se ne motim, z zakonom o zadrugah, ki je še vedno veljaven."
4,Nekaj novel je dobil.
14,"Naj povem, da je precej bolj obsežen od tega našega, ima nad 200 členov."
26,"Torej je po obsegu 3-krat obsežnejši od tega in se zato ne strinjam z oceno, da je ta zakon preobsežen in da nekatere stvari prepodrobno opredeljuje."
36,"Gre pač za zelo pomembno področje gospodarstva, ki mora biti pravno normativno urejeno dokaj podrobno zato, da so stvari jasno postavljene, tako znotraj zadrug kot seveda v odnosih med zadrugami in drugimi subjekti v poslovnem prometu."
19,"Vesel sem, da ta zakon zbuja toliko zanimanja, seveda pa se z vsemi ocenami teh predlogov ne morem strinjati."
7,"Prvič, ta nejasnost pravice delavcev do članstva."
16,"Nihče teh pravic ne oporeka, samo jasna nam mora biti razlika med zadrugo in delniško družbo."
38,"To, o čemer se je že govorilo, pri nas se o tem razpravlja, češ, naj bi delavci z deležem v zadrugi - ta delež bi jim, recimo, lahko priznali tudi na osnovi njihovega minulega dela - postali enakopravni člani zadruge."
6,Od tega seveda pričakujejo delitev dobička.
41,"To pa je lastnost delnic, ampak potem smo pri delniški družbi in ne pri zadrugi, kjer se nikakršen dobiček ne deli, ker ga zadruga ne ustvarja, ampak se samo prihodek deli članom v sorazmerju z obsegom poslovanja teh članov z zadrugo."
21,"In prav to je bistvena razlika in zato tudi vsa druga zakonodaja zadruge drugače obravnava kot pa podjetja, delniške družbe itn."
30,"Od tod izhaja to, da zadruge na morejo biti obdavčene za dobiček, kar je iz prvega člena, ki je dobro napisan, razvidno, da je namen zadruge pospeševanja gospodarstva njihovih članov."
10,"Ti člani pa, jasno, potem zapadejo obdavčitvi oziroma njihov dohodek."
18,"Sedaj, če sprejemamo take predloge, potem bomo pač naredili povsem novo obliko organizacije, ki je v svetu ni."
13,To ne bo zakon o zadrugah in mi bomo spet ostali brez zadrug.
26,"Zato mislim, da je treba status delavcev v teh zadrugah urediti, vendar ne na tak način, ker bi v tem primeru šlo pravzaprav v njihovo škodo."
31,"Če postanejo člani, nosijo jamstvo, imajo sicer pravico do upravljanja, ampak zadruga ne more pospeševati njihove gospodarske koristi, njihovega gospodarstva, ker tega oni nimajo in torej poslovno z zadrugo ne sodelujejo."
9,Zadruga torej njim ne more služiti v tem smislu.
8,"Ni pa res, da zakon ne omogoča soupravljanja."
29,"Celo omenja ga, sedaj nisem našel natančno tistega člena in popolnoma jasno je, da bo pravica do soupravljanja morala biti enaka kot v drugih delovnih organizacijah, v podjetjih itn."
26,"Drugo je, seveda, kar je pri nas posebno zakomplicirano, da je sedaj v mnogih podjetjih zadružna in družbena lastnina in da jo bo zelo težko deliti."
41,"In tu priznam tudi, da ta zakon ni dovolj jasen, da bi razmejil, do kod je zadruga zadruga in od kod naprej tako ne more več poslovati, ampak je dolžna ustanoviti zadružno podjetje, to pa je potem podjetje kot druga podjetja."
36,"V prihodnjih letih bo pri nas nastalo prav gotovo zelo veliko ne čistih zadružnih podjetij ampak nekakih mešanih podjetij, kjer bo potekal tudi proces privatizacije, kjer bo del družbene lastnine, delnice nekega sklada in zadružna lastnina."
32,"No, in ko sem pri tem skladu; v 62. členu pravi, da naj bi bil ta Sklad za razvoj tisti, ki bi prevzemal družbeno premoženje in preko agencije naj bi privatizacija potekala."
9,"Meni se zdi potrebno poudariti, da potrebujemo poseben sklad."
49,"In sicer ga že dobro leto imenujem slovenski kmetijski sklad, ki bi upravljal ne le s tem delom družbenega premoženja, ki se bo nahajalo v takih mešanih podjetjih, kjer je tudi zadružna lastnina, in ga bo treba privatizirati, ampak tudi kmetijska zemljišča, ki bodo ostala državna, mora nekdo upravljati."
14,"Najbrž jih ne bo Sklad za razvoj, ampak je za to potreben poseben sklad."
58,"Bil je že predlog, da bi za ta namen ustanovili republiški zemljiški sklad, vendar mislim, da je najpametneje, da se ustanovi en sklad, ki bo ta državna zemljišča v imenu države upravljal in ki bi tudi prevzel vlogo Sklada za razvoj na področju kmetijstva in tudi v živilski industriji, ki je na kmetijstvo in zadružništvo seveda neposredno vezana."
5,Gledam na te stvari takole.
17,Očitno bo precej razhajanj pri lastninjenju in koliko naj bi zadruge imele pravico do vračanja zadružnega premoženja.
32,"Tu so bile dane ocene, da je bilo pred II. svetovno vojno v Sloveniji kakšnih 40% gospodarstva dejansko zadružnega in znan je tudi podatek, da je bilo nad 50% finančnega kapitala zadružnega."
10,"Ne le kmetijske zadruge, tudi druge so bile tu udeležene."
28,"Mislim, da bi morali vse enako obravnavati, tudi pri vračanju, ne le kmetijske, samo da se pogosto pri drugih pojavlja vprašanje pravnega nasledstva, ker jih preprosto ni več."
17,"Kmetijske zadruge so v tej ali drugi obliki vendar ostale, drugod bo ta problem še veliko težji."
20,"Ampak na nas je tako pomembna odločitev, tudi politična, ne le pravna, da bi morali to zadevo zelo resno vzeti."
22,"Če mi sistemsko uredimo zadružništvo in ne storimo zanj nič drugega, potem bomo storili to, kar je parlament avstroogrske monarhije leta 1874."
3,Sprejel je zakon.
22,"Na tej podlagi se je potem začel razvoj zadružništva, ki je trajal desetletja, da je prišel do te gospodarske moči pred vojno."
25,"V Sloveniji se je zadružništvo razvijalo tako uspešno kot v najbolj uspešnih državah Evrope, predvsem v Skandinaviji, tudi v Švici, Avstriji, v delu Nemčije itd."
10,"Sedaj bi se utegnilo zgoditi, da smo na popolnem začetku."
19,"Imamo zadružništvo sistemsko urejeno, je pa brez materialne baze, da bi bila v majhni meri temu zadružnemu sistemu vrnjena."
21,"To bi bilo zadružništvo v položaju, v kakršnem ne bi bilo kos monopolni konkurenci naj bo domačih monopolov ki že obstajajo."
9,Jaz se pa bolj kot tega bojim tujih monopolov.
17,"Veste, da se na področju hrane, živilske industrije itd. vedno znova in povsod poskušajo vzpostavljati močni monopoli."
11,"To je pač artikel, ki se mu nihče ne more odpovedati."
20,"Po televizor lahko grem v Novo Gorico, če je v Celju predrag, po hrano bom šel pa v prvo trgovino."
4,Tu je bistvena razlika.
24,"Zaradi tega ne jemati napačno teh zahtev, da se vračanje zadružne lastnine obravnava drugače za vračanje druge nekdaj privatne lastnine, recimo obrtnikom, podjetnikom, tovarnarjem."
33,"Mi vendar hočemo s temi sistemskimi spremembami in zakoni, tudi o privatizaciji, ta zakon o zadrugah sodi na to področje, urediti gospodarski sistem, ki bo uspešen in konkurenčen v tržnem gospodarstvu Srednje Evrope."
10,"Sistema, ki se bo v to gospodarsko situacijo sposoben vključiti."
14,"In tam igra zadružništvo, ne le v kmetijstvu, ampak posebno v kmetijstvu, odločilno vlogo."
10,Približno 70-80% živilske industrije v teh deželah je zadružne.
12,Če je bo pri nas 10% potem so naše zadruga vnaprej odpisane.
20,"In zagotavljam vam, da se bodo zadružna podjetja iz sosednjih držav pojavila pri nas kot monopolisti prav na tem področju."
11,Torej bodo naši kmetje pod monopolom zadružnikov iz sosednjih kapitalističnih držav.
24,"Obravnavajmo te stvari resno, resno premislimo, ne samo kot neko posebno zahtevo zadružnikov, ker tu sploh ne gre za lastnino, ki bi bila deljiva."
10,V kmetijskih zadrugah zadružna lastnina nikjer v Evropi ni deljiva.
4,In tudi ne bo.
19,"Ne gre torej za nobene posebne privilegije, ki bi si jih radi izborili, ampak bodo zadružništvu omogočili nadaljnji razvoj."
1,Hvala.
2,Hvala lepa.
4,Želi še kdo razpravljati?
4,"Prosim, gospod Tone Peršak."
18,"Vem, da je ta zakon splošen in da tega, kar bom predlagal, ne preprečuje tako kot je zamišljen."
18,Vendar pa predlog za izdajo našteva določene vrste zadrug in tako na nek način opredeljuje možne vrste zadrug.
7,"Se pravi, kmetijske, obrtne, stanovanjske, potrošniške itd."
23,"Zato predlagam, da se v nadaljnje razlage in spremna besedila vključijo tudi možne zadruge samostojnih in drugih umetnikov, kulturnih delavcev in podobnih profilov."
25,"Za ta sloj je to lahko velikega pomena, naj samo omenim možnost zadrug samostojnih likovnih ustvarjalcev, oblikovalcev in tudi publicistov, pisateljev za založniško dejavnost itd."
19,"Velja pa to tudi za samostojne izumitelje, inovatorje, znanstvenike, ki se ukvarjajo z aplikativnimi raziskavami, celo za zdravnike itd."
10,"Tako da predlagam, da se v prihodnje tudi to upošteva."
1,Hvala.
2,Hvala lepa.
2,Še kdo?
16,"Če ne, izrabljam to priložnost in bi še nekaj besed na temo odnosa zadruga in podjetje."
16,"Nedvoumno je, in v svetu je splošno znano, da je zadružništvo podjetništvu komplementarna oblika gospodarskega asociranja."
37,"Nastala je približno sočasno s pojavom podjetništva in zadružništva in tako tudi pri nas, ne glede na to, da je na primer v naših krajih v stari Avstriji zakonodaja nastajala morebiti s presledkom plus minus 10 let."
9,Zadružništvo je v svetu tudi nadvse pomemben socialni stabilizator.
26,"To je to, kar je bilo že omenjeno, da je v določenem smislu tudi regulator glede problema številnih socialnih problemov, kot je na primer zaposlovalna politika."
25,"Pri nas je pač bil negativen odnos po tradicionalni marksistični, zlasti stalinistični praksi, zaradi tega, ker je zadružništvo s tem topilo revolucionarno ost revnejših slojev."
11,Zato je bil do zadružništva tako negativen odnos kot je bil.
9,Omenjeno je bilo nekaj glede splošnih in posebnih zadrug.
26,"Zakonodaja zadnjih 80 let je šla v vsem svetu k enotnemu zakonu o zadrugah, čeprav so znotraj enotnega zakona o zadrugah obstajale ločene posamezne oblike zadrug."
37,"Samo v socialistični deželi pod sovjetskim vplivom, so se po 2. svetovni vojni in tako tudi pri nas šele po 1954 letu zakonodajno sistemsko ločevale zadruge, na primer kmetijske zadruge, obrtne zadruge, stanovanjske in druge oblike zadrug."
46,"Osnutek zakona je nedvomno moderen tip modernega zadružnega zakona, ki z ene strani vključuje našo pravno in poslovno tradicijo na področju zadružništva, vključuje pa tudi sodobne trende na področju zadružništva, ki so se izoblikovali v zadnjih letih zlasti na primer v Španiji in nekaterih drugih deželah."
43,"Literatura s tega področja je bila pri nas zelo skromna, zato so tudi v naši teoriji in praksi in v šolskih programih tipi zadrug zelo različno kvalificirani in se jih včasih enači s prakomunistično zadrugo, včasih se jih enači s sovjetsko kolhozno zadrugo."
13,"Pri nas je ta kardeljev tip zadruge, samoupravne zadruge tudi specifičen tip zadrug."
8,Danes se jih pogosto meša z delniškimi družbami.
15,"Zato je prav, da strokovna služba delovnih teles upošteva vse, kar je bilo tu rečeno."
26,"Vendar moram reči, da bo verjetno treba to zelo strokovno oceniti, ker zlasti zaradi mešanja predstav delniške družbe in zadruge imamo kdaj in kdaj neenotne predstave."
7,To se tiče tudi vprašanja vključevanja delavcev.
3,Toliko glede tega.
4,Želi še kdo razpravljati?
25,"Če ne, zaključujem razpravo in na podlagi razprave predlagam, da zbor sprejme sklep, da zbor sprejme predlog za izdajo zakona o zadrugah, z osnutkom zakona."
21,"Nadalje, da zbor nalaga Izvršnemu svetu Skupščine Republike Slovenije, da ob upoštevanju razprave na zboru in delovnih telesih pripravi predlog zakona."
7,"Ugotovimo prisotnost, prosim pritisnite na sivo tipko."
3,"Kdor je, da?"
2,Sedaj tako.
11,"Gospod Vaupotič in gospod Potrč sta predlagala, da ponovno obravnavamo osnutek."
7,"Glede na to bi kazalo, to želite."
3,Potem se opravičujem.
30,"Najprej glasujmo o predlogu gospoda Vaupotiča in gospoda Potrča, ki se glasi, da v skladu z 277. členom poslovnika ponovno obravnavamo osnutek in s tem pridobimo možnost za kvalitetnejšo razpravo."
9,"Skratka, gre za proceduralno, da ponovno obravnavamo kot osnutek."
12,"Mi smo uvodoma sprejeli, da predlog za izdajo zakona in osnutek združimo."
11,"Tukaj je predlog, da ponovno obravnavamo kot osnutek na naslednji seji."
8,Predlog gospoda Vaupotiča in Potrča dajem na glasovanje.
3,Kdo je za?
3,Je kdo proti?
4,Se je kdo vzdržal?
24,"Ugotavljam, da je predlog gospoda Vaupotiča sprejet in da torej še sprejmemo drugi sklep, da zbor sprejme predlog za izdajo zakona, z osnutkom zakona."
10,"S tem, da na naslednji seji ponovno obravnavamo kot osnutek."
1,Prosim.
3,Sprejme samo predlog.
17,"To najbrž ne drži, ker bi potem na naslednji seji lahko razpravljali o istem osnutku kot danes."
22,"Mi najbrž danes sprejemamo predlog za izdajo zakona, na naslednji seji pa predlog z osnutkom, ki bo popravljen glede na današnjo razpravo."
1,Dobro.
1,Tako.
13,"Na glasovanje dajem sklep, da zbor sprejme predlog za izdajo zakona o zadrugah."
21,"In dalje, zbor nalaga Izvršnemu svetu Skupščine Republike Slovenije, da ob upoštevanju razprave na zboru in delovnih telesih pripravi nov osnutek."
3,Kdo je za?
3,Je kdo proti?
6,Se je kdo vzdržal? 6 delegatov.)
8,"Ugotavljam, da je predlog z večino glasov sprejet."
26,"Predlog je, da bi sedaj kot 5. TOČKO poslušali INFORMACIJO ODBORA ZA VARSTVO POTROŠNIKOV NA RAVNI SKUPŠČINE REPUBLIKE SLOVENIJE V ZVEZI Z LEASING POGODBO PODJETJA TREND."
15,"Da je točka kratka, da razprave ni, ampak da bi samo nekaj minut poslušali poročilo."
3,Je poročevalec prisoten?
1,Prosim.
10,S tem smo prej 25. točko spremenili v 5. točko.
3,"Prosim, gospod Pipan."
5,"Spoštovani predsednik predsedstva, spoštovani poslanci!"
9,"V imenu Odbora za varstvo potrošnikov, čisto kratko informacijo."
28,"Predložena informacija, ki jo sedaj slišite, je bila oblikovana kot rezultat dogovora med vodstvom Skupščine Republike Slovenije in predsednikom Odbora za varstvo potrošnikov na ravni Skupščine Republike Slovenije."
11,To informacijo je tudi v celoti sprejel Odbor za varstvo potrošnikov.
16,"Prebral bom le bistvene stvari iz te informacije in dva sklepa, da ne bi tratili časa."
19,Odbor se je vključil v to problematiko poslovanja podjetja Trend na mojo pobudo in je prišlo do takšnih ugotovitev.
22,"Odbor je takrat menil, da je pregled poslovanja podjetja Trend prepustiti pristojnim nadzornim organom, katerih ugotovitve bodo uporabljene v morebitnem kazenskem postopku."
28,"Že v tej fazi se je vključila tudi Zveza potrošnikov Slovenije,ki je odbor seznanila, da v njenem okviru že potekajo aktivnosti za zaščito potrošnikov pred škodljivimi pogodbami."
22,"Proučujejo pa tudi konkretne leasing pogodbe med podjetjem Trend in občani ter možnosti pravnega varstva občanov, ki so s podjetjem sklenili pogodbo."
11,"Zveza potrošnikov Slovenije je pozvala oškodovane občane, da pošljejo fotokopije dokumentacije."
16,"Glede na zbrano dokumentacijo, 290 primerov, je podal kazensko ovadbo zoper Sandija Grubeliča zaradi suma goljufije."
39,"V začetni fazi proučevanja konkretnih pogodb je Zveza potrošnikov Slovenije proučevala možnost kolektivne tožbe, vendar se je izkazalo, da pravnomočnosti tožbe ne bi bilo mogoče doseči v doglednem času, tako da bi za oškodovane občane predstavljala le dodatne stroške."
54,"Iz poročila Službe družbenega knjigovodstva Republike Slovenije, Podružnica Ljubljana, z dne 30.10.1990, je razvidno, da je v dneh od 28. do 23. oktobra 1990 v sodelovanju z delavci uprave za notranje zadeve iz Ljubljane izvedla pregled, pri katerem se je ugotovilo, da je bilo v času od 1.1. do 19.10.1990 skupaj vplačanih 7.499 vozil."
21,"Število nedobavljenih vozil na dan 19.10.1990 je znašalo 4.958, za katerega so bili vplačani avansi v višini skoraj 160 milijonov dinarjev."
63,"Po navedbi SDK trenutno finančno stanje vseh treh firm Trend - forum, Trend - engineering in SOZD - Trend, ne kaže nikakršnih možnosti, da bi obveznosti do občanov za najem vozil po leasing pogodbah v doglednem času lahko izpolnili, se pravi,da so vplačana sredstva občanov v celoti vložena v druge namene in le delno za nakup vozil za izpolnitev prevzetih obveznosti iz naslova sprejetih avansov."
17,Višina predplačil dobaviteljem vozil znaša po pogodbah iz knjigovodstva po stanju 19.10.1990 le slabih 20 milijonov din.
24,"Za realizacijo oziroma izpolnitev pogodb do občanov za izročitev vozil v leasing, katerih rok je že potekel bi Trend potreboval najmanj 270 milij. dinarjev."
14,Za celotno realizacijo po sprejetih avansih pa bi potreboval skupaj približno 470 milij. din.
36,"ŽR Trend - foruma je s presledki v zadnjih 75 dnevih blokiran 40 dni, neprekinjeno pa od 15.10.1990 36 dni, ŽR Trend - engineeringa pa s prekinitvami v zadnjih 75 dneh 57 dni in je bil deblokiran 14.10.1990."
16,Republiški tržni inšpektorat je dne 18.10.1990 prvič pristopil h kontroli podjetij Trend - forum in Trend - engineering.
34,"Pri nadaljevanju pregleda dejavnosti firme Trend - forum in Trend - engineering je kasneje ugotovil, da sta poleg motornih vozil dajala v najem tudi izdelke bele tehnike in akustike, za katere pa nista bila neposredni uvoznik."
36,"UNZ Ljubljana - okolica je 7.11. podala kazensko ovadbo zoper Sandija Grubeliča, za katerega je bilo razpisano tudi iskanje na področju Republike Slovenije zaradi utemeljenega suma storitve kaznivega dejanja goljufije po 171. členu kazenskega zakona Republike Slovenije."
37,"RSNZ in Uprava za notranje zadeve Ljubljana okolica sta ustanovila posebno operativno skupino, ki v sodelovanju s SDK načrtno in sistematično raziskuje nepravilnosti in zlorabe podjetij Trend Grosuplje in drugih podjetij, ki so bila z njim povezana."
19,"Javnost je že bila obveščena, da je bila zoper Sandija Grubeliča podana kazenska ovadba zaradi suma kaznivega dejanja goljufije."
14,To kazensko ovadbo bodo delavci organov za notranje zadeve dopolnjevali s svojimi nadaljnjimi ugotovitvami.
27,"Ker pa je poslovanje firme Trend zelo obsežno in zapleteno, dokumentacija pa v mnogih primerih pomanjkljiva, bo raziskovanje dolgotrajno, o rezultatih pa bo RSNZ javnost sproti obveščal."
51,"Včeraj, 19.11.1990 je temeljno sodišče v Ljubljani v kazenski zadevi zoper Sandija Grubeliča zaradi suma storitve kaznivega dejanja goljufije izdalo začasno odredbo za zavarovanje zahtevka za odvzem premoženjske koristi, s katero se Sandiju Grubeliču in njegovemu eventualnemu pooblaščencu prepoveduje razpolaganje z že sprejetimi plačili za celotno poplačilo avtomobilov iz leasing pogodb."
15,V bodoče pa se jim prepoveduje tudi sprejemati gotovinska vplačila neposredno na blagajnah podjetja Trend.
17,"Preiskovalni sodnik je izdal navedeni sklep, ki pa še ni pravnomočen zaradi zavarovanja premoženjskih koristi potencialnih upnikov."
4,"Spoštovano predsedstvo, spoštovani zbor!"
43,"Glede na navedeno odbor ugotavlja, da je problematika podjetja Trend dobila tudi politične razsežnosti zaradi velikega števila oškodovanih občanov tudi s področja drugih republik, ki so že demonstrirali pred Skupščino Republike Slovenije dne 8.11.1990, delegacijo teh oškodovancev je sprejel tudi gospod Vano Gošnik."
9,"Napoveduje se nov prihod v Ljubljano, mislim, da 5.12.1990."
31,"V včerajšnjih srbskih časopisih ste lahko brali, da nekateri oškodovanci nameravajo z rubežem na hajduški način priti do svojih pravic nad slovenskim premoženjem, če bi se slučajno našlo v drugih republikah."
32,"Glede na vse povedano odbor ugotavlja, da teža problema in njegovo razreševanje presega možnost njegove razrešitve v okviru Odbora za varstvo potrošnikov, zato predlaga zborom, da sprejmejo naslednji sklep v dveh točkah:"
28,"1) Izvršni svet naj prouči možnost predčasne uvedbe stečajnega postopka, ker trenutno stanje ne kaže realnih možnosti za deblokado ŽR Trend - foruma z namenom čimprejšnje razrešitve položaja upnikov."
37,"V okviru stečajnega postopka predlagamo Izvršnemu svetu Skupščine Republike Slovenije, da prouči možnost odprodaje vozil najemnikom in da se zbrana sredstva iz tega naslova namenijo za delno poplačilo terjatev iz dogovora o deponiranju sredstev za najem vozil."
27,"2) Odbor predlaga ustanovitev posebne skupščinske komisije s preiskovalnimi pooblastili, sestavljene iz članov pristojnih komisij in odborov Skupščine Republike Slovenije, ki bi celovito proučila problematiko podjetja Trend."
4,Predsednik odbora Borut Razdevšek.
2,Hvala lepa.
2,Hvala lepa.
4,Odrejam pavzo 45 minut.
18,Smo pri 5. točki dnevnega reda - informacija Odbora za varstvo potrošnikov v zvezi z leasing pogodbami podjetja Trend.
3,Poslušali smo informacijo.
4,Ali želi kdo razpravljati?
14,"Če ne želi nihče razpravljati, dajem predlog sklepa Odbora za varstvo potrošnikov na glasovanje."
11,"Najprej bomo ugotovili prisotnost in prosim delegate, da pritisnejo na tipko!"
6,Po naši evidenci nas je 41.
8,"Še enkrat prosim prisotne, naj pritisnejo na tipko!"
3,"Prosim, gospod Smole."
17,"Dokler ne bo kvoruma, mi dovolite nekaj besed glede poročila, za katerega menim, da je zelo dobro."
39,"Če sem prav razumel, je v tem poročilu tudi predvideno, da bi se formirala posebna komisija, ki bi obravnavala širše vidike zapleta okrog Trenda in Grubeliča ali pa, da bo neka druga skupščinska komisija obravnavala širše ozadje te afere."
18,"Prvo in drugo je sprejemljivo, v vsakem primeru pa je jasno, da zadeva zasluži širše in temeljito obravnavanje."
26,"Imam vprašanje glede Grubeliča: ali je Republiški sekretariat za notranje zadeve dal samo nalog za poizvedbo,kje se nahaja ali tudi nalog, da se ga privede."
10,"Očitno je, da se ta Grubelič nekje v inozemstvu sprehaja."
24,"Prosil bi, če bi v teh dneh zasedanja lahko dobili informacijo sekretarja za notranje zadeve, kaj je s postopkom ugotavljanja, kje se Grubelič nahaja."
1,Hvala.
4,Želi še kdo razpravljati?
17,"Če ne želi nihče, dajem predlog sklepa Odbora za varstvo potrošnikov na glasovanje. ugotovimo najprej prisotnost delegatov!"
4,Prosim pritisnite na gumb!
13,"Predlog sklepa se glasi: ""Izvršni svet naj prouči možnost predčasne uvedbe stečajnega postopka."
55,"Ker trenutno stanje ne kaže realnih možnosti za deblokado računa Trend - forum z namenom čimprejšnje razrešitve položaja upnikov v okviru stečajnega postopka, predlagamo Izvršnemu svetu Skupščine Republike Slovenije, da prouči možnost odprodaje vozil najemnikom in da se zbrana sredstva iz tega naslova namenijo za delno poplačilo terjatev iz dogovora o deponiranju sredstev za najem vozil."
26,"Odbor predlaga ustanovitev posebne skupščinske komisije s preiskovalnimi pooblastili, sestavljene iz članov pristojnih komisij in odborov Skupščine Republike Slovenije, ki bi celovito proučila problematiko podjetja Trend."""
9,Ali želi kdo o tem predlogu sklepa še razpravljati?
7,"Če ne želi nihče, prosim, da glasujemo."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlog sklepa."
6,"Gospod Smole, imate kakšen dodaten predlog?"
2,"Ne, hvala."
9,S tem smo zaključili dosedanjo 5. točko dnevnega reda.
9,Ob 14. uri imamo skupno zasedanje vseh treh zborov.
2,Prekinjam sejo.
2,Ugotovimo navzočnost.
3,Samo dva manjkata.
7,"Hobič, poglejte če je kdo na hodniku!"
8,"Prosim, smo še enkrat, na hodniku so še."
7,"Prosim, ugotovimo prisotnost, pritisnite na sivo tipko."
3,"Prosim, gospod Smole."
5,Vedno so problemi s sklepčnostjo.
21,"Jaz bi vas vendarle prosil, kadar zasedajo zbori naj se ne sklicujejo seje predsednikov poslanskih klubov ali pa nekatera druga telesa."
11,"Bodimo resni, če imamo zasedanje zborov, potem prosim, da smo tukaj."
12,"Ker nekateri kot vem, so sedaj na nekam zasedanju zborov poslanskih klubov."
2,Hvala lepa.
20,"Osebno se pridružujem temu mnenju in moram reči, da sem jih klical sam, lahko bi kvečjemu predlagali, da nadaljujemo delo."
3,Hvala za pripombo.
13,Prehajam na 6. TOČKO DNEVNEGA REDA - PREDLOG ZA IZDAJO ZAKONA O PREOBLIKOVANJU POZD-ov.
33,"Moram samo prenesti sporočilo na Zboru združenega dela so sprejeli sklep, da se zakon o POZD obravnava jutri, ter prva in druga faza skupaj, tako da bo Izvršni svet lahko pripravil osnutek zakona."
2,Prosim lepo.
3,Kaj to pomeni?
5,Predlog za izdajo in osnutek.
2,Tako je.
22,"Oni so predlagali, da se teze preoblikujejo v osnutek in da se jutri to sprejme: prosim, ali je predstavnik Izvršnega sveta tukaj?"
9,Gospod Brezar je zaprosil za preložitev tega na jutri.
12,"Kaže, da je to Zbor združenega dela sprejel na iniciativo Izvršnega sveta."
8,"Prosim, gospod Emil Milan Pintar, gospoda Brezarja ni."
16,"Spoštovano predsedstvo, nisem prepričan, da lahko sprejmemo tak sklep, da jutri obravnavamo to in drugo fazo."
28,"Kolikor se jaz spoznam, pa me naj pravniki popravijo, če je narobe, pomeni prva faza predlog za izdajo s tezami, druga faza obravnava osnutka, tretje faze obravnave predloga."
12,"Mi še nismo dobili osnutka, ne moremo prvo in drugo fazo združiti."
5,To je formalno pravno tako.
24,"Druga stvar, imamo tudi vsebinske pripombe, ker mislim, da je ta zakon zgrešeno postavljen in poleg tega teh tez ni mogoče spremeniti v osnutek."
39,"Zato lahko sedaj sprejmemo sklep na vaš predlog, da to prestavimo na jutri, vendar ne hkrati in subsudirano pod to, sklep, da se prva in druga faza sprejmeta skupaj oziroma da te teze prekvalificiramo v osnutek, ker to niso."
2,Hvala lepa.
2,Hvala lepa.
45,"Še to, Odbor za podjetništvo in obrt predlaga zborom, da se zakon sprejme po dvofaznem postopku, zato predlagajo, da zbori obravnavajo predlog za izdajo zakona z osnutkom zakona, tako da se teze preoblikujejo v osnutek zakona, oziroma, da se združita prva in druga zakonodajna faza."
38,"Drugače rečeno, na predlog Odbora za podjetništvo in obrt Izvršni svet to iniciativo sprejme in Izvršni svet povratno inicira, Zbor združenega dela je sprejel sklep, da se zadeva obravnava jutri, z drugimi besedami, da se preskoči ta točka."
6,"Vprašam, ali se strinjamo s tem?"
5,"Kdo je za, prosim lepo?"
3,Je kdo proti?
4,Se je kdo vzdržal?
6,"Ponovno prosim, da ugotovimo prisotnost, prosim."
7,Da ne bi izgubljali časa po nepotrebnem.
3,Kdo je za?
3,Je kdo proti?
4,Se je kdo vzdržal?
19,"Ugotavljam, da je z večino glasov sprejet predlog, da se ta točka preloži na nadaljevanje zasedanja, to je jutri."
15,"Prehajam na 7. TOČKO DNEVNEGA REDA - PREDLOG ZA IZDAJO ZAKONA O ZAVODIH, Z OSNUTKOM ZAKONA."
16,"Predlog za izdajo zakona, z osnutkom zakona je predložil v obravnavo Izvršni svet Skupščine Republike Slovenije."
47,"Obravnavali so ga: Komisija za notranjo politiko, Zakonodajno-pravna komisija, Odbor za zdravstvo na ravni Republike Skupščine Republike Slovenije, Odbor za delo, za zaposlovanje in socialno politiko na ravni Skupščine Republike Slovenije, Odbor za kulturo in varstvo kulturne dediščine na ravni Skupščine Republike Slovenije, ter Komisija za narodnosti."
4,"Predstavnik, predlagatelj je tu?"
12,"Izvršni svet, predstavnik predlagatelja, gospod Lojze Janko, predsednik Republiškega sekretariata za zakonodajo."
44,"Zakon, ki je pred vami, naj bi urejal pravni položaj in osnove za poslovanje zavodov kot organizacij, ki opravljajo različne dejavnosti na področju vzgoje in izobraževanja, znanosti, kulture, telesne kulture, socialnega varstva, socialnega skrbstva in vseh drugih dejavnosti, katerih poglavitni namen ni pridobivanje dobička."
17,"Uvedel bi pojme javnih služb, ki bi nadomestil in ustrezno zožil pojem dosedanjih dejavnosti posebnega družbenega pomena."
106,"Združitev zakonodajnih faz in hkratno obravnavo predloga za izdajo zakona in osnutka ter njun sprejem predlagamo prav zato, da bi se v dosedanjih družbenih dejavnostih vzpostavil potrebni normativni splošni okvir, da bi te dejavnosti še naprej ne poslovale po zakonu o združenem delu in se ne organzirale po tem zakonu. zakon ima smisel samo, če je sprejet čimprej, ker naj bi na eni strani ukinil temeljne organizacije združenega dela na različnih področjih v družbenih dejavnostih, potem bi povečal pristojnosti ustanovitelja, nadalje bi olastninil tisti del družbene lastnine, zlasti na področjih, kjer bi šlo za javne zavode in bi ustanovitelj, torej občina oziroma republika postala lastnik sredstev."
24,V razpravah v delovnih telesih skupščine in organizacijah so bile dane številne pripombe ter predlogi in pomisleki in tudi pobude za izboljšanje zakonskega besedila.
12,"Pričakujemo, da bodo pripombe, predlogi in pomisleki dani tudi na današnjem zasedanju."
23,"Mnoge, doslej dane pripombe in pomisleki so se nanašali na vprašanja, dileme in probleme, ki jih je možno urediti samo v področnih zakonih."
27,"Kljub temu so vse te pripombe zelo dobrodošle in dragocene, ker bodo lahko ustrezno prispevale k ureditvi posameznih vprašanj v področnih zakonih in pri oblikovanju predloga zakona."
43,"Predlagam, da ta zbor po razpravi vendarle Izvršnemu svetu naloži, da upoštevajoč vse predloge, pobude in pomisleke, pripravi predlog zakona, ker menimo, da bo predlog zakona tudi vzpodbudil hitrejšo pripravo vseh, še kako potrebnih področnih zakonov o zdravstvu, o kulturi in vseh drugih."
1,Hvala.
1,Hvala.
6,Ali želijo besedo predstavniki delovnih teles?
6,"Če ne želi nihče, odpiram razpravo."
4,Besedo ima Dušan Semolič.
4,Spoštovane poslanke in poslanci!
57,"Nesporno je, da je sistemski zakon o zavodih potreben, vendar že zgolj dejstvo, da se na simbolni ravni, ki se kaže v tem, da kar ena četrtina zakona zajema prehodne in končne določbe, da je to torej bistveni del zakona, pove, da so bili nameni predlagatelja zakona v bistvu drugje, kot bi to želeli prikazati v obrazložitvi."
8,V zakonu ni ničesar rečeno o soodločanju delavcev.
21,"Zavode vendarle ne sestavljajo samo direktorji, tu so še delavci, ki morajo imeti še kakšne pravice kot zgolj ubogati direktorje, managerje."
9,Ne smemo se vrniti v čas absolutne vladavine delodajalcev.
14,"Pomanjkljivost zakona je tudi v tem, da ne določa osnovnih kriterijev za oblikovanje svetov."
21,"Res je, da bomo dobili zakone po področjih, pa vendar, osnovna načela in principi bi morali biti zajeti v tem zakonu."
28,"V 4. členu je zapisano, da se določbe tega zakona ne uporabljajo za zavode, ki se ustanavljajo kot upravni organi ali upravne organizacije po predpisih o državni upravi."
6,"Postavlja se vprašanje, zakaj to ločevati?"
17,"Podučeni smo bili od strokovnjakov s tega področja, da v sosednji Italiji na tem področju ni razlik."
8,Verjetno bi bilo izenačevanje tudi pri nas koristno.
15,"39. člen pravi, da je ustanovitelj delovne organizacije lastnik premoženja, s katerim upravlja ta organizacija."
12,"Poznamo primere, in teh ni tako malo, ko bi bilo to krivično."
11,"Na primer: s samoprispevkom zgrajena bolnišnica, šola, vrtec, porodnišnica v Ljubljani."
29,"Ni tudi tako malo primerov, ko je premoženje nastalo dobesedno z odrekanjem od višjih osebnih dohodkov, saj so razlike od šole do šole, tudi glede na opremljenost teh šol."
28,"43. člen govori, da se imenuje direktorje v vseh zavodih v roku treh mesecev, z izjemo v zavodih vzgoje in izobraževanja pa najpozneje do konca tega šolskega leta."
3,Temu pa nasprotujem.
6,"Namreč, tu se postavlja več vprašanj."
13,"Zakaj je to potrebno, ko se v pristojnosti direktorja bistveno nič ne spreminja."
48,"Razumljivo bi bilo, če bi prišlo do statusnih sprememb in tam, kjer pride kot posledica tega zakona, seveda sem za to, ampak povsod se to ne bo dogajalo in menim, da je v tej točki v tem primeru potem zakon krivičen in napačen glede na to mojo misel."
10,"Kakšni so kriteriji potem za selekcijo, če gremo kar tako?"
5,Politični zagotovo ne morejo biti.
14,"Če je to, bo to velika napaka in verjamem, da tega ne želimo doseči."
19,"Če so direktorji tudi slabi, kar je moč dokazati in to dokažimo, ne pa, da gremo kar tako počez."
11,"Skratka, sem za to, da smo izjemno pozorni na področne zakone."
39,"Že uvod ministra nakazuje, da bomo veliko stvari uredili v njih in dokler tega ne uredimo, bi bil zelo previden z neko pavšalno določbo in ta je v tem členu, da kar tako, v treh mesecih naredimo te zamenjave."
1,Hvala.
1,Hvala.
4,Besedo ima gospa Lokarjeva.
30,"Ta zakon naj bi opredelil sistemski položaj tako imenovanih strokovnih, neprofitnih organizacij, javnih služb, ki naj bi poslej bile organizirane kot javni zavodi, zavodi ali pa bi postale navadna podjetja."
60,"Prehodne določbe v tem zakonu pa dokazujejo, da ne gre za sistemski, ampak da gre za interventni zakon, ki spreminja družbeno lastnino v teh dejavnostih v državno lastnino, ki ne vzpostavlja avtonomije strokovnega odločanja, ki odpravlja samoupravljanje delavcev in uporabnikov ter soodločanje civilno družbenih organizacij in vse to nadomešča s hierarhičnim odločanjem od države postavljenih direktorjev in svetov teh organizacij."
24,Hkrati pa predvideva tudi reelekcijo vseh direktorjev družbenih dejavnosti v treh mesecih od sprejema zakona oziroma ob začetku naslednjega šolskega leta v izobraževalnih organizacijah.
11,"Prvo vprašanje je, ali je sistemski zakon te vrste sploh potreben?"
36,"Osebno sem prepričana da je, vendar naj bo zares sistemski in ne interventni in uredi naj res osnovna načela statusnega organiziranja, delovanja in upravljanja v neprofitnih družbenih dejavnostih oziroma javnih službah, morda tudi v državni upravi."
29,"Predlagatelj predlaga, naj se prvi dve fazi postopka sprejemanja tega zakona združita in naj se razpravlja o njem ločeno, ne hkrati z zakoni, ki bodo urejali posamezne družbene dejavnosti."
19,"Menim, da mora postopek biti trifazen in razprava vodena hkrati z razpravo o predlogih zakonov za ureditev posameznih področij."
16,"Zakon o šolstvu je na primer že v tisti fazi, da je možna primerjava in sočasnost."
27,"To je bistvenega pomena, ker samo tako lahko preverimo, ali so splošne rešitve v tem, tako imenovanem splošnem sistemskem zakonu tudi primerne in uporabljive na konkretnih področjih."
9,"Posebna zadrega, vsaj zame, so ustavne podlage tega zakona."
55,"Tako kot so sedaj rešitve v tem zakonu opredeljene, se spreminjajo temelji dosedanje ustavne ureditve in nadomeščajo se s podržavljanjem družbenih dejavnosti na eni strani, z odpiranjem možnosti za njihovo privatizacijo na drugi, delavce v teh dejavnostih v bistvu spreminjajo v državne uradnike, stroki in uporabnikom pa jemljejo vsako možnost vplivanja in kontrole pri odločanju."
5,To je en del problema.
42,"Drugi pa je, da so predlagane rešitve v tem zakonu celo pod ravnijo najbolj restriktivnih predlogov v osnutku nove ustave Republike Slovenije, ki delavcem vsaj načelno priznava pravico do soupravljanja, javnim službam pa vsaj načelno, čeprav zelo megleno odpira možnost samoupravne organiziranosti."
24,"V takem primeru mislim, da ima opozicija razloge, da trikrat premisli, preden da soglasje k sprejemanju zakona, ki ima ustavne konsekvence, z navadno večino."
6,Še nekaj pripomb na posamične rešitve.
31,"V zakonu je po mojem dobro, da je dovolj splošen in dopušča prepletanje virov financiranja, dovolj je fleksibilen, omogoča podjetnost tam, kjer čisto proračunsko financiranje lahko povzroči neracionalno trošenje denarja davkoplačevalcev."
20,"Dobro je tudi, da odpira načelno možnosti privatne pobude v družbenih dejavnostih, vendar te rešitve skozi zakon niso dosledno izpeljane."
25,"Pri vprašanju lastninjenja gre za očitno podržavljanje premoženja v organizacijah družbenih dejavnosti, ki bodo poslej delovale kot javni zavodi, njihov ustanovitelj pa bodo družbenopolitične skupnosti."
45,"S takšno rešitvijo se podržavljajo tudi sredstva skladov skupne porabe delavcev, sredstva samoprispevkov, donatorjev, sredstva, ki so jih delavci prigospodarili z leta dolgim prisilnim varčevanjem na račun nizkih osebnih dohodkov in prelivanjem tega varčevanja v investicije ali vzdrževanje ustanov, ki so jih čutili kot svoje."
19,"Podržavlja pa se tudi delež, ki je bil že doslej v teh organizacijah ustvarjen z njihovim delom na trgu."
34,"Na tako rešitev ne moremo pristati, ker bi prišlo do neenakopravnosti delavcev v materialni proizvodnji s tistimi v družbenih dejavnostih predvsem pa bi se izgubil motiv delavcev v njih za dobro gospodarjenje v zavodih."
30,"Pri vprašanju organov zavoda so predvidene rešitve, ki pomenijo, kot se je na odboru za delo slikovito izrazil dr. Veljko Rus, trojno nezaupnico slovenski inteligenci, ki v teh zavodih dela."
28,"Torej stroki, ki bi morala v samih zavodih (strokovni delavci) in tudi od zunaj vplivati na delo zavodov, civilno družbenim združenjem, ki edina lahko uspešno varujejo interese uporabnikov."
30,"Predlagane rešitve v zavodih uvajajo hierarhijo, vrh te hierarhije je od države (Izvršni svet) imenovani direktor, od države imenovani svet in od teh dveh organov kontroliran in odvisen strokovni organ."
27,"O tem, da bi morda tudi delavci zavodov imeli kakšne pravice soupravljanja, ki izvirajo iz dela in se urejajo s kolektivnimi pogodbami, v zakonu ni niti besede."
40,"Namesto takšne ureditve v SDP - stranki, ki ji pripadam, predlagamo, da zakon predvidi: strukturno sestavo svetov zavodov, v katerih morajo dobiti neposredno izvoljeno zastopstvo delavci zavodov, država, drugi solastniki, če obstajajo, predstavniki strokovnih združenj, predstavniki zainteresiranih združenj uporabnikov ali davkoplačevalcev."
24,"Odpraviti je treba odnos hierarhije med poslovodnim in strokovnim vodenjem zavoda, opredeliti njuno samostojnost in način reševanja sporov, kadar pač pride do konfliktnih situacij."
19,"Zanimivo je, da me v teh točkah podpirajo tudi ugotovitve in stališče Odbora za kulturo in Komisije za narodnosti."
12,"Direktorja zavoda naj raje imenuje svet, morda celo z 2/3 večino članov."
9,Država pa naj ga le potrdi z izdajanjem soglasja.
40,"Tudi odgovornost in obveznosti med ustanoviteljem in zavodom pri zagotavljanju sredstev za delo zavodov, v primeru če ta opravlja javno službo, pa tudi obveznost zavoda, da smotrno gospodari s sredstvi, ki jih je od ustanovitelja prejel, ni dovolj jasno postavljena."
5,Odprto je vprašanje zavarovanja plačil.
23,"Točno je treba opredeliti deleže ustanovitelja oziroma, če jih je več, ustanoviteljev, s katerimi le-ti vstopajo pri zagotavljanju virov sredstev za dejavnost zavoda."
31,"Napačne so rešitve v členih od 14-27, saj omogočajo ustanovitelju, da v celoti odloča o delu posameznega zavoda, ne glede na to, v kolikšnem delu zagotavlja sredstva za njegovo delo."
9,Tudi pri vprašanju prenehanja zavoda ima ustanovitelj prevelika pooblastila.
18,"Ni dovolj jasno, kako bo potekal stečaj za javne zavode in za zavode, ki imajo položaj javnega zavoda."
37,"Nevarno je, da lahko odločitev o prenehanju zavoda, zato ker so prenehale potrebe za opravljanje dejavnosti, za katere je bil zavod ustanovljen, sprejme ustanovitelj sam, ne da bi mu bilo treba preverjati, kaj o tem mislijo uporabniki."
21,"V mnogih primerih so ti prispevali bistven delež sredstev za objekte družbenega standarda, ki omogočajo obstoj in razvoj na njihovem področju."
20,"Kot zgled lahko navedem možnost ukinjanja srednješolskih centrov, na primer v Sežani in Črnomlju, kar ni več samo abstraktna možnost."
34,"V zvezi s prehodnimi določbami je treba pripomniti predvsem, da bo v primeru, če bodo sprejete, v družbenih dejavnostih nastal popoln kaos, ker te določbe ne zagotavljajo postopnega in organiziranega prehoda v novo stanje."
52,"Zato predlagam, enako kot Odbor za zdravstvo, da naj vse dokler se ne sprejmejo posamezni področni zakoni, dokler ne bodo vzpostavljeni novi organi upravljanja v zavodih, dosedanji delavski sveti opravljajo naloge organov upravljanja, v skladu z odločbo o ustanovitvi in določbami veljavnih aktov delovne organizacije, ki s to odločbo niso v nasprotju."
45,"Popolnoma nesprejemljiv pa je zame, in ne samo zame, vidim da so tudi drugi imeli tu ugovore, 43. člen prehodnih določb, ki predvideva realekcijo vseh direktorjev v javnih zavodih v treh mesecih po uveljavitvi tega zakona, oziroma za šole do konca šolskega leta 1990-1991."
36,"V tem roku verjetno še ne bodo sprejeti področni zakoni o vseh dejavnostih, na podlagi katerih bodo bojda opredeljeni kriteriji, ki jih morajo izpolnjevati ti direktorji niti ne bodo sprejeti ustanovitveni akti oziroma statuti, pravila zavodov."
31,"Ta določba je še zlasti nesmiselna, ker tudi v sedanji zakonodaji obstajajo določbe, ki omogočajo ustanoviteljem, seveda ne po kratkem in lahkem postopku, da strokovno in poslovodno nesposobne direktorje takoj zamenjajo."
33,"Če pa gre za uveljavljanje drugih, ideoloških kriterijev, ki se skrivajo za radikalnostjo 43. člena tega zakona, pa naj to predlagatelj pove, in če zmore, naj tudi ubrani svoje stališče pred demokratično javnostjo!"
35,"Da skupščina postaja vse manj bistveni del te demokratične javnosti, so žal dokazali zapleti ob zadevi Francke Strmole - Hlastec, ob zadevi Čujevi}, ob zadevi Drobnič in ne nazadnje tudi danes, ob sprejemanju zakona o RTV."
5,Če sedaj na kratko sklenem.
8,Po mojem mnenju zakon ni dozorel v osnutek.
17,Treba ga je temeljito dopolniti in o njem demokratično razpravljati in sklepati v normalnem skupščinskem trifaznem postopku.
24,"Zato predlagam, da glasujemo o predlogu, da gre pri zakonu za teze za zakon o zavodih, ne pa za predlog zakona z osnutkom zakona."
1,Hvala.
2,Hvala lepa.
2,Gospa Poszonec.
33,"Spoštovane poslanke, spoštovani poslanci, naj začnem tudi jaz to vprašanje, ali je potrebno do konca šolskega leta 1990/1991 napraviti reelekcijo ravnateljev ali pa se to lahko napravi šele po preteku mandata vsakega posameznika."
8,"Menim, da bi bilo bolj pošteno to drugo."
28,"Menim, da je izbira predstojnika zavoda za šolstvo v veliki meri tudi odvisna od določil akta o ustanovitvi, ločeni ali združeni funkciji poslovodstva in vodenja strokovnega dela zavoda."
11,Priprava oziroma uskladitev tega dokumenta pa je vezana na področno zakonodajo.
16,Pri reorganizaciji obstoječe organizacije vzgoje in izobraževanja je nujno upoštevati mnenje delavcev šol in vzgojnih zavodov.
18,Osnutek zakona o zavodih in osnutek zakona o organizaciji financiranja vzgoje in izobraževanja bi bilo potrebno vzporedno obravnavati.
26,"Menim, da bi v drugem odstavku 20. člena moral odločati tudi organ, drugi organi, ne organ, ki je že enkrat o tem odločal oziroma kandidata imenoval."
20,"Na podlagi veljavnega zakona o osnovni šoli poda Zavod republike Slovenije za šolstvo organizacijske enote, mnenje o kandidatu za ravnatelja."
9,Tudi v bodoče bi bilo potrebno upoštevati mnenje stroke.
20,"In še vprašanje, kakšno vlogo imela reorganizacija v šolstvu glede na reorganizacijo občin, ki so predvidene v osnutku ustave republike."
5,"Z dvojezičnega področja, pa tole."
28,"Na dvojezičnem področju v ustanovah, ki so življenjskega pomena za narodnost, to so šole, muzeji, sredstva javnega obveščanja, naj ima tudi narodnost pravico soodločanja v upravljanju javnega zavoda."
22,Narodnosti svoje delegate v svete javnih zavodov volijo sami in da ti delegati pri sklepanju o ukinitvi javnega zavoda dobijo pravico sveta.
56,"Komisija za narodnost pa predlaga, da se v 5. členu osnutka zakona o zavodih doda nov četrti odstavek, ki se glasi: ""Na območjih kjer avtohtono živijo pripadniki italijanske in madžarske narodnosti, je samoupravna narodnostna skupnost soustanovitelj (varianta: naj bo namesto besede soustanovitelj, se zapiše ali tudi ustanovitelj) zavodov za upravljanje dejavnosti, ki jih določa ustavni zakon."
2,Hvala lepa.
2,Hvala lepa.
2,Gospod Mile
1,Šetinc.
68,"No to bi bil lahko zakon, ki bi ga sprejeli relativno hitro in brez hudih diskusij, vendar je v nekem trenutku postal nekoliko misteriozen, ker že davno preden je prišel k nam v roke, se je začelo šušljati o njem, da preko njega prihaja zopet v naše klopi po neki skrivni poti zloglasni zakon o medijih, ki je bil v tej skupščini že enkrat, na srečo, tudi umaknjen."
81,"Na to dilemo sem bil posebej pozoren in izrecno vprašal na sestanku v skupščini, ko so bili tam predsedniki poslanskih klubov, mislim, da ni bilo nobenega iz vlade, ampak vsaj tisti iz Demosa, ki so bili tam, so debelo gledali in so mislim, da je bil tam tudi gospod Tomažič, ki mi je izrecno rekel, da je to jasno, da se nanaša samo na neprofitne ustanove oziroma da po tej logiki medijska oziroma časopisna dejavnost nima kaj iskati v takšnem zakonu."
64,"Pri nas smo potem dobili neuradno informacijo, da je bilo potem s strani izvšnih organov tolmačeno, da se ta zakon nanaša tudi na časopisne hiše, ker te, kolikor se dozdeva, večinoma uradno še obravnavajo kot dejavnosti posebnega družbenega pomena, da jih bo Izvršni svet prevzel v začasne javne zavode, imenoval poslovodne organe in potem izpeljal proces podjetniške preobrazbe, da bodo prenehali biti javni zavodi."
65,"Seveda, to je slišati malo čudaško, vendar 37. člen dejansko omogoča takšno interpretacijo, ker govori, da se tisto kar je bilo doslej z odloki opredeljeno kot dejavnosti posebnega družbenega pomena, da so to javne službe, na začetku tega zakona pa piše, da se za javne službe ustanavljajo javni zavodi in natančno je določeno, da je ustanovitelj javnih zavodov v bistvu država, bodisi republika ali občine."
46,"In po analogiji, če bi torej postala država ustanovitelj časopisne hiše kot javnega zavoda, bi ne samo nastavljala urednika, poslovodni organ, to je direktorja, bi torej prevzela tudi ustanoviteljske pravice, ki se tičejo izdajanja časopisov, to se pravi tudi pravico do imenovanja glavnih in odgovornih urednikov."
53,"Kolikor je meni znano, sta iz te logike posebnega družbenega pomena morda izključeni samo časopisni hiši Mariborski Večer in Ljubljanski Dnevnik, ki sta na nek način že izpeljala podjetniško preobrazbo, medtem ko za druge, npr. Delo, še velja, da so to dejavnosti posebnega družbenega pomena. zato prosim za ustrezno pojasnilo, predstavnika Izvršnega sveta."
72,"Da se to v tem zakonu, da je v dikciji zakona, ali pa vsaj v njegovi obrazložitvi jasno določeno, da se to ne nanaša na časopisne hiše, v kolikor so še opredeljene kot dejavnosti posebnega družbenega pomena, da je torej čisto sklop problemov, ki se mora obravnavati v svojem podjetniškem delu v skladu z zakonom o privatizaciji in svojem ustanoviteljskem delu, glede časopisov o posebnem zakonu o javnem obveščanju ali kaj podobnega."
21,"Da se to, skratka, razčisti v kolikor pa tega razčistiti ni mogoče, da se ta osnutek vrne predlagatelju nazaj v izdelavo."
74,"Druga bistvena pripomba, strinjam se, kar je bilo rečeno o soupravljanju, vendar mi mislimo, da ima ustanovitelj javnega zavoda v vsakem primeru pravico, da bodisi sam ali imenuje poslovodni organ ali pa daje soglasje v kolikor ga imenuje ustrezen svet in da seveda v primeru, ko - v trenutku, ko ti zavodi nastanejo, tudi ustanovitelj prevzame določeno odgovornost in dolžnost in je seveda razumljiva tudi potreba, da ustanovitelj poskrbi za tiste kadre, ki jim zaupa."
28,"Vendar ne mislimo, da je dobra rešitev v 43. členu, ki govori kar o množični in prisilni po sili zakona o reelekciji, skratka vseh direktorjev vseh javnih zavodov."
30,"Pri takšni množični reelekciji jasno in logično obstaja nevarnost velike čistke, ki bi, hočeš, hočeš dobila dimenzije političnega obračunavanja, v skladu s tisto znano sintagmo o zadnjih minutah rdečih direktorjev."
52,"Mi mislimo, da bi bilo treba ta člen zapisati tako, da ne sili zakon sam v neko množično reelekcijo npr., v treh mesecih, da se to zapiše tako, da sicer ima ustanovitelj pravico pred koncem mandata zamenjati poslovodni organ, vendar mora to posebej utemeljiti in mora to biti od posameznih primerov odvisno."
8,Ne pa na sploh in za vse veljavno.
1,Hvala.
1,Hvala.
4,Gospod Emil Milan Pintar.
31,"Spoštovane poslanke in poslanci, pridružujem se mnenjem, da gre za zakon, ki ga potrebujemo, zato, ker regulira nekatere zadeve, imam pa seveda nekaj pripomb, z željo, da bi dobili kvalitetnejši zakon."
11,"Kar mene moti na začetku, je vprašanje, kaj je definicija zavoda."
49,"Tu se mešata dve varianti, ena je, da gre za institucije na določenem področju, in v prvem členu so našteta področja, in s tem, da je seveda zelo nedoločno, ker reče prvi člen: ""in za druge dejavnosti"", misli se pa predvsem na institucije, ki imajo neke vrste javen pomen."
23,"Druga definicija pa je neprofitnost, in sedaj seveda ponekod se definicije ne pokrivajo in zato mislim, da bo zakonodajalec moral te stvari razčistiti."
15,"Mi imamo celo vrsto zavodov, pri katerih je velika razlika med enim in drugim zavodom."
107,"Nekaj čisto drugega je Zavod za šolstvo, ki ga ustanovi republika ali skupščina ali Izvršni svet z nekim povsem določenim namenom, z določenimi strokovnimi službami, nekaj drugega pa je npr. Zavod za varilstvo, ki so ga ustanovila določena podjetja, v katerega ni šlo nikoli več kot 3 do 5% družbenih sredstev, v katerem po mojem mnenju nima republika kaj iskati, se država ne sme pojaviti, ker bi bilo podržavljanje takega zavoda pravzaprav odtujitev lastnine vsem, ki so tam, kajti ta lastnina je danes, glede na to, da zavod dela vsake toliko časa, pravzaprav sad dela teh ljudi, in je seveda treba na to stvar gledati čisto drugače."
10,"Zato mislim, da bo zakon moral seveda dati različne variante."
35,"Predlagam konkretno, da seveda upošteva zakon tu varianto, da v tistih, kjer je financiranje zelo jasno opredeljeno in je tudi država prisotna z več kot 50%, da se seveda skladno s tem pojavi ingerenca države."
21,"V takih primerih bi morala država imeti ingerence v zvezi z imenovanjem direktorjev, v zvezi z določanjem programa in tako dalje."
24,"Seveda pa mislim, da takih ingerenc država kot država ne sme imeti tam, kjer ona pravzaprav ni prisotna kot financer v obsegu nad 50%."
5,To je prvi del problemov.
19,"Drugi del problemov je tisti, na katerega sta pred menoj predgovornika opozorila, gre za tako imenovano prisotnost strokovne javnosti."
55,"Da sem precizen, poglejte, za mene obstaja v sami državni upravi v širšem smislu velika razlika med npr. Zavodom za mednarodno, znanstveno, tehnično, kulturno in prosvetno sodelovanje, tako imenovanim ZAMTES-om, ki je neke vrste strokovna služba Izvršnega sveta, kako se bo preimenovala in preoblikovala je stvar Izvršnega sveta, od npr. Zavoda republike Slovenije za statistiko."
13,Zavod Republike Slovenije za statistiko ni in ne sme postati zavod Izvršnega sveta.
1,Zakaj?
12,"Zato, ker mora biti zbiranje podatkov na nek način v javno dobro."
17,To je na nek način prva faza znanstvenega dela in služi interpretaciji in preinterpretaciji na številnih področjih.
19,"Jaz samo lahko obžalujem, da včasih tako malo služi, da se tudi poslanci tako malo poslužujemo podatkov tega zavoda."
67,"Seveda bi bilo narobe, da mi to strokovno javnost, ki edina lahko kvalificira sisteme zbiranja podatkov, sisteme objavljanja podatkov, da pa tu preprosto damo vso ingerenco Izvršnemu svetu, ker bo Izvršni svet - to je v njegovi oblastni naravi - pa ne mislim, sedaj s tem žaliti tega Izvršnega sveta, govorim o strukturi oblasti, pač določil, da se zbirajo podatki, ki njemu ustrezajo in distribuirajo podatki, ki mu ustrezajo."
19,"To seveda pa pomeni, da dobimo zelo enostransko sliko o slovenski stvarnosti, o razvoju, segmentaciji, strukturiranju in tako dalje."
49,"In zato v takem primeru mislim, da je treba uzakoniti strokovno javnost na eni strani, delavce zavoda na drugi strani - in Izvršni svet, če je glavni financer, na tretji strani, kot nosilec proračuna, ki skladno s tem pravzaprav določajo program - program tako vemo, da določa zakon, financiranje določa proračun."
20,"Ampak jaz vendarle ne mislim, da bi v takem primeru moral imeti Izvršni svet kompletno ingerenco nad dejavnostjo takega zavoda."
14,"No, ne bom govoril o posebnem problemu soupravljanja, bi pa še dve stvari opozoril."
7,"To, na kar je opozoril kolega Mile"
1,Šetinc.
33,"Časopisna podjetja, ki so se že preoblikovala v podjetja, mi ali po tej definiciji silimo v to, da se spremenijo v profitna podjetja, da bi ušla usodi tega, da jih ta zakon zagrabi."
44,"Nisem prepričan, da je to prava rešitev, če pa se odločimo zanjo, potem pa seveda, recimo, da je to to, mislim pa, da bi bilo treba narediti neko zadevo, in na tem bom vztrajal, tudi ko bom govoril o nekaterih drugih zakonih tega tipa."
8,Zakonu o POZD npr. pa zakonu o privatizaciji.
19,"Mislim, da imamo tu primer, ko imamo samo en tip ljudi, ki je sodeloval pri strokovni pripravi tega zakona."
16,"To so pravzaprav ljudje, ki sodijo na nek način v državne službe, če jih tako imenujem."
78,"Jaz govorim to zato, ker stvari razmeroma dobro poznam, ker sem sam v tej sferi dolgo časa delal in mislim, da je pametno, da mi oblikujemo ali pa zahtevamo od Izvršnega sveta - in to je moj predlog k sklepu - nisem proti temu, če bo večina pokazala, da mi sprejemamo ta osnutek, čeprav je pripomb toliko, da bi bilo bolj pametno spoštovati predlog kolegice Lokarjeve, če se bomo opredelil, da naj sprejmemo osnutek, potem bi samo predlagal dodaten sklep."
67,"Ne samo osnutek z vsemi pripombami, ki naj jih Izvršni svet upošteva, vseh ne bo mogel jasno, ampak naj v delovno skupino imenuje predstavnike strokovne javnosti, ne le ljudi iz državne službe oziroma uprave, ker je pač to en pogled na zadevo, mi pa vemo, da imamo na področju znanosti, zdravstva in drugih dejavnosti vrsto zavodov, ki ne sodijo na kopito, po katerem je ta zakon pisan."
13,"Zavod o transfuziji krvi je drugačnega tipa zavod, kot je Zavod za šolstvo."
32,"Zavod za rehabilitacijo je drugačen kot npr. Zavod o, npr. institut Jožef Štefan, ki bo po tem zakonu imel status zavoda in je financiran po takem in takem obsegu iz združenih sredstev."
26,"Mi se moramo navaditi, da zakon tako naredimo, da se v njem najdejo vsi tisti, ali pa moramo z različnimi zakoni za različne tipe zavodov opredeliti."
2,Hvala lepa.
1,Hvala.
2,Gospod Buser.
12,"Spoštovani, moram priznati, da sem o 43. členu doma razmišljal, ne tukaj."
55,"Razmišljal sem tako, da je popolnoma pošteno, da se v treh mesecih po uveljavitvi tega zakona uveljavi ponoven razpis za direktorja in razmišljal sem tako, da bi dal predlog, da naj bi to veljalo prav tako za dejavnost vzgoje in izobraževanja, ki je sedaj predviden tako, da bi šele konec šolskega leta 1990/1991 to opravili."
6,Zakaj menim popolnoma pošteno in nepristransko.
8,"Na razpise, se bodo lahko prijavili vsi kandidati."
36,"Če so bili ljudje sposobni, cenjeni, bodo imeli - vsaj upam tako - vsi enake pogoje in bodo lahko tisti, ki so podjetja oziroma zavode vodili uspešno in tudi pošteno doslej, bodo imeli to možnost opravljati še naprej."
42,"Dajmo pa tudi možnost tistim, ki so v ozadju in ki so mogoče prav tako pošteni in sposobni to opravljati, vendar pa šele lahko nastopajo precej kasneje, ko jim bi zakon to dopuščal oziroma mandat tem direktorjem, ki sedaj to delo opravljajo."
2,Hvala lepa.
1,Hvala.
3,"Gospa Poszonec, replika."
38,"Samo toliko, mislim, zaradi vsebine dela v šolstvu to ni mogoče, ker to je takšen pretres za življenje šole, da si ne moremo privoščiti tega na račun učencev, da se sredi pouka, sredi šolskega leta dogaja kaj takega."
1,Hvala.
2,Gospod Buser.
47,"Delujem sam v visokem šolstvu, poznam srednje šolstvo, poznam šolstvo, bil sem tudi član Strokovnega sveta SRS in lahko rečem, in sem zelo prepričan, da ni to tak moment, zamenjava direktorja, ki bi lahko bistveno vplival na uspeh šole ali na drugo dejavnost, prepričan sem o tem."
6,"In ne zaradi nepoštenosti, popolna poštenost."
2,Hvala lepa.
1,Hvala.
2,Gospod Tomšič.
20,"Spoštovani, veseli me, da smo prišli v mirnejše vode, da smo končno začeli govoriti bolj strokovno, torej ne toliko politikantsko."
11,"Marsikatere stvari, ki so bile do sedaj dorečene, bi tudi podpiral."
35,"Imam nekaj konkretnih stvari, prvič glede na to, da so ti zavodi največ neprofitnega značaja, torej se financirajo iz proračuna, je jasno, da mora glavno besedo pri postavljanju, pri imenovanju direktorja imeti tisti, ki financira."
4,"Tisti, ki ustanavlja to."
28,"Seveda pa s tem še daleč ni tisto, torej jaz grem v smer, kar je že desetletja na zahodu, seveda pa ne podpiram tega tako kot je sedaj."
15,"Da postavlja direktorja izključno tisti, ki ustanavlja oziroma država oziroma občina, po drugi strani politika."
18,"Mislim, da ta zbor ne bi smel sprejeti nekaj slabšega od tega, kar v demokracijah že desetletja funkcionira."
23,"In to je tako imenovani - Nemci ga imenujejo ""Mitbestimmungsbetriebsratgesetz"" in ne pomeni nič drugega kot mehanizem soodločanja, ki je v vseh teh sferah."
17,"Seveda pa ta mehanizem ni tak, da bi mu potem rekli, da je to neko novo samoupravljanje."
24,"Zaradi tega, ker je ta Svet - prehajam na konkreten predlog - temu svetu v tem zakonu naj se podeli precej večje kompetence kot so sedaj."
3,To je bistvo.
11,"In sicer takšne kompetence, da ima tudi besedo pri imenovanju direktorja."
12,"Sedaj boste pa rekli, potem ste pa na istem kot smo sedaj."
40,"Ne, število članov tega Sveta bi predlagal konkretno: tri petine naj da ustanovitelj, od teh tri petine članov so seveda tudi lahko civilne osebe iz vseh sfer, kar ste že prej govorili, dve petini naj pa bodo iz vrst zaposlenih."
37,"Na ta način bodo zaposleni motivirani - jaz to previdno uporabljam, to besedo, ker vemo, da ne vem kakšne velike motivacije ne bo - ampak vsaj informirani bodo in bodo lahko lažje potem dali besedo, katerega direktorja, recimo, želijo."
4,Mora biti normalen razpis.
20,"Če bo to tako, če bo ta mehanizem vgrajen, potem sem jaz seveda tudi za reelekcijo direktorjev po treh mesecih."
16,"Mislim, da bo večina teh direktorjev ostala, zakaj ne bi in tudi bodo verjetno ponovno izvoljeni."
10,"Če pa kdo dejansko ni sposoben, bo pač moral iti."
26,"Predvsem bi rekel to, da moramo zakone delati ne na kožo opozicije ali pa pozicije, ker lahko se zgodi, da smo mi naslednja leta enkrat opozicija."
17,"In potem bi bilo zopet narobe, če bi imeli tak zakon in bi morali zopet nekaj spreminjati."
11,"Skratka, zakoni naj bodo brez časovnih mej oziroma v tem smislu."
51,"Mislim, da se te moje predloge lahko upošteva, ker ne vidim druge možnosti, če ne bo ta princip soodločanja vgrajen v to, mi smo ga predlagali celo tudi v ustavo, seveda vedno v tem smislu, da ima tisti, ki daje kapital, ki odgovarja, nekaj več glasov kot pa tisti, ki upravlja."
2,Hvala lepa.
15,"Moram vas opozoriti, gospod Tomšič, da naj bi bili amandmajski predlogi dani v pisni obliki."
5,"Predvidevam, da boste tudi dali."
1,Hvala.
1,Replika.
17,"Jaz mislim, da ni potrebno, jaz sem bral tukaj iz magnetograma se da dobro, lahko pa dam."
9,"Se že opravičujem, sem že podučen, da nimam prav."
1,Hvala.
6,Gospod Pintar je prosil za repliko.
5,Imam dve čisto kratki repliki.
8,"Prva je tista neprofitni, torej financirani iz proračuna."
32,"No, to ni isto, imamo celo vrsto neprofitnih zavodov, ki se nič ne financirajo iz proračuna in zato ne predlagam nič drugega kot da odpremo to širino, tako da ne bomo zamenjali."
11,"Ne gre le ali proračun ali profitnost, ne, imamo različne tipe."
28,"Jaz sem prej imenoval Zavod za varjenje Slovenije, ki ni bil iz proračuna nobeno leto svojega obstoja po podatkih, ki jih imam, financiran več kot 3 do 4%."
26,"Lahko, da sem kakšno leto spregledal, ko sem pred leti delal razpredelnico financiranja, sodi na področje znanosti in tehnologije, ampak mislim, da je veliko takih zavodov."
16,"Lahko bi pogledali tudi na področje kmetijstva, veterinarstva, zdravstva itd., ne zamenjevati ali profitni ali proračun."
3,To je prvo.
14,"In drugo, tole gospod Tomšič, ko ste govorili o tej potrebi po treh mesecih."
10,"Mislim, da moramo tu izhajati iz tako imenovanega pozitivnega načela."
32,"Če je nekdo dober in vi pravite, da računate, da bodo vsi še enkrat imenovani ali pa večji del, ker so tako zelo dobri, potem si seveda nepotrebno naprtujemo probleme in stroške."
46,"Če ga pa je treba zato zamenjati, ker je slab, da je naša predpostavka, da je veliko slabih, pa to določa 22. člen, ki mislim, da upravičeno reče takole in se strinjam s tem členom: ""Direktor je lahko razrešen pred potekom časa, za katerega je imenovan."
17,"Pristojni organ je dolžan razrešiti direktorja, če to zahteva ustanovitelj oziroma organ, ki daje soglasje k imenovanju""."
5,V čem je torej razlika?
37,"Razlika je v tem, da če upoštevamo samo 22. člen, je treba definirati, da je nek direktor slab in jaz sem za to, da slabe direktorje menjamo, da se ga razreši in potem gre normalen postopek dalje."
20,"Nisem pa za to varianto, da rečemo, vsi so slabi ali sumljivi in vsi morajo biti v treh mesecih razrešeni."
48,"Tudi zato, ker bomo v Sloveniji prišli v čudno situacijo, nimamo tako zelo veliko kvalitetnih intelektualcev, direktorjev, managerjev, da mi lahko v treh mesecih na vseh zavodih in še na nekaterih drugih področjih, ko imamo tudi drug zakon o imenovanju, ki ima enako določbo, vse ljudi hkrati zamenjamo."
63,"Sem za postopnost in če ima Demos ko pravi, da mu ne gre za barvo direktorjev ampak za kvaliteto prav, potem podpiram Demosov predlog v 22. členu in pojdimo postopoma in razrešujmo slabe, ne pa narediti kampanjo, ker kampanja pomeni, da ne gre za zamenjavo slabih, ampak pomeni, da gre za nekaj drugega in to je moja replika na tisto in se opravičujem."
1,Hvala.
9,"Imam še tri prijavljene k razpravi, prosim, gospod Buser."
19,"Tisti,ki ste se prijavili, da veste, da vem, da ste se prijavili, ampak so replike tako priljubljene postale."
26,"22. člen sem prebral, vendar ne govori o tem, da bi lahko bil nekako v soglasju s tistim, kar pravi gospod Pintar glede na 43. člen."
34,"Ne govori nič o slabih direktorjih ali o dobrih direktorjih, govori le to, da lahko organ oziroma ustanovitelj razreši direktorja, nič pa ne govori da je slab, da je dober, zakaj ga razreši itd."
31,"Še vedno vztrajam pri svojem predlogu, zakaj ne damo vsem možnost, saj rečem tako kot je tudi rekel gospod Tomšič, vsi imajo potem možnost, bodo mogoče tudi izvoljeni, zakaj pa ne."
2,Hvala lepa.
1,Hvala.
28,"Gospod Izidor Rejc, dobil sem sporočilo, da nismo sklepčni, to sem sklepal tudi sam, vendar predvidevam, da za razpravo samo lahko to pustimo do konca, če se strinjate."
7,"Da, potem pa predlagam, da ugotovimo sklepčnost."
7,"Še enkrat ugotavljamo prisotnost, sivi gumb pritisnite!"
4,Še vedno nismo sklepčni.
10,"Potem pa zaključimo razpravo, minila je 19. ura nadaljujemo jutri."
1,Hvala.
15,"Samo malo, da vemo, da je nesporno, razprava je veljavna, o tem ni nikoli dvoma."
4,Vprašanje je pri glasovanju.
1,Prosim.
50,"Jaz bi le prosil, danes sem bil v času, ko sem bil v komisiji za usklajevanje z vprašanjem poslanca poslancu naprošen, da dam odgovor v času te seje in bi prosil samo, če lahko dobim jutri zjutraj, ko začnemo, to besedo, ker bom zvečer moral biti odsoten zaradi nujnih sej."
4,Ali lahko to prosim?
1,Hvala.
8,"Prekinjamo sejo do jutri, ob 10. uri nadaljujemo."
