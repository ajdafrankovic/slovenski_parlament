14,"Spoštovane poslanke in poslanci, gospe in gospodje, cenjeni gostje in predstavniki sredstev javnega obveščanja."
17,"Najprej kratko opravičilo zaradi te zamude, saj je zadnji del zamude nastal zaradi tehnične okvare na ozvočenju."
22,"Pričenjam 43. sejo Družbenopolitičnega zbora Skupščine Republike Slovenije, ki jo je predsednik sklical na podlagi 311. člena začasnega poslovnika Skupščine Republike Slovenije."
19,"Za današnjo, 43. sejo zbora, so se opravičili: dr. Ludvik Toplak, mag. Janez Kocijančič, Zoran Thaler in Aleksandra Pretnar."
11,Po podatkih službe je na seji navzočih 65 poslank in poslancev.
6,"Prosim, da preverimo navzočnost v dvorani."
7,"Zboru predlagam, da opravimo najprej proceduralna vprašanja."
124,"Skupina poslancev: Tone Peršak, klub poslancev Demokratske stranke Slovenije, Andrej Muren iz Zbora združenega dela, klub poslancev Socialdemokratske stranke, Marjan Podobnik iz tega zbora, klub poslancev Slovenske ljudske stranke, Peter Jamnikar, Zeleni Slovenije, Zbor občin, Ivan Bizjak, Zbor občin, klub poslancev Slovenskih krščanskih demokratov, Miran Potrč, član tega zbora in klub poslancev Socialdemokratske stranke Slovenije, Jožef Školč, član tega zbora in kluba poslancev Liberalno demokratske stranke, Dušan Semolič DPZ, klub poslancev Socialistične stranke Slovenije, Roberto Battelli DPZ, klub poslancev italijanske in madžarske narodnosti in Bogo Rogina, Zbor združenega dela, klub neodvisnih poslancev, je na podlagi stališč poslanskih skupin parlamentarnih strank in neodvisnih poslancev ter poslancev italijanske in madžarske narodnosti, sprejetih na usklajevalnem sestanku, dne 24.7.1992 določila besedilo predloga zakona o volitvah v državni zbor."
24,"Zborom Skupščine Republike Slovenije ta skupina predlaga, da ga v skladu s 314. členom poslovnika Skupščine Republike Slovenije obravnavajo in sprejmejo po hitrem postopku."
41,"Predlog za hitri postopek je utemeljen s tem, da je na podlagi drugega odstavka 2. člena ustavnega zakona za izvedbo ustave Republike Slovenije potrebno pripraviti volitve v državni zbor najkasneje eno leto po sprejemu ustave, to je do 23. decembra 1992."
50,"Ker je za izvedbo volitev potrebno najmanj dva meseca in ker je pred razpisom volitev potrebno sprejeti še izvedbene zakone, ki izhajajo iz tega zakona, zlasti zakona o volilnih enotah in volilnih okrajih ter zakona o evidenci volilne pravice, predloženega zakona ni mogoče več pravočasno sprejeti po rednem skupščinskem postopku."
8,Predstavnik predlagateljev v tem zboru je Tone Peršak.
13,Odpiram razpravo o predlagani razširitvi dnevnega reda in o predlogu za hitri postopek.
6,Želi kdo razpravljati o tem predlogu?
8,"Če ne želi nihče razpravljati, prehajamo na glasovanje."
3,Najprej preverimo navzočnost!
6,Kdo je za razširitev dnevnega reda?
3,Je kdo proti?
4,Se je kdo vzdržal?
8,"Ugotavljam, da je točka uvrščena na dnevni red."
17,"Sedaj dajem na glasovanje predlog, da predlog zakona o volitvah v Državni zbor obravnavamo po hitrem postopku."
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je sprejeto stališče, da se zakon obravnava po hitrem postopku."
29,"V skladu z dogovorom s predsednikoma ostalih dveh zborov bomo to točko obravnavali kot 1. točko dnevnega reda, da bi tako omogočili tudi nadaljnjo obravnavo predvidenih točk dnevnega reda."
24,"Vlada Republike Slovenije je predložila v obravnavo predlog za izdajo zakona o določitvi volilnih enot za volitve poslancev v Državni zbor, z osnutkom zakona."
48,"Zborom predlaga, da v skladu z drugim odstavkom 265. člena poslovnika Skupščine Republike Slovenije hkrati obravnava in sprejme predlog za izdajo zakona z osnutkom zakona, ker je predlagani zakon izvedbeni predpis zakona o volitvah v Državni zbor, ki že določa število volilnih enot in njihovo razdelitev na okraje."
25,"Zakonodajno-pravna komisija je ugotovila, da je zakon oblikovan na temeljnem načelu, da je tako v volilni enoti kot v volilnem okraju približno enako število prebivalcev."
16,To načelo bo sprejeto oziroma je bilo sprejeto ob oblikovanju zakona o volitvah v Državni zbor.
14,"Komisija je zakon obravnavala, čeprav zakon o volitvah v Državni zbor še ni sprejet."
23,"Njene pripombe in opozorila pa veljajo, če bodo sprejete enake rešitve za volilne enote tudi v novem zakonu o volitvah v Državni zbor."
33,"Pri oblikovanju volilnih enot in volilnih okrajev je bilo ugotovljeno, da niso zaokrožene po lokalnih interesih ali po kakšnih drugačnih teritorialnih razdelitvah, ker je bilo treba upoštevati temeljno načelo približno enakega števila prebivalcev."
10,Predstavnik Vlade Republike Slovenije k tej točki je gospa Pečar.
3,Ali želi besedo?
6,Odpiram razpravo o predlogu združitve faz.
4,Ali želi kdo razpravljati?
6,"Če ne želi, prehajamo na glasovanje."
3,Najprej preverimo navzočnost!
8,Kdo je za združitev prve in druge faze?
3,Je kdo proti?
4,Se je kdo vzdržal?
21,"Ugotavljam, da je zbor z večino glasov sklenil, da se združita prva in druga faza zakonodajnega postopka pri obravnavi tega zakona."
26,"Vlada Republike Slovenije je predložila v obravnavo predlog za izdajo zakona o določitvi volilnih enot za volitve predstavnikov lokalnih interesov v Državni svet, z osnutkom zakona."
44,"Zborom predlaga, da v skladu z drugim odstavkom 265. člena poslovnika Skupščine Republike Slovenije hkrati obravnava in sprejme predlog za izdajo zakona z osnutkom zakona, ker je predlagani zakon izvedbeni predpis zakona o volitvah v Državni svet, ki že določa 22 predstavnikov lokalnih skupnosti."
41,"Zakonodajno-pravna komisija je ugotovila, da predlagani zakona kot izvedbeni zakon za volitve v Državni svet temelji na 98. členu ustave Republike Slovenije in ne na 80. členu, kot je navedeno v predlogu za izdajo zakona, ki ureja volitve v Državni zbor."
10,Komisija z vidika svoje pristojnosti k zakonu ni imela pripomb.
10,Predstavnik Vlade Republike Slovenije k tej točki je gospa Pečarjeva.
3,Ali želi besedo?
5,Želijo besedo poročevalci delovnih teles?
5,"Če ne želijo, odpiram razpravo."
3,Želi kdo razpravljati?
6,"Če ne želi, prehajamo na glasovanje."
8,"Prosim, da preverimo navzočnost, ker se število spreminja!"
8,Kdo je za združitev faz pri omenjenem zakonu?
3,Je kdo proti?
4,Se je kdo vzdržal?
21,"Ugotavljam, da je zbor z večino glasov sklenil, da se združita prva in druga faza zakonodajnega postopka pri obravnavi tega zakona."
28,"Na predlog Vlade Republike Slovenije predlagam zboru, da predlog dnevnega reda razširimo tudi s točko predlog zakona o jamstvu Republike Slovenije za obveznosti podjetja Petrol, Zemeljski plin d.o.o."
19,"Ljubljana, za plačilo stroškov prenosa zemeljskega plina, ki ga je v obravnavo predložila Vlada Republike Slovenije po hitrem postopku."
52,"Podjetje Petrol, podjetje za notranjo in zunanjo trgovino ter finančno poslovanje iz Ljubljane, je za račun podjetja Petrol, Zemeljski plin d.o. 26.11.1991 sklenilo pogodbo o prenosu zemeljskega plina iz Avstrije z avstrijsko firmo OMMW AG Dunaj in italijansko firmo SPA Milano, s katerima je zakupilo kapaciteto dela avstrijskega plinovoda do 31.12.2005."
35,"Pogoj, da obe pogodbi stopita v veljavo je bil, da naročnik oziroma zakupnik do 30.4.1992 predloži navedenima tujima podjetjema garanciji Ljubljanske banke d.d. v skupnem znesku 206.816.604 ATS, kolikor znašajo predvideni letni stroški uporabe plinovoda."
15,"Ker pogoj ni bil izpolnjen, je bilo zaprošeno podaljšanje roka za njegovo izpolnitev do 31.12.1992."
11,"Tuji firmi sta odobrili zahtevano podaljšanje roka, vendar le do 1.10.1992."
50,"Glede na to, da v Evropi primanjkuje transportnih poti za transport zemeljskega plina, potrebe po plinu pa naraščajo in ker izgradnja novih mednarodnih plinovodov zahteva daljše časovno obdobje, ocenjujemo za realno stališče transportnih firm, da po 1.10.1992 ne bo več možno podaljševati roka za izpolnitev pogojev za uveljavitev transportnih pogodb."
25,"Ker morajo biti bančne garancije izdane najkasneje v mesecu septembru predlagam, da se zakon o jamstvu Republike Slovenije za obveznosti podjetja Petrol Zemeljski plin d.o.o."
11,"Ljubljana za plačilo stroškov prenosa zemeljskega plina, izda po hitrem postopku."
42,"Predlog za izdajo zakona po hitrem postopku vlada utemeljuje s tem, da bi nastala velika materialna škoda, če garancija ne bi bila izdana pravočasno in bi prišlo do ustavitev dobav zemeljskega plina iz Rusije in s tem do hujših motenj v gospodarstvu."
21,"Odbor za proračun in javne finance podpira predlog zakona in predlaga zborom Skupščine Republike Slovenije, da ga obravnavajo po hitrem postopku."
4,Želi predstavnik predlagatelja besedo?
13,Odpiram razpravo o predlagani razširitvi dnevnega reda in o predlogu za hitri postopek.
3,Želi kdo razpravljati?
6,"Če ne želi, prehajamo na glasovanje."
2,Preverimo navzočnost!
9,Kdo je za razširitev dnevnega reda s to točko?
3,Je kdo proti?
4,Se je kdo vzdržal?
10,"Ugotavljam, da je zbor uvrstil to točko na dnevni red."
18,"Na glasovanje dajem predlog, da predlog zakona o jamstvu Republike Slovenije za obveznosti podjetja Petrol, Zemeljski plin d.o.o."
11,"Ljubljana za plačilo stroškov prenosa zemeljskega plina, obravnavamo po hitrem postopku."
5,Kdo je za hitri postopek?
3,Je kdo proti?
4,Se je kdo vzdržal?
13,"Ugotavljam, da je zbor sklenil, da bo predlagani zakon obravnaval po hitrem postopku."
18,Vlada Republike Slovenije je predložila v obravnavo predlog za izdajo zakona o Rdečem križu Slovenije z osnutkom zakona.
53,"Vlada Republike Slovenije predlaga Skupščini Republike Slovenije, da v skladu z drugim odstavkom 265. člena poslovnika Skupščine Republike Slovenije hkrati obravnava in sprejme predlog za izdajo zakona, z osnutkom zakona, ker gre za zakon, ki ureja položaj organizacije Rdečega križa Slovenije in katerega sprejem je glede na situacijo na ozemlju nekdanje Jugoslavije nujen."
19,"Rdeči križ Slovenije bo namreč priznalo mednarodno gibanje Rdečega križa in Rdečega polmeseca takoj, ko bo ta zakon sprejet."
30,"Komisija za notranjo politiko je podprla predlog predlagatelja zakona za združitev obravnave prve in druge faze zakonodajnega postopka in predlog za izdajo zakona o Rdečem križu Slovenije, z osnutkom zakona."
17,Zakonodajno-pravna komisija prav tako podpira predlog predlagatelja zakona za združitev obravnave prve in druge faze zakonodajnega postopka.
36,"V splošni obravnavi osnutka zakona se je Zakonodajno-pravni komisiji postavilo vprašanje, kakšen je položaj Rdečega križa glede na novo ustavo oziroma pod katero institucijo novega pravnega sistema, uveljavljenega z novo ustavo, bi ga bilo mogoče uvrstiti."
20,"Opozorjeno je bilo, da bi ta zakon moral urejati vprašanja v zvezi s sodelovanjem Rdečega križa z drugimi humanitarnimi organizacijami."
9,Predstavnik Vlade Republike Slovenije k tej točki je gospod...
2,Gospoda ni.
5,Želijo besedo poročevalci delovnih teles?
5,Gospod Janša je predstavnik Vlade.
6,Želi kdo razpravljati o tem predlogu?
6,"Če ne želi, prehajamo na glasovanje."
2,Preverimo navzočnost!
5,Kdo je za združitev faz?
3,Je kdo proti?
4,Se je kdo vzdržal?
18,"Ugotavljam, da je zbor sklenil, da se združita prva in druga faza zakonodajnega postopka pri obravnavi tega zakona."
17,"Vlada Republike Slovenije je predložila v obravnavo predlog za izdajo zakona o priložnostnih kovancih, z osnutkom zakona."
53,"Vlada Republike Slovenije predlaga Skupščini Republike Slovenije, da v skladu z drugim odstavkom 265. člena poslovnika Skupščine Republike Slovenije hkrati obravnava in sprejme predlog za izdajo zakona, z osnutkom zakona, ker se z navedenim zakonom urejajo sistemska vprašanja v zvezi z izdajanjem priložnostnih kovancev ob pomembnejših zgodovinskih, političnih, kulturnih in drugih podobnih dogodkih."
32,"Vlada Republike Slovenije je prevzela obveznost za pripravo takšnega zakona ob skupščinski razpravi o predlogu zakona o izdaji priložnostnih kovancev ob prvi obletnici plebiscita o samostojnosti in neodvisnosti Republike Slovenije, decembra 1991."
38,"Zakonodajno-pravna komisija z vidika svoje pristojnosti, niti v načelni niti v konkretni razpravi, ni imela pripomb k predlogu za izdajo tega zakona z osnutkom in se je torej strinjala tudi z združitvijo prve in druge faze zakonodajnega postopka."
17,Odbor za kreditno-monetarni sistem in politiko podpira predlog za izdajo zakona o priložnostnih kovancih z osnutkom zakona.
18,"Predstavnik Vlade Republike Slovenije k tej točki je - moral bi biti nekdo iz finančnega ministrstva, vendar ga ni."
6,Ali želijo besedo poročevalci delovnih teles?
6,- Ali želi kdo razpravljati o predlogu?
5,"Če ne, prehajamo na glasovanje."
5,"Najprej prosim, ponovno preverimo navzočnost!"
5,Kdo je za združitev faz?
3,Je kdo proti?
4,Se je kdo vzdržal?
26,"Ugotavljam, da je s 43 glasovi za, 4 proti in 2 vzdržanima glasovoma zbor sklenil, da bo obravnaval prvo in drugo fazo pri obravnavi tega zakona."
34,"Vano Gošnik, poslanec Družbenopolitičnega zbora, Peter Jamnikar, poslanec Zbora občin in Vlasta Sagadin, poslanka v Zboru združenega dela so predložili v obravnavo predlog za izdajo zakona o neodvisnih proizvajalcih električne energije, z osnutkom zakona."
15,"Zborom predlagajo, da se pri obravnavi tega zakona združita prva in druga faza zakonodajnega postopka."
19,Ministrstvo za energetiko je pod vodstvom bivšega ministra dr.Tomšiča maja letos pripravilo zakon o neodvisnih proizvajalcih električne energije.
20,Iniciativo je marca 1992 sprožilo slovensko društvo za male hidroelektrarne v obliki predloga sprememb in dopolnitev zakona o energetskem gospodarstvu.
67,"Nadaljeval jo je poslanec Vano Gošnik v poslanskem vprašanju Vladi 8.4.1992 - z vprašanjem, zakaj je Vlada umaknila veljavnost odloka o spremembah in dopolnitvah tarifnega sistema in predlog za višjo odkupno ceno električne energije iz malih hidroelektrarn, in na tej točki končalo Ministrstvo za energetiko z odgovorom, da sprejema pobudo poslanca Vana Gošnika in da bo v kratkem predložilo Skupščini v proceduro zakon o nesistemskih proizvajalcih električne energije."
42,"Posebna delovna skupina, v kateri so bili gospod Cvetkovič iz Ministrstva za energetiko, dr. Tauzes iz Inštituta Jožef Štefan, gospod Gospodnječki iz Slovenska društva za male hidroelektrarne, in gospod Gošnik, poslanec Zelenih Slovenije, je pripravila predlog za izdajo zakona z osnutkom zakona."
12,Ministrstvo za energetiko ga je 14.5.1992 poslalo v presojo Ministrstvu za zakonodajo.
11,To je svoje mnenje in pripombe Ministrstvu za energetiko posredovalo 28.5.1992.
28,"Ministrstvo za energetiko je na osnovi pripomb Ministrstva za zakonodajo pripravilo končno verzijo predloga za izdajo zakona z osnutkom zakona, vendar ta še ni vstopila v vladno proceduro."
42,"Ker zaradi novih stališč novega ministra za energetiko, žal, ni videti pravnih možnosti, da bi Ministrstvo za energetiko zakon v doglednem času predložilo v sprejem Vladi Republike Slovenije, ta pa Skupščini Republike Slovenije, ga v zakonodajno proceduro Skupščini Republike Slovenije vlagajo poslanci."
45,"Vlada Republike Slovenije meni, da predlagani zakon drugače ureja odkup električne energije, in sicer neodvisno od prodajne cene električne energije končnemu porabniku, medtem ko je sedanja odkupna cena malih proizvajalcev električne energije odvisna od prodajne cene električne energije, h kateri daje soglasje Vlada Republike Slovenije."
21,"Odbor za splošno-gospodarske zadeve kot matično delovno telo predlaga, da zbori Skupščine Republike Slovenije zakon obravnavajo v normalnem trofaznem zakonodajnem postopku."
33,"V primeru sprejetja predloga za izdajo zakona pa Odbor predlaga, da zbori zadolžijo predlagatelje zakona, da skupaj z Vlado Republike Slovenije, ki sicer že pripravlja projekt celovitega urejanja tega področja, pripravijo osnutek zakona."
47,"Zakonodajno-pravna komisija z vidika svoje pristojnosti predlog za izdajo tega zakona z osnutkom zakona podpira, opozorila pa je, da finančne posledice v predlogu za izdajo zakona niso predstavljene celovito, saj se nanašajo le na proračun, čeprav njihov učinek lahko sega preko cene do neposrednih uporabnikov električne energije."
12,Komisija se je strinjala z združitvijo prve in druge faze zakonodajnega postopka.
5,Ali želi predlagatelj podati obrazložitev?
2,Gospod Gošnik?
6,Ali želijo besedo poročevalci delovnih teles?
5,"Če ne, potem odpiram razpravo."
4,Ali želi kdo razpravljati?
7,"Če ne, predlagam, da preidemo na glasovanje."
5,"Najprej prosim, da ugotovimo navzočnost!"
15,"Kdo je za predlog, da se združita prva in druga faza v obravnavi tega zakona?"
3,Je kdo proti?
4,Se je kdo vzdržal?
25,"Ugotavljam, da je s 47 glasovi za, 3 proti in 3 vzdržanimi zbor sklenil, da bo združil prvo in drugo fazo pri obravnavi tega zakona."
14,"Zboru predlagam, da predlog zakona o socialnem varstvu preložimo na seje zborov v septembru."
24,"Na sestanku predsednikov zborov z vodji poslanskih klubov in predsedniki strank je bilo ocenjeno, da gre za pomemben sistemski zakon, ki zahteva širšo razpravo."
22,"Zato je bilo predlagano, naj se ta zakon umakne z dnevnih redov današnje seje in predloži na prvo sejo po parlamentarnih počitnicah."
28,"Tudi po mnenju Odbora za delo, zaposlovanje in socialno politiko ter Komisije za žensko politiko je bilo premalo časa za poglobljeno in vsebinsko razpravo celovite problematike družinske politike."
40,"Zato tudi predlagata preložitev obravnave tega zakona na sejo v septembru, skupaj z drugimi predloženimi dokumenti s tega področja; gre za predlog izhodišč za oblikovanje socialno-varstvenega programa Republike Slovenije in osnutek resolucije o temeljih oblikovanja družinske politike v Republiki Sloveniji."
7,Ali želi kdo o predlagani preložitvi razpravljati?
5,"Če ne, prehajamo na glasovanje."
4,Kdo je za preložitev?
3,Je kdo proti?
4,Se je kdo vzdržal?
15,"Ugotavljam, da je z 52 glasovi za, 6 proti in 2 vzdržanima ta predlog sprejet."
14,"Zboru predlagam PREDLOG DNEVNEGA REDA v skladu z odločitvami, ki smo jih pravkar sprejeli."
6,Dnevni red ste dobili na klop.
8,Ali želi kdo o predlogu dnevnega reda razpravljati?
10,"Če ne, predlagam, da zbor z glasovanjem sprejme dnevni red."
4,"Prosim, da preverimo navzočnost!"
6,Kdo je za predlagani dnevni red?
3,Je kdo proti?
4,Se je kdo vzdržal?
15,"Ugotavljam, da je zbor s 54 glasovi za in 1 proti sprejel predlagani dnevni red."
12,"Zboru predlagam, da za vsak slučaj imenujemo skupino za uskladitev dnevnega reda."
5,Prosim za predloge petih poslancev!
5,"Hobič, Šetinc, Reberc, Potrč, Magdič."
13,"Kdo je za predlagano skupino v sestavi: Hobič, Šetinc, Reberc, Potrč in Magdič?"
3,Kdo je za?
3,Je kdo proti?
4,Se je kdo vzdržal?
19,"Ugotavljam, da je zbor z 52 glasovi za, 1 proti in 2 vzdržanima imenoval skupino za usklajevanje dnevnega reda."
46,"Nekaj obvestil: V okviru 43. seje zbora bo tudi nadaljevanje in obravnava tistih točk 36., 37., 38., 39., 40., 41. in 42. seje zbora, ki jih zbor ni uspel obravnavati na nadaljevanju 36., 37., 38., 39., 40., 41. in 42. seje zbora dne 22. in 23.7.1992."
5,"Upam, da bomo danes uspešnejši."
25,"V nadaljevanju 36. seje zbora bo zbor opravil usklajevanje k predlogu za izdajo zakona o uporabi grba, zastave in himne Republike Slovenije z osnutkom zakona."
21,Nadaljevanje 37. seje - osnutek zakona o javnih glasih in predlog za izdajo zakona o nezdružljivosti opravljanja javne funkcije z osnutkom zakona.
25,V nadaljevanju 38. seje bo zbor opravil usklajevanje obravnav predloga zakona o prenehanju izkoriščanja uranove rude in preprečevanja posledic rudarjenja v Rudniku urana Žirovski vrh.
9,Gre samo še za glasovanje o enem dodatnem sklepu.
32,"V nadaljevanju 39. seje mora zbor opraviti usklajevanje predloga za izdajo zakona o lastninskem preoblikovanju podjetij, z osnutkom zakona; morebitno usklajevanje predloga za izdajo zakona o spremembah in dopolnitvah zakona o državljanstvu."
15,"Pri 40. seji nam ostaja predlog za izdajo zakona o obrestni meri, z osnutkom zakona."
14,41. seja: predlog zakona o Državnem svetu in predlog zakona o volitvah predsednika Republike.
114,"42. seja: osnutek zakona o nadomestilu izpada prihodkov izvoznikom - usklajevanje; predlog za izdajo zakona o lastninjenju in privatizaciji stanovanj, stanovanjskih hiš... itn. usklajevanje; predlog za izdajo zakona o poravnavanju obveznosti iz neizplačanih deviznih vlog; predlog za izdajo zakona o jamstvu Republike Slovenije za obveznice, izdane zaradi sanacije bank in hranilnic; predlog za izdajo zakona o zagotavljanju socialne varnosti slovenskim državljanom, ki so upravičeni do pokojnine iz drugih republik bivše SFRJ z osnutkom zakona; zasnova ekonomske politike Vlade; problematika slovenskega izvoznega gospodarstva; predlog zakona o začasnem omejevanju plač v podjetjih in organizacijah, ki imajo javni ali monopolni značaj; predlog zakona o začasnem določanju izhodiščnih plač; problematika odkupa kmetijskih pridelkov in pobude, predlogi in vprašanja poslancev."
23,"Kot vidite, ima zbor dela v preobilju, zato apeliram na vse poslance, da vztrajajo pri svoji nalogi, ki so jo sprejeli z volitvami."
19,"Zboru predlagam, da bi danes delali do 19. ure zvečer, zato apeliram za sklepčnost zbora in racionalnost pri delu."
14,Družbenopolitični zbor bo imel odmor predvidoma ob 13.30 uri in bo trajala 45 minut.
12,"Zboru predlagam, da imenujemo skupino za usklajevanje pri neusklajenih zakonih 42. seje."
29,"Najprej sprašujem, ali je zbor pripravljen pooblastiti komisijo, ki jo že imamo za usklajevanje vseh zaostalih stvari, da usklajuje tudi te, ali zbor želi, da se imenuje nova komisija?"
23,"Gre za dva zakona: za osnutek zakona o nadomestilu izpada prihodkov izvoznikov in predlog za izdajo zakona o lastninjenju in privatizaciji stanovanj, ... itn."
10,"Ali lahko pooblastimo našo usklajevalno komisijo, ki jo že imamo?"
4,Kdo s tem soglaša?
11,"Prosim, da se zbor z glasovanjem opredeli, ali podpira ta predlog!"
3,Kdo je za?
3,Je kdo proti?
4,Se je kdo vzdržal?
28,"Ugotavljam, da je zbor z 49 glasovi za, 3 proti in 1 vzdržanim kot usklajevalno komisijo za ta dva zakona pooblastil dosedanjo usklajevalno komisijo za vse zaostale zadeve."
24,"Sedaj imamo (kot običajno) na vrsti tisto našo predtočko (samo urgentne) POBUDE, PREDLOGI IN VPRAŠANJA, na katera poslanci resnično pričakujejo odziv tekom današnje seje."
23,"Predlagam, da - če je to možno - te točke ne razširjamo preveč, ker kot ste videli po dnevnem redu, imamo dejansko izredno veliko stvari."
16,Prijavil pa se je že gospod Lampret in ga s tem že kličem k tej točki.
10,Prijavljata pa se sedaj še gospod Potočnik in gospod Tomše.
29,"Vam pa sporočam, da bomo ob zaključku te seje imeli točko ""Pobude in vprašanja"" po rednem dnevnem redu in da takrat podamo pobude in vprašanja, ki niso tako urgentna."
4,Spoštovane poslanke in poslanci!
5,Imam dve vprašanji - in sicer.
26,"Pri zadnji podražitvi mestnega in primestnega potniškega prometa sem Vladi Republike Slovenije postavil poslansko vprašanje, kje je osnova podražitve, ker se cena pogonskega goriva ni spremenila."
49,"Vlada mi je z dopisom z dne 14.7.1992 odgovorila, da je pristojnost in določanje teh cen prenešena na izvršne svete skupščin občin in posebnih družbenopolitičnih skupnosti, da na cene vpliva spremenjena struktura potnikov in tako dalje, kar ima za posledico naraščanje fiksnih stroškov glede na upadanje fizičnega obsega prometa."
80,"Svoj odgovor Vlada Republike Slovenije zaključuje z besedami, ""da je problematika oblikovanja cen v prevozu potnikov v mestnem prometu zelo obsežna ter da bodo morali zato izvršni sveti skupščin posameznih občin, predvsem pa mesti Ljubljana in Maribor, posvetiti temu problemu več pozornosti, kot so jo do sedaj."" Vse kaže, da so tej problematiki posvetili vso pozornost, saj se navedeni prevozi s 1. avgustom 1992 podražijo še za nadaljnjih 25%, čeprav se pogonsko gorivo ni podražilo niti za en sam tolar."
26,Vladi Republike Slovenije ponovno postavljam vprašanje: kakšna je usklajena politika prevoza potnikov v mestnem in obmestnem prometu med Vlado Republike Slovenije in posameznimi pristojnimi izvršnimi sveti?
13,"Kajti iz odgovora sledi, da Vlada govori eno, izvršni sveti pa delajo drugo."
33,"Nikjer se ne vodi politika, da bi osebni avtomobili, ki močno onesnažujejo ozračje v mestih, ostali na parkiriščih zunaj mestnih središč, prebivalci pa naj bi uporabljali poceni in hitre proge javnega mestnega prometa."
22,"Žal se dela prav obratno; mestni promet postaja tako drag, da se splača z lastnimi osebnimi avtomobili riniti v samo mestno jedro."
27,"Ponovno sprašujem Vlado Republike Slovenije, kako dolgo bomo še vodili tako neekonomsko politiko in kaj bo Vlada storila ob ponovni podražitvi mestnega in obmestnega prometa s 1.8.1992?"
7,Odgovor pričakujem še do 30. julija 1992.
23,"Drugo vprašanje: Iz dnevnega časopisja smo izvedeli, da Vlada Republike Slovenije namerava mimo parlamenta zamrzniti osebne dohodke funkcionarjem in delavcem v državnih organih."
15,"Osebni dohodki oziroma plače teh so urejeni z zakoni, ki jih je sprejel slovenski parlament."
39,"Že po sami dikciji zakonov plače daleč zaostajajo za gospodarstvom; zadnja uskladitev teh je bila v mesecu maju 1992 na podlagi podatkov za mesec marec 1992, medtem ko so plače nemoteno naraščale v drugih sferah negospodarstva vse do danes."
41,"V primeru, da Vlada Republike Slovenije v drugih sferah negospodarstva zamrzne plače, bo te zamrznila na doseženi junijski oziroma julijski ravni, medtem ko bo za funkcionarje in delavce v državnih organih te dejansko zamrznila na ravni plač v mesecu marcu 1992."
19,"Torej so ti daleč v slabšem položaju od ostalih vej negospodarstva, kjer so plače dvigovali preko vseh razumnih meja."
55,"V sobotni prilogi Slovenca so bili dne 25.7.1992 objavljeni osebni dohodki naših poslancev - kdo je te podatke posredoval, mi ni znano -, vendar iz teh jasno izhaja, da so plače naših poslancev mnogo slabše od plač, ki jih prejema srednji kader v nekaterih strukturah negospodarstva - kot npr. banke, ki naj bi jih sanirali kljub oderuškim obrestim."
23,V zvezi s povedanim postavljam Vladi Republike Slovenije naslednja poslanska vprašanja: od kdaj in na podlagi katerih zakonskih predpisov je parlament podrejen Vladi?
26,"Zakaj Vlada Republike Slovenije kot izvršilni organ dosledno ne izvaja zakonov, ki jih je sprejel zakonito izvoljeni slovenski parlament, ki je najvišji zakonodajni organ v državi?"
42,"Zakaj se Vlada pri svojih ukrepih poslužuje linije najmanjšega odpora, to je, preprosto zapre pipe proračuna, namesto da bi storila vse, da pritečejo v proračun vsa sredstva, ki so jih dolžne fizične in pravne osebe oddvajati na podlagi predpisov, sprejetih v parlamentu?"
10,Kaj je Vlada storila za nemoten dotok sredstev v proračun?
14,Sprejeti ukrepi dejansko predstavljajo potuho za nedelo Vlade na področju izterjave davkov in prispevkov.
17,"Na postavljena vprašanja želim odgovore Vlade Republike Slovenije najkasneje do konca seje parlamenta v četrtek, dne 30.7.1992."
1,Hvala.
1,Hvala.
3,Gospod Franc Potočnik.
4,Spoštovane poslanke in poslanci!
20,"Imam poslansko vprašanje v zvezi z demografsko ogroženimi območji, in sicer v zvezi z rešitvijo vlog za demografsko ogroženo območje."
14,V naši občini Šmarje pri Jelšah ni bil odobren noben projekt za področje kmetijstva.
14,"To je občina, v kateri se še vedno preko 20% ljudi ukvarja s kmetijstvom."
15,Odgovori so bili takšni (vsi so dobili enak odgovor): strokovna komisija vaše prošnje ni odobrila.
28,"Zdaj pa sprašujem, na osnovi kakšnih kriterijev je ta strokovna komisija delala, če vemo, da je državna služba, javna svetovalna služba za kmetijstvo tri mesece delala samo to."
22,"To se pravi, ljudje so iz proračuna plačani, da so delali projekte za kmetije, ki jih je potem ta Vlada vse zavrnila."
7,To je primer Občine Šmarje pri Jelšah.
4,Drugi primeri so podobni.
27,Za vso celjsko regijo in del koroške regije in posavske je ta svetovalna služba naredila 300 projektov in od teh 300 projektov niti 30 ni bilo odobrenih.
18,"Ob tem se kaže odnos te Vlade do demografsko ogroženih, ali bolje bi rekel, do nerazvitih obmejnih krajev."
11,Hkrati bi dodal še vprašanje v zvezi z odkupno ceno pšenice.
28,"To, kar se dogaja v Vladi je sramota, da minister za kmetijstvo lahko obljubi kmetom, potem pa se Vlada od njega distancira in potem se gremo slepe miši."
14,"Pričakujem, da lahko danes minister za kmetijstvo pove, ali bo to svojo obljubo izpolnil."
15,"Tukaj ne gre za nobeno izsiljevanje, za nobene dodatne pritiske ali pa izsiljevanja višje cene."
7,Ta cena je kompromisna cena 20 tolarjev.
27,"Tudi minister za kmetijstvo je javno povedal, da je pač to tista najnižja cena, ki je za pridelovalce še sprejemljiva - Vlada pa se je od tega distancirala."
12,"Zato me zanima, kakšen je odnos med Ministrstvom za kmetijstvo in Vlado."
9,Pričakujem v zvezi z odkupno ceno pšenice odgovor danes.
20,"V zvezi z zavrnjenimi vlogami prosilcev iz demografsko ogroženih območij pa tudi mislim, da lahko Ministrstvo za plan danes odgovori."
1,Hvala.
1,Hvala.
2,Gospod Tomše.
3,"Predsedujoči, hvala lepa."
12,"Gospe in gospodje, najprej bom imel urgenco, nato pa zelo kratko pobudo."
4,Urgenca je v naslednjem.
32,"S poslancem gospodom Vanom Gošnikom sva na zadnji seji vložila izredno urgentno vprašanje računajoč, da bo to vprašanje v Vladi resnično doživelo pravi odmev in da bova na isti seji dobila odgovor."
4,Za kaj je šlo?
14,"Šlo je za sum, da ni korektno opravljen nadzor nad remontom Jedrske elektrarne Krško."
22,"Ker sva želela dobiti v interesu državljanov Slovenije odgovor na isti seji, žal, po enem tednu ugotavljam, da ga še danes nimava."
12,Torej niti osebno nimava tega odgovora niti zbor ni dobil nobenega odgovora.
18,"Še enkrat poudarjam, gre pa za sum, da ni bil korektno opravljen nadzor nad remontom Jedrske elektrarne Krško."
24,"Zato ponovno urgiram in zahtevam, da na današnji seji vendar dobimo odgovor na tako urgentno vprašanje, ki se tiče varnosti obratovanja Jedrske elektrarne Krško."
33,"V nasprotnem primeru predlagam, da ukinemo točko dnevnega reda pobude, predlogi na začetku seje, kajti ni smiselno, da uvrščamo urgentna vprašanja na začetek seje, pričakujemo odgovore, teh odgovorov pa potem ni in ni."
21,"Seznanjen sem, da Vlada še ni zavzela stališča do tega poslanskega urgentnega vprašanja, zato najbrž tudi ni moč dobiti urgentnega odgovora."
11,Objavljen je le odgovor ministra za varstvo okolja in urejanje prostora.
7,Tega odgovora s poslancem Gošnikom nisva dobila.
40,"V včerajšnjem Delu pa sva lahko prebrala, da je neimenovani inšpektor za jedrsko varnost,ki se piše XY pregledal ta remont oziroma to nuklearko v času remonta in da je ta XY jedrski inšpektor ugotovil, da je vse O.K."
35,"Torej, še enkrat dajem zahtevo in urgiram, da med to sejo dobimo vendarle zagotovila slovenske Vlade, da je pregledan remont korektno in da so vse stvari speljane tako, da je zagotovljena varnost obratovanja tega objekta."
7,V drugem delu imam zelo kratko pobudo.
26,"Zelo pozdravljam podatke, ki jih je posredoval javnosti generalni sekretar Skupščine, da je sporočil javnosti, koliko stane eno zasedanje, kolikšne so plače profesionalnih poslancev itd. itd."
7,"Skratka, davkoplačevalcem so objavljeni stroški delovanja parlamenta."
25,"Dajem pobudo, da Vlada enako stori za svoj del, da kabinet objavi stroške delovanja kabineta, predvsem pa, da primerjamo tudi poslanske plače z ministrskimi plačami."
17,"Zanimajo me plače tistih ministrov, ki so bili v časih pred vstopom v Vlado na deviznih plačah."
4,Kakšni so ti dohodki?
28,"Če Vlada ne želi tega objaviti, dajem pobudo parlamentu, da zahteva od Vlade informacijo o stroških delovanja Vlade in na ta način tudi davkoplačevalcem predstavimo ta del informacije."
17,"Še enkrat pa pozdravljam pobudo gospoda Hermana, ker se je odločil za objavo teh podatkov za Skupščino."
2,Hvala lepa.
1,Hvala.
9,Še gospod Buser in potem je ta točka zaključena.
4,"Spoštovane poslanke, spoštovani poslanci!"
25,"Ker je tema o morebitni prodaji Slovenskih železarn zelo aktualna in razpis že zunaj, dajem Vladi novo poslansko vprašanje, čeprav sem že zadnjič dobil odgovor."
20,"Ugotavljam, da iz vladnega odgovora na moja poslanska vprašanja lahko slede resne pravne posledice za nekatere člane in predstavnike Vlade."
44,"Ugotavljam, da so odgovori Vlade na moja vprašanja, na številko 1 in 2, samo deloma resnični in da prikrivajo bistvena dejstva v zvezi s pridobivanjem ponudbe za prodajo Slovenskih železarn; odgovor Vlade na moja vprašanja številka 3 pa ne odgovarja dejstvom in je neresničen."
11,V zvezi s temi trditvami navajam naslednja dejstva oziroma kratka vprašanja.
31,"1.) Zakaj je sedanja Vlada sprejela vse legalne in poslovne aspekte iskanja prodajne ponudbe za Slovenske železarne s strani gospoda Ocvirka pred 15. majem, če on za to ni imel avtorizacije."
21,"2. Zakaj je Vlada v svojem odgovoru prikrila, da ni ponudnik za prodajo železarn Intec Consulting, pač pa tuja kapitalska družba."
15,"3. Podpredsednik Vlade, gospod Rigelnik, je novinarjem izjavil, da ima Vlada ponudbo za odkup železarn."
16,"Gospod Pezelj, vladni predstavnik za tisk, je komentiral to izjavo pod narekovajem ""To seveda ni slabo""."
21,"Temu je sledil upor bivšega direktorja Slovenskih železarn vladini metodi pridobivanja prodajne ponudbe, nakar je Vlada razpisala javno licitacijo prodaje železarn."
16,"Kako razlagata Vlada in gospod Rigelnik v luči svoje proglašene ""ekspertnosti"", te poslovne in pravne poteze?"
19,4. Ali je imel gospod Ocvirk avtorizacijo gospoda Rigelnika za iskanje prodajne ponudbe za Slovenske železarne po 15. maju?
17,"5. Kdo je posredoval ponudniku, to je tuji kapitalski družbi, zaupne poslovne in finančne podatke Slovenskih železarn?"
8,Ali je to posredovanje imelo avtorizacijo gospoda Rigelnika?
23,"6. Zakaj je Vlada v svojem odgovoru na moja vprašanja zanikala, da so bili zaupni, poslovni in finančni podatki Slovenskih železarn posredovani zaupniku?"
35,"7. Zakaj je Vlada razpisala tako kratek licitacijski rok, da ta časovno izključuje udeležbo na licitaciji več dolgoletnih poslovnih partnerjev Slovenskih železarn, ki bi po vsej verjetnosti lahko ponudili kvalitetne ponudbe za manjšinsko kapitalsko participacijo?"
38,"Kako je ta poteza v skladu s proglašeno gospodarsko ekspertnostjo Vlade, in kako Vlada, in posebno še podpredsednik Vlade gospod Rigelnik, razlaga, da s takimi poslovnimi postopki zares zastopa najboljše interese lastnikov, ki so vsi Slovenci in Slovenke?"
4,8. in to zadnjič.
38,"Ali Vlada z razpisom kratkega enomesečnega licitacijskega roka namenoma daje prednost že obstoječemu ponudniku za večinski odkup železarn, ker je ta že predčasno prejel zaupne podatke o železarnah in je imel več mesecev časa, da je pripravil ponudbo?"
30,"Zato obveščam Vlado Republike Slovenije, da bom vložil vlogo na Ustavno sodišče Republike Slovenije, v kateri bom zahteval ustavni spor o lastninskem statusu Slovenskih železarn in odločanja o njihovi prodaji."
2,Hvala lepa.
1,Hvala.
6,S tem smo to predtočko zaključili.
13,"Prehajamo na 1. TOČKO DNEVNEGA REDA, s katero smo danes razširili dnevni red."
6,"Preden začnemo, bi rad povedal naslednje."
11,Po evidenci nas je navzočih 65 oziroma zdaj že nekaj več.
7,Po moje nas v dvorani ni 50.
34,"Prosim predstavnike klubov če lahko, da tako rečem, skupaj spravijo svoje poslance, kajti ta seja ima smisel samo, če imamo zadosten kvorum, da lahko danes tudi odločamo o tem, kar imamo na dnevnem redu."
13,Začenjamo s 1. TOČKO DNEVNEGA REDA - PREDLOG ZAKONA O VOLITVAH V DRŽAVNI ZBOR.
50,"Predlog zakona o volitvah v Državni zbor je predložila skupina poslancev (že prej sem jih naštel): Tone Peršak, Andrej Muren, Marjan Podobnik, Peter Jamnikar, Ivan Bizjak, Miran Potrč, Jožef Školč, Dušan Semolič, Roberto Battelli in Bogo Rogina, ki smo vsi podpisali ta sporazum in predlog v imenu svojih poslanskih skupin."
19,"Predloga zakona ni obravnavala Komisija za ustavna vprašanja, Zakonodajno-pravna komisija ga tudi ni obravnavala v skladu s 316. členom."
16,"Če bo zbor zahteval obravnavo, gre za zakon po hitrem postopku, bo pač predsednik sklical komisijo."
15,"K temu zakonu smo prejeli mnenje Vlade Republike Slovenije, ki ste ga dobili na klop."
27,"V skladu s četrtim odstavkom 2. člena ustavnega zakona za izvedbo ustave Republike Slovenije zakone, ki urejajo volilni sistem, sprejemajo zbori z dvotretjinsko večino glasov vseh poslancev."
16,"V Družbenopolitičnem zboru, da bi bil zakon ali posamezni amandma sprejet, mora zanj glasovati 54 poslancev."
9,Predstavnik predlagatelja oziroma poročevalec skupine predlagateljev sem Tone Peršak.
61,"Spoštovane poslanke in poslanci, predpostavljam, da to sicer ni potrebno, vendar vseeno dovolite, da v začetku omenim, da so zbori te Skupščine 23. decembra lani sprejeli ustavo in ustavni zakon za izvedbo te ustave in v 2. členu zakona določili in se zavezali, da se prve volitve v Državni zbor in Državni svet opravijo najkasneje eno leto po sprejemu te ustave."
36,"Približno pol leta so nato potekali dogovori med političnimi strankami oziroma skupinami poslancev v Skupščini Republike Slovenije o konceptu volilnega zakona, ki bi omogočal predvsem sprejem zakona o volitvah v Državni zbor s predpisano dvotretjinsko večino."
35,"Zbori Skupščine so 11. in 17. junija letos obravnavali in naposled sprejeli predlagani osnutek zakona o volitvah v Državni zbor in s tem potrdili predlagani sistem volitev oziroma koncept, ki ga je predlagala ustavna komisija."
20,"Na tej osnovi je ustavna komisija izdelala predlog, ki 16. julija ni bil izglasovan v nobenem od treh zborov skupščine."
27,"S to odločitvijo je seveda mandat ustavne komisije ugasnil in tudi predlog, v besedilu kot je bil predlagan, seveda ni več mogel biti predmet obravnave v Skupščini."
61,"Skupina poslancev, zlasti vodje posameznih poslanskih klubov in tudi drugih poslancev je v izogib ustavne in politične krize, do katere bo gotovo prišlo, če Skupščina ne bo uspela pravočasno sprejeti volilne zakonodaje in omogočiti izvedbo volitev v določenem roku, sklenila vzpodbuditi ponovni poskus sporazumevanja med parlamentarnimi strankami in skupinami poslancev, namen katerega naj bi bil predvsem nov sporazum in predlog zakona."
50,"Na sestanku predstavnikov poslanskih klubov je bil 21. tega meseca dosežen sporazum zadostne večine, da se na osnovi že sprejetega koncepta izoblikuje nov predlog zakona, ki bo vključeval vse spremembe in dopolnitve, ki so bile že podprte v prejšnjem predlogu kot amandmaji ali pa jim Ustavna komisija vsaj ni nasprotovala."
58,"Tako je bil na ponovnem sestanku predstavnikov klubov 24. tega meseca izoblikovan, 27. julija pa podpisan nov sporazumni predlog zakona, ki temelji na konceptu, ki so ga zbori sprejeli in vključuje določbe, s katerimi so posamezne skupine poslancev pogojevale sprejem prejšnjega predloga zakona, preostale mu pa niso nasprotovale v tej meri, da bi s tem pogojevale sprejem zakona."
21,"Spoštovane poslanke in poslanci, zdaj je pred vami torej nov zakon, ki temelji na istem konceptu in ne spreminja sistema volitev."
25,"Bistvene in za sprejem zakona najbolj pomembne določbe so na kratko povedano naslednje: temeljno izhodišče zakona je proporcionalni sistem, korigiran z izrazitimi elementi večinskega sistema."
20,"Upoštevana je tudi zahteva, da mora sistem omogočiti stabilnost zakonodajne in izvršilne oblasti in povezanost med volivci in izvoljenimi poslanci."
35,"Postopek kandidiranja je zgrajen na načelu, po katerem se kandidiranje odvija predvsem v političnih strankah, pri čemer mora biti upoštevana volja članov strank in podpora volivcev ali poslancev v Skupščini oziroma kasneje v Državnem zboru."
12,Zakon zagotavlja možnost postavljanja list kandidatov oziroma kandidatov tudi s strani volivcev.
57,"Poslanci se volijo po volilnih enotah zaradi upoštevanja načela tesnejše povezanosti volivcev s poslanci in neposrednega vpliva volivcev na personalno sestavo parlamenta, volivci ne glasujejo o listah kot celotah, temveč glasujejo o posameznih kandidatih na listi po posameznih volilnih okrajih, vendar glasovi ne gredo samo kandidatom kot posameznikom, temveč se njihovi glasovi seštevajo v korist liste kandidatov."
25,"Ta rešitev omogoča volivcem, da glasujejo o posameznih kandidatih, kar nedvomno približa poslance volivcem, obenem pa jim omogoča tudi opredelitev glede na njihove politične interese."
44,"Zaradi upoštevanja proporcionalnega načela se delitev mandatov ne izvaja samo po volilnih enotah, v katerih se razdelijo samo mandati tistim listam kandidatom, ki dosežejo volilni količnik v volilni enoti, temveč se mandati delijo tudi na državni ravni ob upoštevanju volilnih rezultatov v vsej državi."
49,"V skladu z načelom neposrednega vpliva volivcev na izvolitev poslancev dobijo mandate, ki se dodelijo posamezni listi, kandidati iz tiste liste, glede na dobljeno podporo v volilnem okraju, razen tistih mandatov, ki se pri delitvi na državni ravni lahko dodelijo kandidatom po vrstnem redu, določenem s strani predlagatelja list."
36,"Poslanci se v skladu z načelom enake volilne pravice volijo po volilnih enotah, tako da se voli en poslanec na približno enako število prebivalcev, pri čemer naj bi bili v Državnem zboru sorazmerno zastopani politični interesi."
24,"Izjema tega pravila pomenijo volitve poslancev italijanske in madžarske narodne skupnosti, ki so urejene na enak način kot so bile že v prejšnjem zakonu."
34,"Volilno pravico uresničujejo volivci v volilni enoti, kjer imajo stalno prebivališče, volilec, ki nima stalnega prebivališče v Sloveniji, voli v tisti volilni enoti, kjer je imel zadnje stalno bivališče sam ali eden njegovih staršev."
20,"Če tudi tega ni mogoče ugotoviti, odloči volilec sam, v kateri volilni enoti oziroma okraju bo uresničeval svojo volilno pravico."
5,"Kandidat, pardon, v prejšnjem odstavku."
13,"Volilec glasuje za enega od kandidatov, o katerem se glasuje v volilnem okraju."
13,"Glas za kandidate je hkrati tudi glas za listo, iz katere je kandidat."
18,"Mandati se dodeljujejo listam na podlagi skupnega števila glasov, oddanih za vse kandidate z liste v volilni enoti."
31,"Posamezni kandidati z liste pa so izvoljeni po vrstnem redu dobljenega deleža glasov v skupnem številu glasov, oddanih za vse kandidate v volilnem okraju, v katerem se je glasovalo o kandidatu."
24,"Če se je o posameznem kandidatu glasovalo v dveh volilnih okrajih, se upošteva delež glasov kandidata v skupnem številu glasov v obeh volilnih okrajih."
21,"Taka ureditev zagotavlja, da so kandidati v enakem položaju, ne glede na to, ali nastopajo v enem ali dveh volilnih okrajih."
15,"Ne drži teza, da je kandidat, ki nastopa v dveh volilnih okrajih, kot kandidat privilegiran."
29,"Nerazdeljeni mandati v volilnih enotah se razdelijo na ravni države po Hontovem sistemu med istoimenskimi listami, ki bi glede na volilne rezultate v vsej državi dobile najmanj 3 mandate."
16,"Mandati, ki niso bili razdeljeni pri prvi delitvi, se delijo istoimenskim listam na podlagi ostankov glasov."
30,"Mandati, ki jih na ta način dobijo istoimenske liste, se dodelijo listam v tistih volilnih enotah, kjer imajo te liste največje ostanke glasov v razmerju do količnika v volilni enoti."
33,"Pri delitvi mandatov na obeh ravneh velja načelo, da so z liste kandidatov izvoljeni kandidati po vrstnem redu, razen tistih, nazadnje omenjenih, ki se delijo do 50 odstotkov na osnovi tki. nacionalne liste."
13,"Zakon ureja tudi vprašanja, ki so pomembna za zakonito in pravilno izvedbo volitev."
5,Dovolite samo še nekaj stavkov.
4,Spoštovane poslanke in poslanci!
13,"Dovolite, da ob zaključku tega poročila odgovorim še na dve, tri najpogostejše pripombe."
44,"Dejstvo, da zakon omogoča, da posamezni kandidat zbira glasove v dveh volilnih okrajih, kot rečeno, kandidata ne privilegira glede na kandidate, ki v enem okraju zbirajo glasove, kajti odloča njegov delež v skupni vsoti oddanih glasov - ali v eni ali v dveh volilnih okrajih."
34,"Minimalna uvedba možnosti, da stranka predloži tudi t.i. nacionalno listo, zagotavlja strankam - kar so zagovarjale -, da bodo v parlament vendarle izvoljeni tudi tisti poslanci, ki bodo lahko uveljavljali (po njihovem mnenju) program stranke."
22,"Načelo, da se mandati ob drugi delitvi delijo na osnovi preostankov glasov, omogoča ustreznejša razmerja med strankami glede na število dobljenih glasov."
18,"Zakon omogoča voliti tudi državljanom, ki živijo v tujini, kar je bilo predmet spora pri prejšnjem predlogu zakona."
18,"In zakon realno omogoča enakopraven nastop tudi neodvisnim kandidatom, kajti postavljeni so v isti položaj kot lista stranke."
4,Spoštovane poslanke in poslanci!
16,"Predloženi zakon pomeni konstruktivni kompromis, ki za nobeno od strank ni idealen, a tudi ne nesprejemljiv."
48,"Predlagatelji želimo, da bi danes Sloveniji s sprejemom tega zakona omogočili sprejem nadaljnjih potrebnih zakonov, zlasti zakona o volilnih enotah, o volilnih evidencah, itn., in tako omogočili, da v normalnem tempu in pravočasno razpišemo volitve, ki bi jih bilo potrebno razpisati konec septembra ali najkasneje v začetku oktobra."
12,Zato pozivam vse poslance k strpni in konstruktivni diskusiji ter sprejemu zakona.
6,Prispelo je tudi že nekaj amandmajev.
22,"Gre praviloma za amandmaje, ki so bili kot predlogi - to, da se vnesejo kot določbe v zakon - že obravnavani na sestankih predlagateljev."
41,"Gre za znani amandma o izjavi, s katero bi se kandidat opredelil glede tega, ali je bil ali ni bil kdaj sodelavec katere izmed obveščevalnih služb; amandma podobne vsebine, katerega avtor je gospod Schwarzbartl, v našem zboru predlagajo tudi nekateri poslanci."
13,"In gre za amandma gospoda Magajne glede števila podpisov, potrebnih za nestrankarske kandidate."
35,"Vsi ti amandmaji so bili (kot rečeno) že ponujeni predlagateljem zakona in na sestanku teh predlagateljev niso dobili potrebne večine, zato lahko sodimo, da so se predlagatelji do teh amandmajev že opredelili - in to negativno."
1,Hvala.
5,Odpiram razpravo o predlogu zakona.
21,"Prosim tudi, da se prijavite s prijavnicami, tudi zato, da bomo imeli približno orientacijo, kako bo ta stran izgledala in trajalo."
6,Najprej je dvignil roko gospod Tomažič.
21,"V bistvu sem se javil na tisto mesto, ko se običajno reče ""poročevalci delovnih teles"", zato se mi zdi to prav."
16,"Kot predsednik Zakonodajno-pravne komisije se čutim dolžnega, da pojasnim, zakaj pred seboj še nimate tega poročila."
10,Je pač takole: včeraj dopoldne sem šele dobil ta zakon.
51,"Vedno skličem sejo kakor hitro je možno, tokrat je pač nisem sklical za danes dopoldne, kajti vedel sem, da je veliko poslanskih klubov in drugih delovnih teles in bi bilo vprašljiva sklepčnost; med samim zasedanjem zbora pa tudi ne upam sklicati seje, da se s tem ne bi ovirala sklepčnost zbora."
79,"Kot pa je že predsednik povedal, je po 316. členu poslovnika možno - bom prebral: ""Če pristojni zbor sprejme predlog, naj bo zakon izdan po hitrem postopku, začne takoj na seji zbor obravnavati zakonski predlog, vendar pa lahko pred obravnavo ali med obravnavo zahteva od Zakonodajno-pravne komisije, naj mu da svoje mnenje."" Mislim, da je to zelo pomemben zakon in naj ta zbor preceni, ali ga bo lahko sprejel, ne da se obravnava v kateremkoli delovnem telesu; posebno še amandmaje."
13,"Osebno mislim, da so nekatere nove rešitve tudi lahko vprašljive z vidika ustavnosti."
21,"Tako da bi sugeriral, da bi se naložilo Zakonodajno-pravni komisiji, da to preveri, kajti gre (kot rečeno) za zelo pomembne stvari."
19,"Bo pa potrebno dati tudi ustrezen čas za sklic, če bi zbor zahteval, da obravnavamo sam zakon in amandmaje."
24,"Meni se zdi vprašljiv tisti del, ki omogoča, da se nekateri kandidati pojavljajo v enem volilnem okraju, drugi v dveh, nekateri pa v enajstih."
11,Po moje bi bilo treba to stvar preveriti z vidika ustavnosti.
1,Hvala.
1,Hvala.
23,"Predlagam, da se zbor o tem, ali bo dal to zahtevo Zakonodajno-pravni komisiji takoj odloči, da je potem možno Zakonodajno-pravno komisijo takoj sklicati."
17,"Za repliko se je javila gospa Lavtižar, potem pa bom predlagal, da se opredelimo glede tega vprašanja."
1,Hvala.
4,Spoštovane kolegice in kolegi!
43,"Načelno ne bi imela nobenega ugovora zoper to, da naj bi tudi ta predlog zakona obravnavala Zakonodajno-pravna komisija, seveda v primeru, če konkretno tega že ne bi bila storila poprej, in če tega že poprej ne bi storila Ustavna komisija Skupščine Republike Slovenije."
46,"Kajti v ta predlog so vključene določbe in formulacije ter rešitve, ki jih je Ustavna komisija že prej sprejela kot svoje, pa so nekateri ti amandmaji potem ob posamičnem glasovanju v tem zboru ""padli"" (kot se reče), se pravi, da niso dobili ustrezne 2/3-ske potrebne večine."
17,"Tako da jaz ne vidim konkretne potrebe, da bi znova v bistvu isto besedilo obravnavala Zakonodajno-pravna komisija."
43,"Kar pa zadeva pomislek - gre za 49. člen in še nekatere - o tem govorim zato, ker gre za izpeljavo mojih dveh amandmajev, pa smo tudi že s predstavniki strokovne skupine predebatirali vprašanje, ali bi lahko šlo tukaj za primer neskladnosti z novo ustavo."
36,"Prvič - Ustavna komisija je to že sprejela in takrat je ta razprava tekla ravno takšna, kot je bila tukaj predstavljena, in je Ustavna komisija takrat rekla, da takšna določba ni v nasprotju z novo slovensko ustavo."
35,"Strokovna skupina je ravno takšnega mnenja - da ni v nasprotju z ustavo zaradi tega, ker se potem pri delitvi glasov vendarle upošteva dejstvo, da je nekdo kandidiral v dveh volilnih okrajih, ne samo v enem."
13,Tako da se mi zdi nepotrebno iz tega razloga tudi sklicevati Zakonodajno-pravno komisijo.
1,Hvala.
26,"Res je, da gre v vseh primerih za določbe, ki so bile že predmet obravnave, ali kot amandmaji k prejšnjemu zakonu ali že kot določbe zakona."
18,"Ne glede na to predlagam, da se zbor z glasovanjem odloči, ali zahteva opredelitev Zakonodajno-pravne komisije ali ne."
6,"Najprej pa prosim, da ugotovimo navzočnost!"
9,"Kdo je za to, da zahtevamo opredelitev Zakonodajno-pravne komisije?"
3,Je kdo proti?
4,Se je kdo vzdržal?
18,"Ugotavljam, da z 19 glasovi za, 29 proti in 12 vzdržanimi glasovi ta predlog ni dobil potrebne podpore."
4,"Predlagam, da nadaljujemo razpravo."
4,Besedo ima gospod Magajna.
1,Spoštovani!
29,"Večmesečno snovanje volilne zakonodaje jasno kaže, da volilni sistem ni le nevtralen zbir pravil, ampak da pravila igre že sama po sebi v precejšnji meri vplivajo na volilni rezultat."
26,"To velja tako za pristaše večinskega sistema kot za vse tiste, ki smo se zavzemali za variante proporcionalnega sistema in možnosti novih strank ter neodvisnih kandidatov."
36,"Vendar tudi to soočanje interesov ne poteka na nevtralnem terenu, saj logika parlamentarnega odločanja temelji na tem, da ima tisti, ki je zmagal na predhodnih volitvah, zaradi prevlade pri glasovanju tudi glavno besedo pri novem zakonu."
16,Zmagovalec - kot se reče - piše zgodovino; v našem primeru pa zmagovalec določa pravila igre za naprej.
25,"Zato menim, da je še kako prav, da smo vpeljali strožjo večino pri glasovanju, pa čeprav je bila pot do zakonskega predloga dolgotrajnejša in težavnejša."
20,"Drugi mehanizem - poleg 2/3-ske večine, ki preprečuje ozko uveljavljanje strankarskih interesov - je javni pritisk tako strokovne kot tudi širše javnosti."
35,"K sreči so v parlamentu tudi stranke, ki so na volilni sistem, ki je ena od najpomembnejših demokratičnih institucij, gledale širše, upoštevale tudi splošni interes, čeprav jim to glede volilnih kalkulacij ne bi bilo potrebno."
13,"Poleg strank, ki sem jih naštel zadnjič, je vesela izjema tudi Liberalno-demokratska stranka."
20,"Kakor sem izvedel zadnjič po končanem glasovanju, so poslanci te stranke glasovali za mnoge amandmaje izvenparlamentarnih strank in neodvisnih poslancev."
10,Svoje povedo tudi razprave na Ustavni komisiji in političnih koordinacijah.
12,Žal takega mnenja ne morem imeti o eni največjih strank - Krščanskih demokratih.
6,"In kaj je to, splošni interes?"
12,"To, da po treh letih pluralizma procesa oblikovanja političnega prostora ne ustavimo."
10,"Ne gre pa le za pluralizem, ampak tudi za demokracijo."
31,"Nevarno je, da bi zaradi raznih variant večinskih sistemov oziroma njegovih izpeljank prišlo do koncentracije oblasti v rokah peščice strankarskih elit, in to še preden so se utrdile demokratične institucije sistema."
26,"Tudi siljenje strank v predvolilne koalicije nedvomno ne more prispevati k stabilnejšemu funkcioniranju državne oblasti, saj ravno koalicije s prerahlo programsko povezavo postanejo element nestabilnosti kasneje."
16,Ob prvih vsebinskih dilemah v parlamentu te koalicije začenjajo razpadati; izkušnja z Demosom je bila zgovorna.
19,"Ali bo ta volilni sistem prinesel kaj novega, če so možnosti za nove politične subjekte in neodvisne kandidate majhne?"
10,"Bojim se, da bo zgolj ponovitev sedanjih razmer v parlamentu."
3,In ne nazadnje.
5,Kaj bo prinesel za volilce?
8,Veliko manjšo izbiro kandidatov kot na prejšnjih volitvah.
18,"Ponudba novih strank, novih programov in novih imen bo zaradi težjih pogojev bistveno slabša kot na prejšnjih volitvah."
8,"Da ne bom govoril na pamet, nekaj primerov."
9,"Problematičen bo že sam postopek kandidiranja, način določanja kandidatov."
21,"Uresničiti to, da bo za strankarsko listo odšlo na pristojni organ overovit svoj podpis 400 do 800 volilcev, ne bo lahko."
5,Neodvisni jih bo potreboval 100.
21,"Sistem zbiranja podpisov je sicer enak, kot pri prejšnjih volitvah, vendar so imele takrat stranke in neodvisni kandidati še druge možnosti."
24,"Za vložitev strankarskih list je zadostovala predložitev 500 fotokopij pristopnih izjav, kandidati pa so lahko na enostaven način dobili podpore tudi na zborih volilcev."
7,Od vseh variant je ostala ta najstrožja.
15,Parlamentarne stranke bodo imele z vlaganjem list s pomočjo poslancev v Skupščini bistveno lažjo pot.
8,Kje je tu načelo enakih pogojev za vse?
11,"Ne bi ponavljal, komu odgovarja sistem volilnih okrožij z 88 kandidati."
8,"Zakaj siliti stranke, da kandidirajo na tak način?"
11,Katera stranka danes pa ima na razpolago toliko število dobrih kandidatov?
18,"Če ne drugega, volilni sistem ne upošteva razvoja strankarstva na Slovenskem in je pisan na roko nekaterih strank."
23,"Gledano v celoti je ta volilni sistem korak nazaj v primeri s tistim, ki smo ga imeli za volitve v sedanji Družbenopolitični zbor."
22,"To bodo kmalu čutili tudi volilci, saj bodo imeli slabšo ponudbo novih programov in ljudi, predvsem pa manjšo izbiro kandidatov na glasovnicah."
6,To sem govoril v svojem imenu.
38,"In sedaj Klub neodvisnih se je sicer podpisal pod predlog zakona, na včerajšnji seji pa so vsi člani vztrajali, da kljub vsemu podamo amandmaje, in sicer na 47. člen in na 44. člen zakona - gre za kandidacijski postopek."
10,Pri 47. členu predlagamo enostavnejši sistem zbiranja podpor s podpisi.
47,"Menili smo, da če je bilo možno najti operativne rešitve za državljane, ki živijo izven Slovenije - z določeno politično voljo se je to dalo urediti - smo menili, da bi se dalo urediti enostavnejši postopek kandidiranja - žal pa, kot smo slišali, Ustavna komisija in koordinacije tega niso podprle."
34,"Zato smo oblikovali še en predlog, o katerem na Ustavni komisiji izrecno nismo glasovali in mislim, da ta predlog tudi ne zahteva sklic Ustavne komisije, saj ne gre za ne vem kakšne ustavno-pravne zadeve."
63,"In sicer gre predlog v tej smeri - to je 44. člen, da bi za podpore za vlaganje list na osnovi podpisov volilcev zadostovalo 50 volilcev, in ne 100, kot je sedaj v predlogu. 50 volilcev zadošča že za vlaganje list kandidatov strank, in sicer v primeru, da gre za stranke, ki imajo stalno prebivališče v volilni enoti in so člani te politične organizacije."
12,Tudi s tem amandmajem bi na nek način olajšali kandidiranje neodvisnih poslancev.
23,"Jaz vas samo opozarjam na to, mi smo jasno rekli, da kandidiranje neodvisnih ne sme biti zgolj teoretična možnost, ampak tudi realna možnost."
30,"Če poslanci ne boste sprejeli amandmaja k 47. členu, apeliram, da s prepolovitvijo te klavzule 100 podpisov, torej 50, vsaj na ta način olajšate tudi neodvisnim kandidatom nastop na volitvah."
1,Hvala.
1,Hvala.
24,"Preden nadaljujemo, bi predlagatelje amandmajev ponovno opozoril, da predlagatelj sedaj ni Ustavna komisija in da se do amandmajev opredeljujejo predlagatelji, ne pa Ustavna komisija."
2,Gospod Pregelj.
1,Pozdravljeni!
1,Spoštovani!
64,"V imenu demosovega kluba vlagam amandma k predlogu zakona o volitvah v Državni zbor, in sicer naj se za 111. členom vstavi nov 111.a člen, ki se glasi: ""Pri prvih volitvah v Državni zbor mora kandidat za poslanca ob sprejemu kandidature predložiti tudi pisno izjavo, s katero odgovori na vprašanje: ali ste v času do volitev spomladi 1990 sodelovali s Službo državne varnosti."
20,"Drugo vprašanje: ali ste kdaj sodelovali s katero drugo, tudi tujo obveščevalno službo, in če ste, s katero in kdaj?"
21,"Kot sodelovanje s Službo državne varnosti ali drugo obveščevalno službo se šteje: biti agent službe, biti redni ali občasni sodelavec službe."
12,Pisna izjava kandidata se kot javna listina deponira pri Republiški volilni komisiji.
23,"V primeru, da se pozneje s sodno odločbo dokaže, da izjava ni resnična, njen podpisnik, v skladu z zakonom o poslancih, izgubi mandat."""
1,Utemeljitev.
11,Predlagani amandma je v skladu z drugim odstavkom 82. člena ustave.
8,Veljal bi za prve volitve po tem zakonu.
19,"V dosedanji razpravi so bili izraženi pomisleki, češ da bi bile take odločbe v nasprotju s pasivno volilno pravico."
20,"Očitki so neutemeljeni, saj amandma zahteva od kandidata le to, da poda pisno izjavo, ali je sodeloval s tajno policijo."
19,"Tudi v primeru, če je odgovor pritrdilen, ne pomeni, da kandidat ne more nadaljevati kandidacijskega postopka in biti izvoljen."
9,V tem pogledu ni zanj nobenih omejitev glede izvolitve.
32,"Amandma volivcem omogoča, da se seznanijo z vsemi podatki o kandidatovem dosedanjem delovanju in na ta način zagotavlja, v skladu z načeli demokratične pravne države, pravico volivca do popolne obveščenosti o kandidatih."
39,"Poglavitni razlog za takšno zakonsko ureditev vidimo v potrebi, da se prepreči morebitno izsiljevanje tistih kandidatov, ki so bili na volitvah izvoljeni in ki so v preteklosti sodelovali s tajnimi službami, pa tega pred svojo izvolitvijo volivcem niso povedali."
20,"Izkušnje iz držav z dolgoletno demokratično tradicijo kažejo, da je čimpopolnejša predstavitev dosedanjega delovanja kandidatov za odgovorne državne funkcije nujna."
11,Edino na ta način je mogoče preprečiti možnost morebitnega kasnejšega izsiljevanja.
26,"V našem primeru bi bil izvoljeni kandidat lahko žrtev izsiljevanja pripadnikov nekdanje tajne policije, saj bi to po njegovi izvolitvi lahko zagrozili z razkritjem njegovega sodelovanja."
26,"Sprejeti amandma bi na eni strani omogočil popolnejšo informiranost volivcev o predlaganem kandidatu, kandidate same pa bi razbremenil suma o morebitnem prikrivanju sodelovanja s tajno policijo."
19,Ta amandma podpira s svojimi podpisi 35 poslancev republiške Skupščine in ga uvršča kot pogoj za sprejetje tega zakona.
24,"Sam sem stavil še dva amandmaja, in sicer amandma na 7. člen, kjer naj bi se drugi odstavek spremenil, tako da bi se glasil:"
15,"""Pravico voliti in biti voljen uresničuje volivec v volilni enoti, v kateri ima stalno prebivališče."""
1,Obrazložitev.
32,"Princip domicila z uvedbo spiska kandidatov je nujen, ker se edino tako lahko omogoči vsaj približno regionalno obarvanost sicer popolnoma strankarskih kandidatov, kar je za razvoj demokracije v Republiki Sloveniji nujno potrebno."
5,Drugi amandma na 93. člen.
34,"Zadnji odstavek se razširi z novim stavkom, ki se glasi: ""Vrstni red kandidatov na spisku kandidatov mora odražati enakomerno regionalno zastopanost, tako da se prvih osem kandidatov na spisku kandidira v različnih volilnih enotah."""
1,Obrazložitev.
13,Sprejem amandmaja bo omogočil enakomernejšo zastopanost tudi regionalnih interesov v parlamentu Republike Slovenije.
13,V nasprotnem utegnejo ob neugodnem volilnem razpletu nekatere regije ostati v podrejenem položaju.
13,"Zavedam se, da sta ta amandmaja večkrat lahko v nasprotju z interesi strank."
15,Toda volilno zakonodajo so v resnici usklajevale zgolj stranke in so jasno sledile interesom strank.
11,"Interes vsake stranke je, da ima čimveč poslancev v Državnem zboru."
19,"Nihče pa ni zastopal interesov regij oziroma tistih interesov, ki niso avtomatično pokriti z interesi posameznih strank ali skupin."
9,Tako da je sprejetje teh dveh amandmajev nujna zadeva.
43,"V nasprotnem primeru bo velik del interesov, ki se tudi v našem zboru že dve leti večkrat kažejo kot regionalni interesi, kot enakopravnost pri uveljavljanju regionalnih interesov, ostalo zunaj parlamenta in jih tudi Državni svet s svojimi regionalnimi zastopniki ne bo uspel pokriti."
52,"Namreč, ko smo natančno pregledali volilno zakonodajo, smo ugotovili, da bodo v povprečju na volilno enoto prišli po trije svetniki v Državnem svetu in brez nadaljnjega bodo lahko opravljali zgolj nekakšno kontrolno vlogo, ne bodo pa uspeli prenašati iz regij določenih pobud v parlament, tako kot to počnemo v sedanji skupščinski sestavi."
12,"Nekateri imajo očitke, da je uvedba domicilnega principa v nasprotju z ustavo."
6,"Jaz mislim, da to ni res."
16,"Namreč, nihče ne bo volivcu oziroma kandidatu omejeval pravice dolžnosti, da zastopa vse državljane Republike Slovenije."
23,"Bi pa z neizglasovanjem teh amandmajev prav gotovo bila omejena pravica volivcu, da izbira svojega kandidata tudi s stališča regionalnih interesov v parlamentu."
31,"Na ta način bi lahko prišli do situacije, ko bi lahko v skrajnem primeru celo celotna volilna enota, če ne bi bili kandidati iz drugih volilnih enot, ostala brez avtohtonih predstavnikov."
36,"Nedvomno bodo širša območja v velikosti današnjih občin ostala lahko brez svojih predstavnikov in če jih tudi z nekim širšim regionalnim zastopnikom ne bomo poskušali predstaviti v parlamentu, bo nedvomno prihajalo do stalnih sporov in nasprotovanj."
37,"Verjetno se je izvirni greh zgodil že takrat, ko smo sprejemali ustavo po približno enakem postopku, kot danes sprejemamo ta zakon in ni bil sprejet amandma, ki je predlagal razširitev Državnega zbora z 90 na 120 poslancev."
13,Verjetno bi bilo v nekoliko številčnejšem Državnem zboru lažje uveljaviti ta regionalni interes.
14,"Ker je stvar takšna kakršna je, predlagam, da ta zbor sprejme moja dva amandmaja."
50,"Drugi amandma je sicer nekoliko mogoče nejasen, toda ravno zaradi uvedbe te državne liste oziroma kot se tu imenuje spiska kandidatov, je potrebno zagotoviti eno regionalno zastopanost, tako da vsaj prvih osem kandidatov naj ne bi hkrati kandidiralo v istih volilnih enotah, torej naj bi bili v različnih volilnih enotah."
19,"V regijah obstaja bojazen pred dominacijo Ljubljane in večjih centrov in mislim, da je ta bojazen lahko zelo upravičena."
2,Hvala lepa.
1,Hvala.
3,Gospod Ciril Ribičič.
4,Spoštovane kolegice in kolegi!
46,"Upam, da bo vsaj za tiste, ki mislijo, da je čas, da sprejmemo volilno zakonodajo, ta moja diskusija blagodejno delovala, zlasti glede na to, da se sedaj oglašajo nasprotniki tega, kar je predlagano in celo pogojujejo glasovanje za ta zakon s sprejemom amandmajev, ki jih predlagajo."
28,"V naši stranki smo se zavzemali za čistejši proporcionalni sistem in menimo, da bi bil kompromis in predlogi, ki smo jih oblikovali v SDP, ustreznejši iz več razlogov."
1,Prvič.
10,"Mislim, da bi bil tak sistem jasnejši, preglednejši za volivce."
17,"Drugič bi omogočal tudi manjšim strankam in mlajšim oziroma novim strankam, da enakopravno nastopijo na teh volitvah."
24,"In tretjič, ne bi umetno silil v blokovsko povezovanje strank, ki se za takšno povezovanje strank ne bi odločile zaradi programske in druge sorodnosti."
8,"Kljub temu menimo, da velja podpreti predlagani zakon."
26,"Tu je temeljni razlog v tem, da želimo izraziti svoj odgovorni odnos do spoštovanja z ustavo oziroma ustavnim zakonom predvidenega roka, 23. decembra, za izvedbo volitev."
24,"Drugi razlog je v tem, da želimo prispevati k temu, da bi prišlo tudi v praksi do uveljavitve nove, z ustavo predvidene državne strukture."
19,"In končno nas skrbi politična blokada pri odločanju, do katere prihaja in katere edini demokratični izhod so pravzaprav volitve."
44,"To so na kratko razlogi, zakaj podpiramo predlog, zakaj smo podpisali tudi v imenu poslanskega kluba ta predlog, zakaj smo se odločili, da se potrudimo in zagotovimo potrebno udeležbo na današnji seji in zakaj bomo enotno glasovali člani našega poslanskega kluba za ta predlog."
56,"Po našem mnenju se je končalo obdobje, ko so stranke poskušale, vključno z našo stranko, prilagajati volilni sistem svoji podobi, svojim interesom in potrebam in sedaj bi bil čas, da sprejmemo volilno zakonodajo s potrebno stopnjo soglasja, za katero se trudimo in da se začnemo prilagajati tistemu, kar skupaj sprejmemo, kar nikomur v celoti ne ustreza."
34,"Skratka, začne naj se obdobje, ko bodo stranke volilni rezultat poskušale dosegati ne s spreminjanjem volilnega sistema, procedure, ampak s tem, koliko uspešno lahko nastopijo s svojimi programi in kadrovskimi ponudbami v predvolilni kampanji."
2,Hvala lepa.
1,Hvala.
2,Gospod Pirnat.
5,Spoštovane kolegice in kolegi poslanci!
19,"Mogoče bom povedal stvari, ki jih sicer mnogi že poznate, ampak kljub temu je to treba še enkrat povedati."
41,"Na začetku bi rad povedal, da je očitno, da živimo poslanci v zadnjih nekaj tednih pod neverjetnim pritiskom, zlasti v sredstvih javnega obveščanja je ta pritisk pogosto poudarjen, da je pač treba sprejeti zakon in da ga je treba sprejeti danes."
6,Seveda za to ni nikakršne potrebe.
7,Volitve morajo biti izvedene do 23. decembra.
24,"Ustava tudi določa, da če ni sprejet nov volilni zakon, se primerno uporabi stara, ki je do dveh tretjin večinska, do ene tretjine proporcionalna."
7,In tudi o tem se lahko pogovarjamo.
18,"Vendar moram odločno zavrniti to, da bi naša stranka ne bila za to, da čimprej sprejmemo volilni zakon."
40,"Nasprotno, mi smo predlagali referendum že aprila, po katerem bi že konec maja lahko izvedli ta referendum in bi sedaj že imeli volilno zakonodajo; ne pa da se stranke natezamo tu v Skupščini, ko je jasno, da ne pridemo skupaj."
7,"Mislim, da je razlog preprosto v tem."
24,"Stranke si želijo proporcionalni sistem, ki omogoča na tak ali drugačen način izvolitev strankarskih elit in seveda o tem vprašanju ne želijo spraševati volivcev."
30,"Zato menim, da je še tako bolj vznemirljivo dejstvo, da vodstvo te Skupščine ne upošteva, da so bili pogoji za referendum izpolnjeni tako po novi ustavi kot po starem zakonu."
21,"In da torej k razpadu pravnega sistema, k anomiji najbolj prispeva vodstvo te Skupščine, ker ne da našega zakona na referendum."
9,"No, pa če pustimo vprašanje referenduma sedaj ob strani."
26,"Odločno zavračam, da bi me danes silili, da sprejmem ta gnili kompromis, do katerega je prišlo na pogajanjih od prejšnjega zasedanja, ko je bil zakon zavrnjen."
16,"Na teh pogajanjih, v tem kompromisu so sedanje opozicijske stranke dobile tako imenovano glasovanje po pošti."
4,To ni seveda nič.
19,"Glasovanje po pošti bi tako moralo biti vključeno v zakon, ker je napaka pripravljalca zakona, da ni bilo vključeno."
14,"Državljani, kjerkoli po svetu živijo, imajo volilno pravico in morajo imeti pravico jo uveljaviti."
42,"Poleg tega je v sedanjem predlogu, to je v 82. členu, če se prav spomnim, glasovanje po pošti za tiste, ki nimajo stalnega prebivališča v Sloveniji tako zapleteno, da ni mogoče pričakovati, da bi kakršenkoli pomemben delež teh ljudi lahko dejansko volil."
28,"Kajti, če natančno preberete, mora biti izpolnjeni glasovnici priložen tudi kartonček, ki ga bodisi potrdi diplomatsko-konzularno predstavništvo Republike Slovenije ali pa organ tuje države na podlagi mednarodnega sporazuma."
30,"Niti predstavništev ni dovolj, sporazumov pa sploh ni, tako da tak način glasovanja je za naše državljane, ki stalno prebivajo v tujini praktično, ne bom rekel onemogočeno, ampak izredno oteženo."
4,"Skratka, dobili nismo nič."
8,Nasprotno pa je sistem postal še bolj proporcionalen.
5,In sicer v treh elementih.
25,"S tako imenovano rezervno republiško listo, po kateri se razdeli polovica mandatov na republiški ravni, s tem, da lahko en kandidat kandidira v dveh okrajih."
21,"Mimogrede, popolnoma nerazumljivo je, zakaj ravno v dveh, če neodvisni lahko kandidira v enajstih, zakaj ne bi potem v treh, štirih."
29,"Skratka, ta odločitev je res popoln kompromis, ker nima nobene racionalne logike, razen da so se natezali, ali bi v enajstih, dveh, ali treh, in kompromis je to skrpucalo."
25,"Seveda je največja izguba večinskega elementa to, da se na republiški ravni mandati ne delijo več po vseh dobljenih glasovih, ampak samo po ostankih glasov."
15,"S tem je dejansko sistem postal popolnoma proporcionalen, vendar tako, da ustreza relativno velikim strankam."
24,"Jaz bi rad opozoril, da je sistem, ki ga predlagamo mi z referendumom kombinacija večinskega in proporcionalnega, vendar v proporcionalnem ustreza tudi majhnim strankam."
15,"Tisto, kar je gospod Magajna povedal, naj zadošča 50 podpisov, je vključeno v naš predlog."
10,Poleg tega je za tisti del potreben relativno nizek prag.
23,"Po drugi strani v večinskem delu je zagotovljeno tisto, kar je po mojem mnenju najpomembnejše za volilni sistem, to je predstavljanje lokalnih interesov."
22,"V tem delu je zagotovljeno, da imajo vsa območja v Sloveniji svojega poslanca in da lahko relativno uspešno kandidirajo tudi neodvisni poslanci."
20,"V sistemu, po katerem naj bi glasovali danes, neodvisni poslanci nimajo nikakršne možnosti - to vam zagotavljam - čeprav formalno lahko kandidirajo."
33,"Mislim, da se je treba danes postaviti na odločno stališče, da za zakon, ki je očitno gnil kompromis, ki ni ne tič ne miš, še najmanj pa volilni sistem, danes ne bomo glasovali."
31,"Narodni demokrati imamo bistveno boljši predlog, ki je tudi jasnejši, ki ga je ljudem mogoče dovolj jasno razložiti, ki ne predvideva neke skrivnostne delitve mandatov, ki jo je skrajno težko razumeti."
14,"Skratka, predlagam, da danes ta zakon zavrnemo in da se odločimo o razpisu referenduma."
1,Hvala.
2,Gospod Grims.
1,Spoštovani!
19,"Pred nami je danes popravni izpit, ki naj bi dokazal, da je tudi v tem parlamentu še možen kompromis."
15,"Namreč zakon, kot je že večina mojih predgovornikov ugotavljala, tak kot je predlagan, je kompromis."
20,"Po našem mnenju je poln nedoslednosti, predvsem pa je še vedno izrazito ne fair do majhnih strank, do neodvisnih kandidatov."
6,Kljub temu ga naša stranka podpira.
34,"Kljub vsem pomislekom, pri čemer je bil naš največji pomislek namenjen nesmiselnemu konstruktu volilnih okrajev, ki bo povzročil, da bodo volitve nepregledne, da bodo kasneje ljudje nezadovoljni in tudi, da bodo volitve zelo drage."
12,"Žal je danes zakon tak, kot je predlagan in mi ga podpiramo."
14,"Podpiramo pa ga iz razloga, ker smo prepričani, da Slovenija življenjsko potrebuje nove volitve."
1,Zakaj?
11,"Zato, da lahko na novih, ustreznejših osnovah začne nov razvojni ciklus."
20,"Namreč prav zakon, tak kot je, nedosleden in slab, je za nas kronski dokaz, kako zelo Slovenija potrebuje nov parlament."
1,Hvala.
1,Hvala.
2,Gospod Halb.
4,"Spoštovane dame, spoštovani gospodje!"
21,"Kompromis, ki so ga strankarski veljaki podpisali, je šel verjetno mimo strankarskega članstva, mimo poslanskih klubov, mogoče celo mimo slovenske javnosti."
6,Zabeležili so ga pompozno le mediji.
12,"Kar je tu zapisano, je pred nami in danes se moramo odločati."
27,"Jaz bi želel spregovoriti o pojavu, ki se je zdaj repliciral oziroma ponovil po načelu, ko določeni posvečeni ali manj posvečeni poslanci vzamejo stvar v svoje roke."
3,Za kaj gre?
26,"Klasičen primer je bil, ko je Vlada gospoda Peterleta predložila privatizacijsko zakonodajo in jo je, recimo, en zbor z blokado zavrnil, torej je bila zadeva blokirana."
39,"Takrat so se, na kakršenkoli način, ojunačili trije poslanski strategi, ki so imeli status neke pooblaščene ali koordinatorske skupine in so pač v nekem imaginarnemu imenu, v nekem simbolu pripravili novo zakonodajo, ki se sedaj valja po skupščinskih predalih."
31,"Seveda vprašanje usode takih zakonov bo odvisno od tega, ali bo ta parlament sprejel to privatizacijsko zakonodajo ali bo tudi to propadlo, ampak zgodilo se je to tudi pri volilni zakonodaji."
36,"Dileme, kdo naj bi bil pristojen za pripravo volilne zakonodaje, ker smo si pač v ustavi zapisali, da gre za ustavno materijo in da je potrebna dvotretjinska večina, si je primat lastila Komisija za ustavna vprašanja."
13,"Vendar ta komisija, v kateri sedijo strankarske veličine, je dobila zaušnico in nezaupnico."
6,Kaj sedaj od tega v poduk?
27,"Najmanj je, da take Ustavne komisije ta parlament ne potrebuje, ali je ne sme imeti ali pa, da Ustavna komisija ne potrebuje in noče imeti tega parlamenta."
38,"In na simbolni ravni bi bilo najboljše za slovensko javnost, da bi predsednik Ustavne komisije preprosto rekel hvala lepa, odstopam s svoje funkcije, ker tistega temeljnega svetniškega akta o pripravi volilne zakonodaje, dame in gospodje poslanci, niste sprejeli."
5,Vendar se to ni zgodilo.
37,"V neki drugi vlogi so se isti člani Ustavne komisije deklarirali kot skupina poslancev, ki je še dodala pridih neke strankarske pooblaščenosti, kot da je sedaj to strankarska ustavna komisija in je nam pripravila tak predlog zakona."
15,"Dvomim, da so bili tu iskrenejši motivi ali pa pristop kot takrat v Ustavni komisiji."
30,"Namreč, Ustavna komisija je določene amandmaje, ki po neki prepričanosti nekaterih v Ustavni komisiji enostavno ni sprejela, niti ne vem, če jih je želela obravnavati; kratko malo jih je zavrnila."
33,"Sprašujem se, kaj je vodilo te ljudi, ali kaj sedaj onemogoča to Ustavno komisijo, da bi se o tem zakonu, ki so ga sedaj skoraj isti ljudje v drugem imenu dali tej Skupščini."
36,"Ali sedaj ta prav Ustavna komisija nemo sprejema, kar je pred 14. dnevi sama zavračala v obliki amandmajev oziroma, ali bo sedaj soglašala, če bo ta zakon izglasovan, pa ne bo v suverenosti predloga Ustavne komisije."
19,"Zato še zmeraj pozivam člane Ustavne komisije, kdor ima le nekaj trohice ponosa, da demonstrativno odstopi iz Ustavne komisije."
30,"Če bo to gospod predsednik dr. Bučar storil, bo po mojem najbolj prav, da se ne bomo mučili, češ, volitve so potrebne, javnost in Slovenci potrebujejo nov parlament, vendar kaj."
5,"Mislimo, da z istimi poslanci."
5,To pa ne bo rešitev.
19,"Torej nove volitve, nov parlament, ampak isti ljudje, pa še verjetno gro tega iz tega avditorija, ki tu sedi."
42,"Ker tak je zakon, take so kalkulacije, tak je način kandidiranja in jaz preprosto ne vidim drugega, kot da bodo po volitvah sedeli isti obrazi tukaj, seveda z novo aureolo neke druge legitimitete, neke prevare, ampak seveda, oblast bodo držali v rokah."
16,"Jaz ne bom več posebej govoril o amandmaju o domicilnem principu, ki sem ga zadnjič argumentiral."
15,"Obžalujem, da ga je klub Demos vehementno kot skupina podprl, potem so posamezniki glasovali proti."
14,"Še o tem, kar je govoril gospod Pregelj, o izenačenosti, torej izkoriščevanju volilne pravice."
34,"Mislim, da je pravica voliti in biti voljen nedeljiva in če je volivec omejen, da pač v nekem predalčku slovenskega volilnega telesa mora glasovati, naj bi potem tudi tam imel možnost, da bo izvoljen."
1,Toliko.
2,Hvala lepa.
1,Hvala.
2,Gospod Balažic.
4,Hvala lepa za besedo.
21,"Spoštovani, sam bi se na kratko opredelil do predloženega zakona in še postoril nekaj reakcij na posamezne točke iz tega zakona."
36,"Sam menim, da ta zakon na nek način vseeno, kljub pomanjkljivostim, ki jih nosi vsak kompromis s seboj, prinaša to, kar Slovenija v tem trenutku politično najbolj potrebuje, to je relativno stabilno zakonodajno in izvršno oblast."
13,"Mislim tudi, da je omogočena še kar solidna povezava med volivci in poslanci."
62,"In četudi drži, da je Slovenija v procesu nedokončane pluralizacije, da so tu vprašanja o volilnem pragu in odprta vprašanja, kaj bi pomenilo več ali manj strank v parlamentu, menim, da so ta vprašanja v tem trenutku podrejenega značaja, kajti verjetno to ne bo za Slovenijo edini volilni zakon; lahko seveda pričakujemo, da bodo naslednje volitve zopet izvedene po nekem drugem zakonu."
38,"Četudi obstaja resna nevarnost, da se po tej volilni zakonodaji parlament dejansko spremeni v to, kar je govoril gospod Magajna, v sredstvo strank, menim, da je to določen ceh, ki ga plačuje, reče se temu, mlada demokracija strankarstvu."
21,"Mislim, da moramo biti vsi tako zreli, da danes ugotovimo, kako smo na točki kompromisa in da stvari ne vračamo nazaj."
10,"Kar se tiče posameznih izvajanj predhodnih govorcev, bi povedal naslednje."
51,"Jasno je, da imajo pravila igre vedno vpliv na volilne rezultate, in ker vsi vemo tisto znano Churchillovo - da je demokracija najslabši od vseh možnih sistemov, pa vendar ne poznajo boljšega - je pač tako, da tudi pravila igre določa volja večine in mislim, da nima smisla pejorativno zdaj govoriti o strankah."
24,"Hoteli smo stranke in zraven smo kupili tudi ves tisti ""nus"" produkt, ki ga stranke nosijo s seboj, torej tudi slaba znamenja takega sistema."
12,"V vsakem primeru mislim, da je potrebno te stvari vzeti na znanje."
59,"Kar se tiče vprašanja, mislim da je bilo dvakrat omenjeno, elit: vprašal bi vas, da mi pokažete eno državo na zahodu, ki nima političnih elit, kjer to ni eden, žal ""nus"" produktov demokracije in kjer te profesionalne elite, pač preprosto, na nek način seveda, z veliko stopnjo mobilnosti vključevanja in izključevanja v te elite novih ljudi, ne vodijo držav."
12,"Povejte mi en sistem, ki tega ne vsebuje, pa lahko naprej razpravljamo."
10,"Žalibog so to stvari, ki jih kupujemo poleg sistema demokracije."
11,"Kar se tiče udbovskega, znamenitega in proslulega amandmaja, bi rekel naslednje."
33,"Nekateri bodo pač do konca svojega življenja prodajali svoje užaljenosti, svoje zagrenjenosti in za starejše in za stare po srcu bo to vedno stvar časti in stvar, s katero se je treba ukvarjati."
48,"Jaz njim demokratično prepuščam, da to z velikim veseljem počenjajo naprej; mene se ta amandma ne tiče in večine ljudi v tem parlamentu, tako da to prepustimo tistim, ki bodo pač še naprej izkopavali po zgodovini, imajo to pravico, ostalim pa naj dajo na nek način zasluženi mir."
12,Zato o tem amandmaju ne bom rekel ne ne in ne da.
22,"Če bo sprejet, bom z velikim veseljem to stvar podpisal, če pa ne, pa tudi ne bo nobene velike škode za to."
1,Dalje.
31,"Podan je bil tudi amandma, ki sicer ni bil obrazložen, o tem, naj bi vsak poslanec v predvolilni kampanji seveda spoštoval načelo resnicoljubnosti, ki ga seveda z veliko dozo zadovoljstva podpiram."
18,"Toda, ne bi vam delal predavanja o multiplih realnostih in o tem, kako znanost gleda na vprašanje resnice."
24,"Sami veste iz osebne izkušnje že v tem parlamentu, kako lahko obstaja več resnic, pri čemer ima vsak pravico, da verjame v svojo resnico."
26,"Če bi sprejeli takšno načelo, potem bi morali ustanoviti instanco, recimo, Orwellovo ministrstvo za resnico, ki bi ugotavljalo, kaj je tista končna, edina in prava resnica."
10,"Skratka, taki amandmaji se mi zdijo na nek način smešni."
86,"Kar se tiče predloga, da bi v ta zakon vključili načelo domicila ali regijske pripadnosti, mislim, da v določeni meri to zahtevo izpolnjuje že Državni svet, mislim pa, da Slovenija ni neka tribalistična skupnost, da ni potrebno skrbeti za avtohtone prebivalce, kjer naj bi vsako slovensko pleme volilo svoje predstavnike v poglavarski svet, ampak menim, da moramo spoštovati tisto, kar je Zahod dosegel na tem področju in liberalna teoretična misel, to je splošno predstavništvo brez domicilov, brez tistega, kar je imel vgrajen tudi prosluli delegatski sistem."
12,Splošno predstavništvo je odgovor in moderni odgovor tudi na vprašanja regionalne zastopanosti.
30,"Je pa seveda vprašanje dejansko vsake stranke, koliko bo znala in seveda vračunala to regionalno predstavništo v svojih kandidatih in če bo to razumela kot prednost in ne kot pomanjkljivost."
18,"Ne bi se spuščal v daljšo debato o referendumskem predlogu Narodnih demokratov, ker sem o tem že govoril."
73,"Politična teorija pač pove, da bi ta sistem postoril najmanj tri zadeve, in sicer; če bi volili parlament po dveh čistih principih, bi večinski princip prevladal politično tudi v onem delu, ki je proporcionalno voljen, parlament bi se delil na dva dela, kjer bi tisti, ki bi bil izvoljen večinsko, seveda dominiral in bi bil poglavitnejši, kajti ima več legitimnosti kot drugi, in končno, tudi ta sistem ne bi rešil vprašanja majhnih strank."
84,"Zato zaključujem s pozivom, da se spoštuje medstrankarski dogovor, da stranke in poslanci ne gredo nazaj v poti, ki smo jih skupaj prehodili, da se ne izsiljuje v tej končni fazi z novimi predlogi, da podpremo ta zakon o volitvah v Državni zbor, čeprav gre, strinjam se, za gnil kompromis, ampak po logiki, da je gnili kapitalizem nadživel zdravi socializem, se mi zdi, da so tudi gnili kompromisi zelo zdravi in na nek način pričakujem od poslancev državotvorno držo ob sprejemanju tako pomembnega zakona."
5,"Dogovore je, mislim, potrebno spoštovati."
31,"In kar se iskrenosti tiče, bi dejal tisto staro latinsko, kot po navadi reče, ko zaključuje govore gospod Zlobec ""dolus non praksi natur"", kar pomeni ""slab namen naj se ne predpostavlja""."
2,"Toliko, hvala."
1,Hvala.
6,Gospod Capuder je prosil za repliko.
1,Spoštovani!
20,"V napetem in vehementnem izvajanju gospoda Balažica me je zmotila neka huda nekorektnost, na katero sem vas dolžan vendarle opozoriti."
43,"V zvezi z ""udbaškim"" amandmajem, ki se mu zdi tako neprimeren - če sem ga prav razumel; meni se ne zdi neprimeren, ker imam čisto vest - je rekel naslednji stavek, na katerega želim opozoriti: da je čast stvar ljudi, ki so stari po srcu."
9,"Če sem se zmotil, naj me gospod Balažic popravi."
28,"Kajti tako je namreč izzvenelo: da se za to zavzemajo tisti, ki jim je še kaj do časti, in da so to ljudje, ki so stari po srcu."
21,"Če to ni res, se bom jaz mirne duše znova umaknil v zadnjo klop in me veseli, da to ni res."
13,"Kajti ni ga avtorja, ki bi trdil to, tako nerodno in napačno trditev."
1,Nasprotno!
25,"Za čast se zavzemajo do starih let, do najbolj starih let tisti, ki imajo še kaj krvi in ki imajo še kaj svežine v sebi."
2,Hvala lepa.
0,...
0,...
4,Besedo ima gospod Požarnik.
1,Spoštovani!
23,"Zeleni Slovenije so bili že vseskozi za to, da se čim prej sprejme ta zakon, da gre enkrat ta ""grenka kupa"" mimo nas."
12,Ta zakon ni pisan - tudi v tej varianti - povsem po naši koži.
38,"Mi bi bili raje za bolj proporcionalni sistem, z določenimi korekturami; zdi se nam bolje, da bi bili poslanci celotne volilne enote kandidirani v volilni enoti, izbirani v volilni enoti, kot v takih majhnih podokrožjih, kot je sedaj."
29,"Ta volilni zakon je v temelju proti nekaterim našim strankarskim dogovorom, znotraj strankarskim, da ne bi prišlo do republiških list, ampak da bi res odločal uspeh poslanca na terenu."
16,"Sedaj smo, kot veste, prisiljeni v republiške liste - se pravi, da centrala tudi soodloča, kdo bo."
18,"Zdi se nam, da bi lahko, če bi drugače izbirali, olajšali na drug način našim državljanom v tujini."
11,"Strinjamo se s tem, da so sedaj majhne stranke nekoliko prikrajšane."
10,Toda vse to vzamemo v zakup zaradi ene same zadeve.
15,"Brez velike politične domišljije mora biti vsakomur jasno, da smo se znašli v slepi ulici."
34,"Na eni strani je že skoraj zanesljivo, da Vlada do novih volitev ne bo mogla narediti kaj veliko - vsaj velikih sistemskih zakonov ne bo možno spraviti skozi ta parlament; in ti zakoni so potrebni."
12,Preprosto ni mogoče samo s sprotnim delom Vlade živeti mesece in mesece.
17,"Na drugi strani: če volitev ne bo, bo prišlo do slabšanja situacije - gospodarske, socialne in druge situacije."
14,"Morda je - zavestno ali podzavestno - želja nekoga v tem smislu: čim slabše, toliko bolje."
11,"Moram reči, da Zeleni tega ne podpiramo, da nismo za to."
27,"Smo za to, da se ta gordijski vozel preseka in da je treba v tem primeru dejansko postaviti interese države Slovenije in državljanov pred interese posameznih strank."
15,"Zaradi tega bodo Zeleni Slovenije zakon v celoti podprli v tej obliki, v kakršni je."
2,Hvala lepa.
1,Hvala.
4,Besedo ima gospod Tomažič.
1,Hvala.
24,"Ker gre za nov zakon - tako je bilo tudi povedano - moramo ponoviti tudi nekatere stvari, ki smo jih sicer povedali že ob prejšnjem zakonu."
29,"Kot veste, smo Narodni demokrati od samega začetka opozarjali - že v fazi, ko so se pri dr. Plutu sestajale stranke -, da je tendenca veliko preveč v smer proporcionalnega sistema."
15,Mi smo namreč prisluhnili ljudem - tako preko naših razvejanih občinskih zborov kot tudi javnomnenjskim raziskavam.
11,"In te so takšne, da nikakor niso v korist proporcionalnega sistema."
31,"Naj ponovno podam rezultate iz aprila, ki so bili objavljeni v Delu, in sicer, da je za proporcionalni sistem 17% državljanov, za večinski sistem 20% in za kombiniran sistem 34% državljanov."
16,"Zato smo se odločili, da jim tudi takšen sistem ponudimo in smo pripravili kompleten predlog zakona."
10,"In smo ga, kot je v skladu z ustavo, vložili."
26,"Vendar so se pa tu začele velike malverzacije, nasprotovanja, kršenja in ignoriranja ustave in zakonov ter poslovnika in zato še vedno ni prišlo do razpisa referenduma."
36,"Sedaj se sprašujemo, kaj lahko še naredimo, ob tem, ko smo ves čas pošteno opozarjali na slabe rešitve v zakonu, ki je enkrat že propadel, in sedaj o tem, za katerega upamo, da bo tudi danes."
24,"Odločili smo se, da na to opozorimo s posebnim memorandumom, katerega bomo objavili, kjer smo v desetih točkah opozorili na slabe lastnosti tega zakona."
11,"Moram jih nekako povzeti, kajti to je razprava o tem zakonu."
32,"Prvo je, da je zakon zavajajoč, saj bo volilcem vzbujal vtis, da volijo za individualne kandidate, kar je večinsko načelo, medtem ko bodo v resnici dajali glas stranki, kar je proporcionalno načelo."
16,"Zakon je zelo težko razumljiv, tako za povprečnega volilca kot (upam si reči) za povprečnega poslanca."
9,Kajti izračun mandatov je izredno zapleten in težko razložljiv.
27,"- Tretjič: volilni rezultat je zelo težko predvidljiv - tudi ob predpostavki točno določenega razmerja političnih sil, še posebej v volilnem okraju, tako da so simulirani modeli praktično neizvedljivi."
41,"Naj povem, da je naš zakon glede tega popolnoma predvidljiv: če se točno ve, koliko je v nekem volilnem okraju pristašev posamezne stranke, ali, da bi bile opravljene ankete javnega mnenja, se da točno izračunati, da bo ta ali ta izvoljen."
22,"Ta zakon, ki je sedaj pred nami, ne omogoča, da bi vse slovenske pokrajine bile enakomerno zastopane s poslanci v Državnem zboru."
17,Tega ne bi ponavljal; gospod Pregelj je to lepo analiziral in opozoril na popolno ignoriranje regionalnega principa.
28,"Ne bi se pa strinjal, mi je žal, da je tudi gospod Požarnik, ki je pokazal nezadovoljstvo o tem, pa da pravi, smo prisiljeni v takšne slabe rešitve."
2,Ni res.
4,Ne smemo biti prisiljeni.
33,"Mi, poslanci, moramo preprečiti sprejetje nečesa, kar se nam zdi slabo, še posebej zato, ker imamo to alternativno rešitev, imamo boljši zakon, katerega smo mi pripravili in ga bomo imeli tudi za referendum."
1,Šestič.
35,"Ta zakon ne zahteva stalnega prebivališča, domicila kandidatov v volilnem okraju, torej, da bi morali biti tudi od tam doma, kjer bodo voljeni in jih bodo lahko stranke razporejale kot šahovske figure po vsej Sloveniji."
15,"Pri nas se v tistem delu, kjer je večinski princip, zahteva domicil v našem zakonu."
34,"Zakon ne zagotavlja, da bo izvoljen tisti kandidat, ki bo v volilnem okraju dobil največ glasov, ampak bo to lahko tisti, ki bo na drugem, tretjem, četrtem mestu, ali pa nihče iz tega okraja."
27,"Ljudje bodo to zelo težko razumeli in verjemite, tedaj bomo mi ponovno prikazali memorandum in povedali, da smo na vse opozarjali in imamo glede tega čisto vest."
7,Potem ta zakon praktično onemogoča nestrankarske kandidate.
6,To je bilo danes že rečeno.
47,"Je neka teoretična možnost, ampak tisti, ki se odloči, da bi pošteno kandidiral v Državni zbor, da ima ugled, on bo moral poleg v svojem volilnem okraju nastopati, kandidirati in verjetno tudi razpečevati letake še v enajstih drugih volilnih okrajih, ki pa so lahko prostorsko popolnoma drugje."
22,"Naj za ilustracijo povem, da je moja volilna enota Domžale, obsega torej tudi občine do hrvaške meje, to se reče Kočevje itd."
31,"Če bi nekdo iz Domžal poskušal kandidirati pa da se ne bi mogel opredeliti za nobeno stranko, bi moral delati volilno propagando tudi v Kočevju in tudi vseh drugih vmesnih občinah."
10,"To vemo, da je praktično nemogoče, da bi kdo uspel."
26,"Zakon ne omogoča enakopravnosti kandidatov, to smo danes že povedali, saj bodo nekateri lahko kandidirali v dveh, nekateri v enem, nekateri pa kar v enajstih okrajih."
28,"Konec koncev zakon tudi ne stimulira poštenega sklepanja predvolilnih koalicij, kar bo pred volitvami volivce držalo v veliki negotovosti, po volitvah pa bo vzrok za konstantno politično nestabilnost."
34,"Tudi tu se opiramo na rezultate javnomnenjskih raziskav, objavljeni so bili v Delu, to pa 4. julija in kažejo, da se kar 54% ljudi zavzema za predvolilne koalicije in samo 19% za povolilne koalicije."
18,"Ponovno poudarjamo, da je takšen zakon po našem mnenju velika volilna prevara, zato odsvetujemo, da bi ga sprejeli."
23,"Poleg tega pa še opozarjamo, če bo zakon danes padel v tej Skupščini, je še vedno čas, npr. tudi jutri, za razpis referenduma."
35,"Zbor občin je namreč že sprejel tudi zahtevo za razpis referenduma in po veljavnem zakonu o referendumu je v takem primeru tudi po zakonu referendum obvezen, če že ni po ustavi, kar smo mi predlagali."
37,"Zbor občin je tudi zadolžil dve komisiji, in sicer Ustavno komisijo, da do naslednje seje zbora, to je do danes, po vsebinski in redakcijski plati obdela ta zakon, vendar kot vemo, se Ustavna komisija ni niti sestala."
12,To se mi zdi zelo neodgovorno in tudi podcenjevalno do enega zbora.
6,Zbor občin je namreč zadolžil komisijo.
9,"Moram reči, da je Zakonodajno-pravna komisija svoj del opravila."
13,"Določili smo nov predlog odloka o razpisu, vendar, to je bolj tehnična stvar."
6,"Torej mislim, da je še čas."
25,"V tem primeru bi bil lahko referendum septembra in če ta Skupščina ni sposobna sprejeti volilne zakonodaje, potem dajmo možnost, da jo sprejmejo volivci sami."
1,Hvala.
9,Če dovolite bi še sam nekaj rekel kot diskutant.
8,"Najprej dve, tri replike ali pripombe na diskusijo."
14,"Očitati parlamentarnim strankam v parlamentarnem sistemu, da so sklenile kompromis, je po moje nesmisel."
12,"Kajti iskanje kompromisov, ki so sprejemljivi za večino, je osnovna metoda demokracije."
29,"Tisti, ki očita sklenitev kompromisa parlamentarnim strankam za nek predlog, po moje, ali ni demokrat v resnici ali pa sam ne soglaša z demokratičnimi metodami dela v nekem parlamentu."
1,Drugo.
18,"Moram povedati svoje ogorčenje, da nekateri že slavijo dejstvo, da je zakon, menda, v ostalih dveh zborih padel."
52,"To je zame nesprejemljivo, destruktivno početje in tisti, ki danes to počnete, morate prevzeti tudi odgovornost za posledice, ki bodo prišle na dan novembra in decembra, ko se bomo znašli v pravnem kaosu, ko bo postalo jasno, da volitev ne bo in da tudi najbrž ne bo soglasja za spremembo ustavnega zakona."
17,"Poslanci Demokratske stranke ne moremo pristati na logiko, ki je očitno odločujoča za mnoge v tem zboru."
32,"Gre za logiko: ni važno, ali bo Slovenija prišla v Evropo, ali bomo ustavili inflacijo, ali bomo spoštovali ustavo ali ne, važno je, da ne zmaga neka, na videz nasprotna politična opcija."
23,"Logiko - tem slabše za vse tem bolje za nas, bodo seveda volivci tudi zavrnili in udarila bo vse nas in ne samo nekaterih."
22,"Ne če res, najbolj demokrate, kot pravi gospod Reberc, ki se bo smejal decembra, upam, da še vedno tako razkošno kot danes."
72,"Kolege - upam, da mi te zlobne pripombe ne bodo preveč zamerili, ampak vendarle - iz Narodne demokratske stranke, ki imajo sicer zelo odklonilen odnos do vsega, kar diši po Balkanu, bi vprašal, kako da nam tako vneto ponujajo volilni sistem, po katerem se sicer voli ravno v nekaterih balkanskih državah kot so Bolgarija, Srbija po vsebini, zdaj tudi Hrvaška, (saj pravim, po vsebini Srbija) in v katerih taki sistemi že kažejo svoje posledice."
16,"Poslanci Demokratske stranke bomo podprli zakon, ki je predlagan, čeprav za našo stranko ni najbolj ugoden."
33,"In to moram reči, da so se nam v debatah o tem konceptu zakona mnogi čudili, zakaj ga tako vneto podpiramo, ko je vendar jasno, da se z njim ne bomo dobro okoristili."
54,"V imenu predlagateljev bi še enkrat ponovil, da smo se v bistvu opredelili do vseh teh amandmajev, ki so ponovno predlagani s tem, ko smo se opredelili za to, da sprejmemo v nov predlog zakona tiste dopolnitve, ki jih je prej potrdila Ustavna komisija ali pa jim Ustavna komisija ni nasprotovala, ostalih pa ne."
5,Po vsebini novih amandmajev ni.
33,"Kar zadeva domicil, bi rekel naslednje: domicil bo seveda ena temeljnih točk predvolilne kampanje in seveda, vsaka stranka najbrž premisli o tem, ali bo predlagala res kandidata iz Prekmurja na Primorskem ali ne."
41,"Moram pa povedati tistim, ki se danes najbolj vneto zavzemajo za to in se radi sklicujejo tudi na takšne vzornike iz preteklosti, da dr. Korošec takrat nikoli ne bi bil poslanec, če bi takrat veljalo načelo domicila, recimo, za staro Jugoslavijo."
43,"Kar zadeva pripombo, ki je bila tudi z moje strani proglašena kot premisleka vredna, da je problem tega zakona v tem, ker bodo ljudje v volilnih okrajih menili, da bodo imeli poslanca, v resnici pa ga potem po nekaterih okrajih ne bodo dobili."
49,"Osebno mislim, da ravno s to določbo, da lahko posamezni kandidat - ne v lastno korist, kar sem že prej povedal, ampak tudi sicer - nastopa v dveh volilnih okrajih, da bo to zelo zmanjšalo število tistih okrajev, ki ne bodo imeli poslanca, ki je bil voljen tudi v njihovem okraju."
39,"Še enkrat apeliram na vse nas, da zmoremo toliko treznosti in odgovornosti, da omogočimo vsaj nadaljnje usklajevanje v zvezi s tem zakonom in upoštevamo dejstvo, da po zdajšnjih zadnjih anketah tudi 75 odstotkov volilcev zahteva sprejem volilne zakonodaje takoj."
1,Hvala.
6,Gospod Tomažič je prosil za repliko.
38,"V pomanjkanju argumentov zoper naš zakon, ki je resnično dober, je gospod Peršak uporabil neke čudne metode, diskvalifikacije in je nekako začel z nekimi asociacijami našega zakona na Balkan in balkanske dežele, kar se mi zdi popolnoma deplasirano."
25,"Prvič - če so dobre rešitve, meni prav nič ne moti, če jih imajo podobne v Bolgariji; mislim, da bo tudi Hrvaška imela sedaj podoben sistem."
35,"Kar pa se tiče demokracije, pa mislim, da izvira iz Balkana, kajti ne pozabimo, da imamo tudi na Balkanu Grčijo in moram reči, da je tudi sedanja grška demokracija stabilna, da ne govorimo o prvotni."
9,"Tako, da se mi zdi to popolnoma neutemeljena pripomba."
1,Hvala.
1,Hvala.
7,Gospod Kolešnik in gospod Pregelj še replika.
12,"Med tem prosim predstavnike klubov, da zagotovijo sklepčnost, ker nas čaka glasovanje."
3,"Prosim, gospod Kolešnik."
1,Spoštovani!
18,"Protestiram zoper besede spoštovanega kolega Peršaka, ker je rekel, da se nekateri veselijo padca zakona v dveh zborih."
32,"Jaz se ne veselim, temveč prav nasprotno - žalosten sem; vendar tudi nad besedami gospoda Peršaka, ker hoče povedati - in to vprašanje postavljam njemu - da bo katastrofa, če zakon danes ne bo sprejet."
42,"Posebej še, ker na drugi strani obstajajo besede gospoda Pirnata, ki govori o 2. členu ustavnega zakona, v katerem je tista vsebina, o kateri je govoril gospod Pirnat, in sprašujem gospoda Peršaka: ali 2. člen ustavnega zakona še vedno velja ali ne?"
53,"In naj on to zanika ali potrdi, ker s tem bo tudi povedal, da je poskušal manipulirati, ali z nami poslanci, ki ustave ne poznamo, ali pa z javnostjo, kjer se bodo pojavljale te besede, kot jih je izrekel: če ne bo volitev do 25-tega, da bo potem nastal v Sloveniji menda kaos."
17,"Še eno vprašanje - posebej pa pravnikom - na besede gospoda Grimsa, ki je rekel, da obstajajo ne-fair zakoni."
32,"Jaz bi želel slišati pravno razlago, kakšni so to ne-fair zakoni, ker sicer bi bilo zelo nerodno, da bi mi danes kot poslanci te Skupščine, kot najvišji organ države, sprejeli ne-fair zakon."
59,"Predsedniku naše Skupščine gospodu Bučarju pa predlagam - in kot član Ustavne komisije ne vem, ali lahko zahtevam, glede na besede gospoda Halba in verjetno še koga - da se Ustavna komisija le sestane in da se izreče o tem predlogu, ki smo ga mi dobili na mizo, oziroma o le-tistih obtožbah, ki jih je gospod Halb v svojem govoru izrekel."
29,"Ne bi bilo v redu, da se Ustavna komisija do tega ne bi izrekla, ker bi se kot član Ustavne komisije zelo neugodno počutil, če tega ne bi naredili."
2,Hvala lepa.
4,Takoj bi nekaj pojasnil.
29,"Moram se opravičiti za eno dezinformacijo, ker sem bil sam napačno informiran, češ da je že v dveh zborih; zakon je padel samo v enem, v drugem še razpravljajo."
12,"Ampak prej sem dobil tako informacijo, sedaj pa je prišla prava informacija."
11,Kar pa zadeva 2. člen ustavnega zakona: ta člen seveda velja.
29,"Treba pa je povedati, da se zakon, ki je v tem členu omenjen kot možni izhod, ne more uporabiti avtomatsko, ker je pač prilagojen na drugačno sestavo skupščin itn.."
28,"In po oceni pravnih strokovnjakov je tudi spremembe in dopolnitve tega zakona, ki so potrebne za to, da bi se lahko smiselno uporabil , treba sprejeti z 2/3-sko večino."
33,"Po moji oceni - to pa je subjektivna ocena - pa tega ni mogoče storiti v takem roku, da bi bilo potem mogoče razpisati volitve v potrebnem roku za volitve - to je do 23. decembra."
14,"Gospod Pregelj je še prosil za repliko, potem pa gospod Grims in gospod Školč."
1,Spoštovani!
12,Zavračam tako vehementno zavračanje argumentov o nujnosti domicilnega principa v tem zakonu.
14,"Namreč, večkrat se pojavlja v tem parlamentu dokazovanje brez dokazov, zgolj na pavšalnih ugotovitvah."
20,"Dejstvo pa je, da je vsaj določena regionalna zastopanost v smislu izvora kandidata iz določene regije nujna v tem parlamentu."
43,"Sam naš zbor, ki je lahko vzorec bodočemu Državnemu zboru, ki je v bistvu strankarski zbor, je večkrat dokazal, da smo vsi poslanci, ne glede katere stranke, katere veroizpovedi, katere ideologije, na koncu najbolj krvavi ravno glede na to, iz katerega kraja izhajamo."
17,"To se pač stopnjuje - gre preko cehovske usmeritve, konča pa se potem čisto v tem izvornem delu."
23,"In če ne bo Slovenija v naslednjih petih, desetih letih uspešno usklajevala regionalnega razvoja, se utegne zgoditi, da tudi država ne bo več."
72,"In moja trditev je: če v dveh letih ne naredimo tistega, kar nas bo nujno povezovalo - med drugim tudi ceste med Celjem in Ljubljano - sem nam utegne zgoditi, da bo tudi država postala zvezna država, če bo sploh še država, in sicer zveza regij, ne pa več država, ki naj bi delovala čim bolj enotno v smislu, ker je pač majhna, ki pa naj bi hkrati v sebi zadrževala vse tiste različnosti."
28,"Kajti če ne bodo v tem parlamentu prisotni vsi drobni, včasih za državo nepomembni, za neko regijo pa zelo pomembni interesi, potem je bodočnost te skupnosti zelo vprašljiva."
2,Hvala lepa.
1,Hvala.
16,"Moram vas opozoriti, da obstaja tudi Državni svet, v katerega se volijo predstavniki prav lokalnih interesov."
7,Gospod Pregelj ima repliko na mojo pripombo.
39,"Se opravičujem, ampak Državni svet je le kontrolni organ in svetnikov, ki bodo zastopali regionalne interese, bo v bistvu zelo malo in ne bodo zmogli zastopati vseh interesov, ki jih sedaj ti poslanci tega mandata zastopamo v tej skupščini."
13,"Tako da prosim, ne zavračati s tako argumentacijo, ker v resnici ni legitimna."
5,To je v bistvu pavšal.
7,Sedaj imamo polno poslancev popolnoma regionalnega izvora.
5,Potem jih bo samo 20.
8,Medtem ko bo strankarskih poslancev ostalo enako število.
4,V tem je razlika.
2,Hvala lepa.
1,Hvala.
8,"Gospod Grims, potem gospod Školč, potem gospod Jurij."
10,"In prosim, da počasi pridemo do konca in začnemo glasovati."
10,"Gospoda Kolešnika je zanimalo, zakaj sem uporabil besedo ne fair."
18,"Mi danes postavljamo pravila igre, ki bodo veljala za naše naslednje volitve, za prve volitve v novi državi."
52,"Tisti, ki ima za seboj aparat, pa ima za seboj stranko, denar itd., mu je seveda lahko zadostiti pogojem, ki smo jih umetno, to ponovno poudarjam, postavili z vpeljavo volilnih okrajev, s katerimi smo omejili doseg tistih vlečnih konjev, in to je tisto, kar se skriva za tem konstruktom, namreč strankarska računica."
41,"Kar sem želel reči je to, da je ne fair da se iz strankarske računice omejuje nekomu, ki nima vseh objektivnih danosti, enakih kot jih imaš sam, da bi si na nekih volitvah to tudi pridobil, namreč, zaradi neustreznih pravil igre."
1,Hvala.
1,Hvala.
7,Gospod Školč je še prosil za repliko.
2,Hvala lepa.
28,"Jaz bi rad rekel, da so tej Skupščini potrebne štiri stvari in če bi jih upoštevali, potem bi bilo nesporazumov v tej dvorani in drugih dveh bistveno manj."
5,Prva stvar je pazljivo branje.
6,Druga stvar je tudi pazljivo poslušanje.
18,"Tretja stvar je strpno dogovarjanje in četrta stvar je dober spomin za tisto, kar je bilo že narejeno."
35,"Ne bi se oglasil, če ne bi gospod Halb v bistvu govoril nekaj, kar se mi je zdelo, da vsi drugi vedo, da ni res, ampak, ker se potem razčiščuje, se mi zdi nujno povedati."
19,"Ta zakon je predlagala skupina poslancev, vsaj po poslovniku se temu tako reče, in vsi ti so vodje klubov."
41,"Zato se mi zdi, da je treba povedati, da tudi če bi kdo hotel, da je bil v pripravo tega zakona vmešan predsednik Skupščine, gospod Bučar, mu moram povedati, da žal ni bilo tako in da zato ne nosi nobene odgovornosti."
44,"Tudi če bi kdo hotel, da prek tega diskvalificira Ustavno komisijo, potem ni res, niti da je to naredila ista skupina ljudi, niti da je večina teh ljudi, ki je podpisala ta zakon, članov Ustavne komisije, ampak jih ni niti polovica članov Ustavne komisije."
9,"Kar se tega protistrankarstva tiče, me absolutno to preseneča."
15,"Jaz sem v tem zboru, kolikor mi je znano, poslanec, ki je dobil največ glasov."
16,"Ne bom rekel zaradi svojega imena, ampak verjetno tudi zaradi stranke, ki sem jo takrat vodil."
26,"Moram reči, ker se tu govori o sprenevedanju in ne vem o čem, da je velika večina ljudi prišla v ta zbor ravno po teh listah."
52,"In da če kje ne bi bilo ne vem kako korektno o tem veliko govoriti, potem se mi zdi, da je to tu notri; oziroma vsaj del ljudi, ki je praktično izrinil marsikoga, ki je dobil relativno večji delež glasov v svoji stranki in prišel sem notri, ne bi smel tega govoriti."
38,"Kar se tiče zakona, smo se v našem klubu odločili, da ga bomo podprli in tisti amandmaji, ki so vgrajeni v integralni tekst zakona so amandmaji, o katerih se je Ustavna komisija o vseh, do enega, že opredelila."
25,"Zopet ni res, kar je bilo tu rečeno, da je prišlo do novih stvari, do katerih se je treba opredeliti in da gre za neskladje."
6,Vsi ti amandmaji so bili obravnavani.
30,"Za vse je dala pozitivno soglasje tudi Ustavna komisija na nek način vnaprej in naša skupina je ta zakon predlagala na osnovi materiala, ki ga je pobrala od Ustavne komisije."
4,Zakaj vse to govorim?
18,"Zato, ker se ponavlja neka situacija, ki je bila tudi v prejšnjem poskusu, da bi sprejeli volilno zakonodajo."
16,"Tudi takrat je bilo jasno, kateri amandmaji so tisti, ki omogočajo, da bi sprejeli volilno zakonodajo."
39,"S spretno igro, ki je tu notri tekla - in jaz sem zelo zadovoljen, da je in pozicija in opozicija in posamezni veljaki, da so toliko spretni, da lahko odgovornost z enega na drugega prekladajo - zakon zadnjič ni bil sprejet."
26,"Sprejet ni bil, čeravno je vsak poslanec posebej vedel, za kateri amandma mora glasovati, če hoče, da se bo oblikovala potrebna večina, zato da bo sprejeto."
15,"In se je zadnjič eno vprašanje odprlo, o katerem smo stvari razčistili, danes pa drugo."
22,"Danes novo vprašanje, ki naj bi bilo pogoj za sprejem zakonodaje, je tako imenovani Starmanov amandma, ali udbovski amandma, ali kakorkoli hočete."
32,"Moram reči, da smo o tem večkrat razpravljali in da ni bilo doseženo soglasje o tem amandmaju, kakor ni bilo doseženo soglasje tudi o drugih amandmajih, ki se mi zdijo bistveno boljši."
12,"Recimo, amandmaja socialdemokratske stranke o tem, kako se lahko nastopa v okrajih."
49,"Odgovornost poslancev oziroma vodij klubov je, da ne glede na glasovanje nekako ne nasedejo na to finto, da je še eno vprašanje, ki ga je treba razčistiti - kar se je zgodilo v Zboru združenega dela - in če ne bo razčiščeno, da se potem nekje odgovornost za sprejem zakonodaje prerazdeli."
24,"O vseh teh stvareh je bilo govorjeno in v tem smislu ne bo nobena drama, ali bo ta amandma sprejet ali ne bo sprejet."
29,"Bojim pa se, da se možnosti za dogovor o volilni zakonodaji tudi na osnovi referenduma ali na osnovi tega znamenitega ustavnega zakona, s tem ko ta poskus pade, zožijo."
6,Drame sigurno iz tega ne bo.
14,"Jaz nisem nagnjen k temu, da rečem, da je to katastrofa za vse Slovence."
10,"V bistvu je to katastrofa za nas, ki sedimo tukaj."
31,"Ker s tem, ko nismo v stanju v trenutku, ko vsi pričakujejo, da se zmenimo o določeni stvari, sprejeti odločitve, s tem zmanjšujemo ne samo ugled Skupščine, ampak tudi ugled politike."
19,"In glede tega si vsi, ki tu sedimo, zapiramo možnosti, da bi si s tem še naprej služili kruh."
2,Hvala lepa.
1,Hvala.
17,"Gospod Pregelj ima še repliko, potem pa predlagam, da res zaključimo diskusijo in da gremo na glasovanje."
2,Gospod Školč!
12,"Resno sem za vaše napotilo, da je treba natančno brati in poslušati."
8,Žal ste že vi pri tem naredili napako.
10,"Niso vsi podpisniki tega zakona, vlagatelji tega zakona predsedniki klubov."
2,Druga zadeva.
9,"Poleg natančnega branja, poslušanja, je treba tudi natančno računati."
17,"Ta zakon je treba računati in ko se ga izračuna, se marsikaj šele razume, prej pa ne."
18,"Ti računi so pokazali, da bodo prav gotovo v parlament prišle strankarske elite, neposredna vodstva, če bodo hotela."
20,"In zelo težko bodo prišli tisti poslanci, ki so bili nekoliko bolj regionalno oziroma kako drugače v tem parlamentu zastopani."
38,"In da je to pomembno, lahko dokažemo tudi s takim izračunom, da bodo verjetno prišli v ta parlament poslanci štirih velikih strank, ki bodo pobrali dve tretjini prostih poslanskih mest, ostala tretjina bo pa prepuščena ostalim desetim strankam."
8,"Kako si bodo razdelile, bomo pa še videli."
15,"Majhne stranke bodo lahko v parlament prepuščale zgolj tiste tri, štiri ali pet svojih kandidatov."
4,Tu je potem avtomatično.
25,"Ta zakon omogoča zgolj strankarskim elitam vstop v parlament, če ni malenkostnega regionalnega korektiva, ki bi določene poslance, sicer strankarsko opredeljene, tudi nekoliko regionalno obvezal."
2,Hvala lepa.
9,"Gospod Podobnik se je prej prijavil, pa sem spregledal."
7,"Gospod Pirnat, potem gospa Hribar, gospod Juri."
2,Vse replike.
29,"Moram povedati, da je gospod Školč na koncu povedal, kaj je bistvo tega volilnega sistema: da si bodo nekateri še naprej lahko služili kruh s tem, da bodo politiki."
10,Zame to ni nikakršno relevantno dejstvo pri sprejemanju volilnega sistema.
42,"Nisem si ne do sedaj niti poslej si ne mislim služiti kruh s politiko in tisti, ki razmišljate drugače, ki razmišljate, da mora biti volilni sistem zlasti sistem, ki naj odraža interes ljudi čim bolje v parlamentu, da ne sprejmete tega zakona."
1,Hvala.
2,Gospa Hribar.
2,Hvala lepa.
72,"Če drži hipoteza gospoda Preglja, da konec koncev med poslanci zmagajo lokalni interesi, da vse drugo odpade, konec koncev se obnaša vsak poslanec glede na regijo od koder izhaja, potem menim, da je njegova teza, da morajo priti v Državni zbor poslanci strogo oziroma predvsem iz regij, regionalno opredeljeni, pravzaprav teza, ki pelje k temu, da bomo prišli do boja vseh proti vsem; ker bo pač vsak poslanec zagovarjal najprej lokalni interes."
30,"Če vzamemo po drugi strani tudi določbo v ustavi, da je poslanec odgovoren volilnemu telesu kot takemu oziroma slovenskim državljanom, potem mislim, da ta njegova hipoteza odpade oziroma ta strah."
9,"Drugo je, da imamo v Državnem svetu regionalne interese."
14,"To se pravi, ne mešati stvari, ne podvajati stvari, če za to ni potrebe."
15,"Glede teze in strahu pred tako imenovanimi strankarskimi elitami pa ne vem, kaj se greste."
9,Hoteli smo imeti strankarsko demokracijo in sedaj jo imamo.
29,"Vsaka stranka ima svojo elito, ima svojo intelektualno plast in po tej jo volivci prepoznavajo in to svojo elito goji do tiste mere vsakega posameznika, dokler koristim stranke odgovarja."
17,"Ko nekdo v strankarski eliti stranki kot taki ne odgovarja, volivce odvrača, ga seveda stranka sama zamenja."
17,"To se pravi, če imamo strankarsko demokracijo, nehajmo se sprenevedati o strankarskih elitah, ker te sodijo zraven."
7,"Tako da bi prosila, da bi prenehali."
23,"Zame te stvari prehajajo v demagogijo, da bi prenehali s temi argumenti, ki niso argumenti, ampak očitno gre za zavlačevanje, Bog ve, zakaj."
49,"Jaz bi prosila in apelirala na kolege, da bi se zavedali, da nam v resnici pretijo hude stvari in hudi časi na področju politike, na področju družbe, da nam tako rekoč družba pred našimi očimi razpada, mi se pa gremo igrice, ki so popolnoma strankarsko in celo privatniško opredeljene."
2,Hvala lepa.
1,Hvala.
7,Sedaj zopet prosi za repliko gospod Pregelj.
6,"Predlagam, da se glede tega omejimo."
11,V vseh normalnih parlamentih po svetu so replike omejena na dve.
8,"Prosim, vi greste že petič gor z repliko."
11,"Še enkrat gospod Pregelj, potem pa predlagam, da nehamo s tem."
6,"Se opravičujem, če sem spet tukaj."
12,"Opažam, da je nerazumevanje za moj predlog pri nekaterih poslancih zelo veliko."
16,"Preprosto ne zagovarjam zgolj čistega regionalnega poslanca, ker vem, da v tem sistemu to ni mogoče."
37,"Toda opazil sem, da ta sistem omogoča - sicer na teoretični ravni, upam, da se v praksi to ne bo zgodilo - da lahko cela volilna enota praktično ostane brez svojih regionalnih poslancev, ki živijo v tisti volilni enoti."
27,"Stranka lahko iz Ljubljane kandidira ljudi, ki so iz drugih krajev, običajno iz cnetra, ki nimajo posluha za regionalno problematiko, tudi zato ker je dovolj ne poznajo."
39,"Večkrat se je izkazalo, da so nekatere stranke določeno problematiko samo takrat predstavile parlamentu, kadar so lahko politično nekaj koristno vnovčile, nikakor pa ni bi to interes oziroma potreba regionalne skupnosti, da bi nekdo njene zahteve predstavil v parlamentu."
13,"Tako da zavračam to trditev gospe Spomenke Hribar, da je moja zahteva nepotrebna."
10,Ni nepotrebna; potrebno je imeti vsaj rahlo regionalno nianso poslancev.
2,Hvala lepa.
1,Hvala.
12,"Za repliko je prosil gospod Juri, ki ga ni, potem gospod Potočnik."
7,Za razpravo je prijavljen še gospod Podobnik.
2,Bom kratek.
3,Podpiram gospoda Preglja.
81,"Ne strinjam se s tistimi, ki mislijo, da so pametni ljudje samo v centru in ne strinjam se s tistimi, ki mislijo, da se lahko lokalne interese zagotovi oziroma uveljavljanje lokalnih interesov zagotovi samo prek Državnega sveta, ker so funkcije in naloge enega in drugega, to se pravi Državnega sveta in Državnega zbora zelo različne in zato je prav, da je zakon takšen, da se tudi v kolikor le da veliki meri upošteva lokalni interes pri izvolitvi poslancev v Državni zbor."
1,Hvala.
2,Gospod Podobnik.
1,Spoštovani!
28,"Ta razprava, vsaj zadnjo uro kaže, da je žal zelo veliko vprašanj, ki bi za zakon, za katerega je potrebna dvotretjinska večina, morala biti razčiščena žal še nerazčiščenih."
4,To je pač dejstvo.
4,Hitrost je zahtevala svoje.
16,"Verjamem, da so bili najboljši nameni za to, da se čimveč osnovnih vprašanj razčisti in uskladi."
43,"Menim pa, da so tudi argumenti poslancev, ki prihajajo z amandmaji, vredni razmisleka in ocenjujem, da bo prav od naše odločitve in pripravljenosti, da nekatere od teh argumentov in tudi amandmaje sprejmemo, odvisno, ali bomo dosegli to, da do te volilne zakonodaje pridemo."
42,"Slovenska ljudska stranka si je v vsem tem obdobju priprave zakona prizadevala s svojimi aktivnostmi za to, da bi do volilnega zakona, posebej zakona za volitve v Državni zbor, pa tudi druge, prišli čimprej in s tem tudi čimprej prišli do volitev."
61,"Seveda pa smo si ob teh aktivnostih tudi prizadevali, da bi bilo upoštevano čimveč tistih predlogov, ki so za volilno zakonodajo, ki tudi ni pripravljena samo za ene volitve in za katero želimo, da bi bila ne le sprejemljiva za dve tretjini poslancev, ampak sprejemljiva tudi za čim večji del slovenskega volilnega telesa, da bi bila torej ta zakonodaja čim boljša."
9,"Dejstvo je, da je za dvotretjinsko večino potreben kompromis."
37,"Sedanji kompromis je tak, ki v marsičem odstopa od prvotnega predloga, ki smo ga kot stranka podpirali in kljub temu, da so elementi večinskega sistema mnogo manjši, kot bi si jih - to sem prepričan - želela večina volilcev."
24,"Menim, da je možno še poiskati take popravke v zakonu, ki bi delno izboljšali zakon in s tem bi zagotovili tudi sprejetje tega zakona."
24,"Izrecno bi podprl prav ta amandma, ki sta ga v različnih oblikah v našem zboru podala gospod Halb in gospod Pregelj - o vprašanju domicila."
28,"Mislim, da ne moremo kar z levo roko odvreči argumentov, da je potrebno zagotoviti v glavni parlamentarni zbor, t.j. v Državni zbor enakomerno zastopanost vseh območij Slovenije."
12,"S tem domicilnim principom, vsaj v volilni enoti, to stvar tudi zagotovimo."
18,"Dejstvo je, da v tem trenutku večji del vodstev strank ali tudi parlamentarcev izhaja iz ožjega centra Slovenije."
12,"Ne trdim, da bi bilo potrebno te ljudi kakorkoli postaviti izven politike."
14,"Menim, da je mnogo funkcij, kjer lahko tudi kot neparlamentarci to svojo vlogo opravljajo."
29,"Po drugi strani pa menim, da je prav, da imajo tudi tista območja, ki nimajo v vodilnih strukturah strank svojih ljudi, zagotovljeno, da bodo dobil poslance v Državni zbor."
41,"V zvezi z domicilom bi poudaril še to, da se mi zdi posebno pomemben prav zaradi sprejetja nacionalne liste, za katero mislim, da je precejšen odstop od prvotnega predloga in bi na nek način izravnal posledice za eno in drugo stran."
12,"In mislim, da bi bilo možno tu doseči soglasje med večino strank."
12,Podpiram tudi amandma o izjasnjevanju kandidata glede sodelovanja s službo državne varnosti.
9,Tu ne gre za nobeno obtoževanje ali ogrožanje kogarkoli.
21,"Ocenjujem pa, da je prav, da imajo volilci možnost izvedeti o svojih kandidatih, ki bodo na volitvah kandidirali, nekaj osnovnih podatkov."
25,"In ta vprašanja so tista, za katera menim, da je najmanj kar smo dolžni (ne glede na to, da bi nas kdo vprašal) volilcem odgovoriti."
45,"Torej: brez kakršnihkoli takih ali drugačnih sankcij menim, da je to v interesu vseh, tudi v interesu družbe kot celote, ki prehaja iz enega sistema v drugega in mislim, da je to zelo dober amandma, ki bi brez posebnih posledic izboljšal tudi zakon kot celoto."
61,"Na koncu bi rekel samo še to, da si bo Slovenska ljudska stranka tudi vnaprej prizadevala za čimprejšnje sprejetje ne le zakona o volitvah v Državni zbor, pač pa tudi drugih zakonov, pri čemer upam, da bomo znali drug drugemu prisluhniti v tistih argumentih, ki jih je dejansko potrebno upoštevati glede na to, da sprejemamo volilno zakonodajo zanesljivo za daljše obdobje."
13,V tem smislu se tudi ne strinjam z načinom zavračanja predloga Narodno-demokratske stranke.
7,"Menim, da so tudi ti argumenti utemeljeni."
6,Pogledi na posamezne zakone so različni.
37,"Še enkrat pozivam k strpni razpravi in pričakujem, da bomo prav s sprejetjem posameznih amandmajev dosegli to, da bo tudi volilna zakonodaja v čim prejšnjem roku sprejeta in da bomo s tem tudi čimprej prišli do volitev."
1,Hvala.
1,Hvala.
8,Sedaj ste še nekateri dvignili roke za replike.
7,Jaz seveda nikomur ne morem odvzeti besede.
3,"Prosim, gospod Ribičič."
3,Spoštovani gospod predsednik!
33,"Jaz sem bil tudi dosedaj na tvoji strani v prizadevanjih, da gremo čim prej na glasovanje; samo po tej zadnji diskusiji mislim, da je vsako hitenje na glasovanje napačna poteza, popolnoma napačna poteza."
23,"Do sedaj sem mislil, da so problem tiste stranke, ki izrecno nasprotujejo, in posamezni poslanci, ki imajo drugačno stališče kot njihov poslanski klub."
4,Do te zadnje diskusije.
28,"Mislim, da so povsem korektno ravnali tisti, ki so - kot dr. Pirnat, kot gospod Tomažič, itn. - nasprotovali in izrazili upanje, da ta zakon tudi danes ne bo sprejet."
10,"To je pač njihova konsistenta politika, ki ima svojo kontinuiteto."
34,"Vendar pa imamo tukaj sedaj nasprotovanje poslancev in predlaganje novih amandmajev gospodov Halba, Preglja, Kolešnika in drugih, ki so v poslanskih klubih, katerih zastopniki so podpisali ta predlog in predlagali, da se danes sprejme."
11,"Moram reči, da niti eden od teh amandmajev ni nova stvar."
27,"To, kar je sedaj govoril gospod Podobnik, da smo se soočili s tem, da so neka odprta vprašanja, neka nova vprašanja, ki so nerazčiščena - preprosto ni točno."
33,"Kdor je spremljal te razprave, ve za vsakega od teh amandmajev, da se vleče že nekaj mesecev, da smo o njem večkrat razpravljali in da smo skušali sedaj graditi nek kompromis med strankami."
16,"Seveda pa to, da stvar ni zrela za končno odločanje, je pokazala zadnja diskusija gospoda Podobnika."
57,"Jaz bi vas spomnil - sicer pa imate to vsi pred seboj - da je gospod Marjan Podobnik v imenu kluba poslancev Slovenske ljudske stranke podpisal predlog, ki ga imamo na mizi in na začetku tega predloga piše: ""Skupina poslancev je na podlagi stališč poslanskih skupin parlamentarnih strank..."" - predpostavljam tudi stališča kluba poslancev Slovenske ljudske stranke ""pripravila takšen predlog""."
28,"Če sem sedaj prav razumel, gospod Podobnik umika svoj podpis; ne umika svojega podpisa, ampak želi, da se temu dodajo trije novi amandmaji, ki seveda spodkopavajo ta sporazum."
40,"Gre za vprašanja, ki so bila prej na dnevnem redu in o katerih preprosto ni možno doseči soglasja, tako da dodamo tri amandmaje, da pa ne vprašamo tistih, ki so podpisali ta sporazum, ali se s tem strinjajo ali ne."
25,"Tisto, kar predlagam kot nek minimum, je: najbrž bi bilo smiselno, da se ta skupina sestane in pogleda, kako in kaj je s tem predlogom."
23,"Toda tisto, kar je minimum, bi predlagal, da na hitro ne zaključimo z glasovanjem te razprave, ampak da gremo na predhodno preverjanje soglasja."
19,"Skratka, predsedniku formalno predlagam oziroma predsedujočemu, da gremo na predhodno preverjanje soglasja in ne takoj na glasovanje o zakonu."
1,Hvala.
1,Hvala.
4,Gospod Podobnik ima repliko.
22,"Jaz sem podpisal ta dogovor in tudi razpravljal s ciljem, da bi razrešili čim več tistih vprašanj, ki lahko ogrozijo sprejetje zakona."
29,"Prosim, da se tu ne sprenevedamo in se ne sprenevedate tudi tisti, ki ste pri teh usklajevanjih tako vztrajali na nekaterih amandmajih, da je sedaj zakonodaja postavljena pod vprašaj."
19,Jaz bom glasoval za zakonodajo; ne postavljam kot pogoj nobenega teh amandmajev in nisem v diskusiji postavil nobenega pogoja.
28,"Poudarjam pa to, da vam prav nič ne bo pomagalo, če boste rekli: to je bilo tako in tako dogovorjeno, ni pa zadostnega števila poslancev za te stvari."
50,"Ocenjujem - na osnovi razprav s poslanci iz različnih poslanskih klubov, tudi iz poslanskih klubov sedanje vladne koalicije - da bi bilo možno z dogovorom in sprejetjem nekaterih amandmajev, ki imajo veliko podporo v vseh treh zborih, doseči tak sporazum, da bi bil tudi končni sporazum 2/3-ska večina za sprejetje tega zakona."
23,"In zato še enkrat poudarjam, da bom osebno in tudi kot vodja kluba naredil vse, da bi dosegli sporazum za sprejetje tega zakona."
53,"Sami pa veste, da če ne bo zadostnega števila poslancev in če nekaterih amandmajev, ki bi lahko izboljšali možnost, da je zakonodaja sprejeta, ne bomo sprejeli, pač tu ne bo nobenega zmagovalca, odgovornost pa tako tistih, ki ne bodo glasovali za zakon, kot tistih, ki boste proti temu, da bi te amandmaje sprejeli."
1,Hvala.
1,Hvala.
6,Gospod Školč je prosil za repliko.
7,"Bojim se, da ima gospod Ribičič prav."
42,"V trenutku, ko je Marjan Podobnik, ki sem ga jaz štel, da je v isti skupini kot jaz in da je ravno tako škrtajoč z zobmi podpisal ta sporazum, pravi - mi pa vi - to pomeni, da on ni več predlagatelj tega zakona."
1,Hvala.
2,"Podobnik, replika."
5,Odločno protestiram zaradi takega namigovanja.
29,"Jaz sem eden predlagateljev in podpisnikov in še enkrat apeliram, dajmo se dogovoriti in poiščimo tako možnost, ki bo zagotovila optimalne pogoje za to, da bi bila zakonodaja sprejeta."
1,Hvala.
1,Hvala.
13,"Če ni več razpravljalcev, predlagam, da v skladu s proceduro preidemo na glasovanje."
5,Gospod Šeligo ima proceduralno pripombo.
2,Spoštovani zbor!
7,"To je seveda proceduralni poseg, ne vsebinski."
14,"Zboru predlagam, da opravimo javno poimensko glasovanje o zakonu o volitvah v Državni zbor."
3,Ta predlog utemeljujem.
29,"V tem trenutku, ko nas večkrat čas preganja, si ne moremo dovoliti morebitnih nejasnosti, ki bi ob glasovanju utegnile nastati, kot slišim, kot je nastalo v Zboru združenega dela."
17,"Z javnim glasovanjem bi se izognili razhajanjem med podatki s številom navzočih in številom poslancev, ki glasujejo."
10,"Omogočili bi pa tudi, da bo glasovanje jasno in pregledno."
20,"Temu se reče, naj se vidi odgovornost parlamenta - je tako velika, da prehaja s svojo težo na nominacijo posameznih poslancev."
15,"Siva tipka je v tem primeru kot vemo, imamo izkušnje, prešibek pa tudi varljiv medij."
2,Hvala lepa.
1,Hvala.
4,Zdaj imamo dva predloga.
13,"Predpostavljam, da se oba nanašata na glasovanje o zakonu in ne o amandmajih."
23,"En predlog je, da bi o njem poimensko glasovali, drug predlog, ki je pravzaprav tudi kompatibilen je, da bi izvedli tudi predhodno glasovanje."
22,"Predlagam, da se zbor o tem odloči po glasovanju o amndmajih in da takrat odloča, ali bo ubral prvo ali drugo varianto."
4,Zdaj glasujemo o amandmajih.
3,Najprej ugotavljamo navzočnost.
6,"Vse poslance prosim, da potrdite navzočnost."
6,V zboru je vloženih 7 amandmajev.
13,"Vi ste amandmaje dobili kot predloge, kakor so jih predložili poslanci, na klop."
9,"Stališče predlagateljev je bilo večkrat povedano, zato kar glasujemo."
45,"Najprej glasujemo k amandmaju, ki ga je k 7. členu vložil gospod Pregelj, to je amandma, ki pravi: drugi odstavek se spremeni, tako da se glasi: ""Pravico voliti in biti voljen uresničuje volivec v volilni enoti, v kateri ima stalno prebivališče."" Stališče je bilo povedano."
5,"Kot rečeno, kvorum je 66."
5,Kdo je za ta amandma?
2,Smo vsi?
3,Kdo je za?
3,Je kdo proti?
4,Se je kdo vzdržal?
19,"Ugotavljam, da amandma ni dobil potrebne večine. 26 glasov je bilo za, 28 proti in 9 je bilo vzdržanih."
11,"Kvorum je sedaj 68, ker sta zdaj vstopila še dva poslanca."
7,Drugi amandma je vložen k 42. členu.
46,"To je amandma gospoda Halba, ki pravi: ""V posamezni volilni enoti oziroma volilnem okraju lahko kandidirajo samo kandidati, ki imajo volilno pravico in stalno prebivališče v tej volilni enoti oziroma v volilnem okraju."" Amandma je soroden kot prejšnji s tem, da domicil še oži na okraj."
3,Kdo je za?
3,Je kdo proti?
4,Se je kdo vzdržal?
15,"Ugotavljam, da s 26 glasovi za, 29 proti in 13 vzdržanimi amandma ni bil sprejet."
31,"Naslednji amandma, to je amandma k 44. členu, je vložil v zboru gospod Andrej Magajna in pravi, da se v 44. členu v drugem odstavku število ""100"" zamenja z besedo ""50""."
5,Še vedno je 68 navzočih.
3,Kdo je za?
3,Je kdo proti?
4,Se je kdo vzdržal?
19,"Ugotavljam, da amandma, ki je dobil 26 glasov za, 16 proti in 24 vzdržanih glasov, ni dobil potrebne večine."
32,"Amandma k 47. členu je vložil ravno tako gospod Andrej Magajna, pravi, da se prvi in drugi odstavek spremenita, tako da se glasita: ""Volivec da svojo podporo s podpisom na podpisanem obrazcu."
27,"Obrazec mora vsebovati oznako volilne enote, ime liste in osebne podatke volivca, ime, priimek, rojstne podatke, registrsko številko osebne izkaznice, enotno matično številko in naslov stalnega prebivališča."
19,"Pravico do vpogleda v podatke predloženih obrazcev ima samo pristojna volilna komisija oziroma sodišče."" Še vedno je kvorum 68."
3,Kdo je za?
3,Je kdo proti?
4,Se je kdo vzdržal?
16,"Ugotavljam, da s 26 glasovi za, 20 proti in 18 vzdržanimi amandma ni dobil potrebne večine."
9,K 51. členu je vložil amandma gospod Jože Magdič.
28,"Prvi: Za prvim odstavkom 51. člena se vstavi tekst: ""Delegat za poslanca priloži tudi pisno izjavo, da bo v času predvolilnega postopka na javno postavljena vprašanja odgovarjal resnicoljubno."
7,Izjavo volilna komisija deponira kot javno listino.
27,"V kolikor se pozneje s sodnim postopkom ugotovi, da odgovori na postavljena vprašanja niso bili resnični ali so bili zavajajoči, ima to za posledico izgubo poslanskega mandata."""
3,68 je kvorum.
3,Kdo je za?
3,Je kdo proti?
4,Se je kdo vzdržal?
16,"Ugotavljam, da s 26 glasovi za, 23 proti in 16 vzdržanimi amandma ni dobil potrebne večine."
13,"Amandma k 93. členu (prosim za malo pozornosti), je vložil gospod Žare Pregelj."
36,"Amandma pravi: zadnji odstavek se razširi z novim stavkom, ki se glasi: ""Vrstni red kandidatov na spisku kandidatov mora odražati enakomerno regionalno zastopanost tako da se prvih osem kandidatov na spispu kandidira v različnih volilnih enotah."""
3,Kdo je za?
3,Je kdo proti?
4,Se je kdo vzdržal?
7,"Ugotavljam, da amandma ni dobil potrebne večine."
26,K 111. členu je ravno tako vložil amandma gospod Žare Pregelj in pravi: v prehodne določbe zakona se vstavi za 111. členom nov 111.a člen.
38,"Ne bom ga bral, ker je dolg; kot veste, gre za amandma, da bi moral kandidat deponirati kot javno listino izjavo, ali je ali ni, in če je, s katero obveščevalno službo je kdaj sodeloval, domačo ali tujo."
10,In da ima to značaj javne listine in tako naprej.
3,Kvorum je 68.
3,Kdo je za?
3,Je kdo proti?
4,Se je kdo vzdržal?
17,"Ugotavljam, da z 39 glasovi za, 19 proti in 10 vzdržanimi glasovi amandma ni dobil potrebne večine."
19,"Sedaj imamo predlog, da glasujemo o zakonu - po eni strani poimensko, po drugi strani, da bi izvedli predhodno glasovanje."
23,"Najprej dajem na glasovanje predlog, da se glasuje javno, poimensko, kajti če se ta odločitev sprejme, potem drugi predlog ni več v igri."
4,"Prosim, da preverimo navzočnost!"
5,Kdo je za poimensko glasovanje?
3,Je kdo proti?
4,Se je kdo vzdržal?
20,"Ugotavljam, da je z 42 glasovi za, 4 proti in 22 vzdržanimi glasovi od 69 navzočih predlog gospoda Šeliga sprejet."
5,Torej bomo glasovanje izvedli poimensko.
56,"Kot veste, se to glasovanje po poslovniku izvede na ta način, da sekretar zbora kliče poslance po abecednem redu; poslanci se izrekajo ""za"" ali ""proti""; predsedujoči zbora ponovi opredelitev ""za"", ""proti"" ali ""vzdržan"" zaradi magnetograma, in ko se gre prvič skozi, se poslance, ki pri prvem klicu niso oddali glasu, še enkrat pokliče zaradi preverjanja navzočnosti."
7,Potem se glasovi seštejejo in tako naprej.
6,Gospod Ribičič ima še eno pripombo.
1,Spoštovani!
35,"Ocenjujem, da bi to predhodno glasovanje bilo smiselno; način glasovanja mi pri tem ni bil bistven - ali poimenski ali ne - in prosim, da se zbor opredeli o tem, ali je za predhodno glasovanje ali ne."
23,"Jaz mislim, da omogoča več manevrskega prostora za usklajevanje stališč med zbori in za iskanje sporazuma, ki bi privedel do sprejema volilne zakonodaje."
11,"Zato vztrajam samo pri tem, da se do tega zbor opredeli."
19,"Torej gospod Ribičič vztraja pri svojem predlogu, da bi - ne glede tudi na poznejše poimensko glasovanje - izvedli predhodno glasovanje."
7,Jaz sem dolžan predlog dati na glasovanje.
3,Kdo je za?
3,Je kdo proti?
4,Se je kdo vzdržal?
16,"Ugotavljam, da z 29 glasovi za, 12 proti in 19 vzdržanimi predlog ni dobil potrebne večine."
4,Prehajamo na poimensko glasovanje.
7,"Prosim poslance, da sedaj ne zapuščate dvorane!"
12,"Glasujemo o predlogu zakona, ne glede na amandmaje, ker nismo nobenega izglasovali."
16,"Prosim, da na klic odgovorite ""za"", ""proti"" ali ""vzdržan"" in jaz bom to ponovil zaradi magnetograma."
36,"Tone Anderlič - za, Milan Balažic - za, Roberto Battelli - za, Peter Bekeš - za, Nada Bolcar - odsotna, dr. Stanko Buser - za, dr. France Bučar - za, dr. Andrej Capuder - vzdržan, Janez Gajšek - za, mag. Boris Gerl - za, Franc Golija"
33,", Gregor Golobič - za, Vano Gošnik - za, Alojz Grabner - vzdržan, Branko Grims - za, Janko Halb - vzdržan, Jože Hobič- za, Spomenka Hribar - za, Janez Janša - za, Franco Juri - za, Slavko Kmetič - za, mag.Janez Kocijančič"
63,", Štefan Kociper - za, Ciril Kolešnik - vzdržan, Janez Kopač - za, mag.Štefan Korošec - za, Ivan Krefl - vzdržan, dr. Lev Kreft - za, Božo Kuharič - za, Janez Lampret - za, Darja Lavtižar-Bebler - za, Mihaela Logar - za, Sonja Lokar - za, Andrej Magajna - vzdržan, dr.Jože Magdič - za, Marija Markeš - za, Metka Mencin - za, mag. Julij Nemanič - za, Mojmir Ocvirk - za, Borut Pahor - za, Anton Peršak - za, Alojz Peterle"
42,", Emil Milan Pintar - za, Franc Pipan - za, dr. Rajko Pirnat - proti, Franc Pivec - za, dr. Drago Plešivčnik - za, dr. Hubert Požarnik - za, Marjan Podobnik - za, Ignac Polajnar - za, Franc Potočnik - za, Miran Potrč - za, Maria Pozsonec - za, Žarko Pregelj - bo obrazložil glas."
1,Spoštovani!
6,Za ta zakon ne morem glasovati.
32,"Mislim, da sta bila moja dva amandmaja zelo tehtna, tretji - o deponiranju izjave o nečlanstvu in nesodelovanju s Službo državne varnosti - ravno tako zelo pomemben in vsi trije amandmaji niso bili sprejeti."
26,"Ta dogovor, ki ga je sicer podpisal predstavnik naše stranke, ne pa vodja kluba - jaz pri tem dogovoru nisem sodeloval in me ta dogovor ne zavezuje."
5,Zato nisem prekršil nikakršnega dogovora.
37,"Mislim, da načelo, ki ga ima naša stranka v svojem statutu in programu, da se bo zavzemala za regionalnost, za zastopanje javnih interesov, ne sme biti kršeno niti s tem volilnim zakonom, zato glasujem proti temu zakonu."
25,"Menim, da je še dovolj časa in tudi instrumentov, da se lahko sprejme boljša zakonodaja, bolj po meri vsem Slovencem in vsem državljanom v Sloveniji."
2,Hvala lepa.
1,Hvala.
4,"Potem je glas ""proti""."
5,"Žarko Pregelj - proti, Aleksandra Pretnar"
42,", Vitodrag Pukl - za, Ivan Pučnik - za, Peter Reberc - vzdržan, Izidor Rejc - za, dr. Ciril Ribičič - za, mag. Dušan Semolič - za, Jože Smole - za, mag.Rudi Šeligo - za, Mile Šetinc - za, dr. Leo Šešerko - za, Jožef Školč - za, Borut Šuklje - za, Zoran Thaler"
5,", Anton Tomažič - proti, Ivan Tomše"
6,", France Tomšič - za, dr. Ludvik Toplak"
19,", Bogomir Vaupotič - za, Andrej Verlič - za, Zdenka Vidovič - za, dr. Božidar Voljč - za, dr. Franc Zagožen - za, Zvone Žagar"
4,", mag. Viktor Žakelj - za."
5,Sedaj moramo klicati še enkrat.
13,"Eden ali dva poslanca sta sicer navzoča, pa ju sedaj ni v dvorani."
9,Ali je mogoče kaj storiti v zvezi s tem?
10,"Ne glede na to, ali bosta glasovala za in proti."
9,"To sta Tomše in Peterle, ki sta bila navzoča."
13,"Ponovno gremo na klicanje tistih, od katerih pri prvem klicanju nismo dobili odziva."
7,"Gospa Bolcar Nada - je ni, Golija Franc"
3,", mag. Janez Kocijančič"
21,", Alojz Peterle - ga ni, Aleksandra Pretnar - je ni, dr. Ludvik Toplak - ga ni, Ivan Tomše - ga ni, Zvone Žagar - ga ni."
15,"Po usklajenem seštevku je 59 poslancev glasovalo ""za"", 3 ""proti"" in 8 je bilo ""vzdržanih""."
14,Torej je zakon dobil potrebno večino glasov in je v našem zboru bil izglasovan.
30,"Predlagam, da za primer potrebe po usklajevanju - ki pa bo potrebno - pooblastimo komisijo, ki je bila v našem zboru že zadnjič imenovana za usklajevanje volilnih zakonov - če s tem soglašate?"
11,Mi imamo za volilne zakone že tako ali tako posebno komisijo.
51,"Prosim, da ne odhajate, ker gremo takoj na usklajevanje zakona o Državnem svetu, kjer je ravno tako potrebna 2/3-ska večina! (gre za 5 minut dela!) Apeliram na to, da bi to še naredili, zato, ker je potem predviden sklic ustavne komisije, da bo dala opredelitev do osnutka zakona o volilnih enotah."
13,In pogoj za to je sprejem oziroma opredelitev do zakona o Državnem svetu.
19,"Prosim, če lahko še malo potrpite, da vsaj tega uskladimo, zakon o volitvah predsednika potem lahko usklajujemo po odmoru."
3,Ali se strinjate?
16,S tem prekinjam 43. sejo in se vračamo na 41. sejo usklajevanje zakona o državnem svetu.
4,"Predlagam, da nadaljujemo sejo."
28,"Hkrati najprej izkoriščam to priložnost za ponovni moralistični apel na klube, da bi zadržali kvorum, ki smo ga imeli, kajti danes je pred nami še usklajevanje volilnih zakonov."
35,"Povedati moram, da Zbor občin še glasuje o predlogu usklajevalne komisije za zakon o Državnem svetu in predlogu te delovne skupine za predlog za ponovno obravnavo v zvezi s predlogom zakona o volitvah predsednika Republike."
13,Mi smo že neusklajeni z Zborom združenega dela glede zakona o Državnem svetu.
14,"Tako da se pričakuje delovna skupna seja, kajti tu nas čaka zadnja faza usklajevanja."
19,Pred tem je treba opraviti še usklajevanje za zakon o Državnem zboru in za zakon o volitvah predsednika Republike.
19,"Tudi tu smo neusklajeni že z Zborom združenega dela, ki ni sprejel amandmajev, ki jih je predlagala delovna skupina."
25,"Zato vas obveščam, da bo usklajevalna komisija sklicana takoj, ko bo Zbor občin izglasoval - kakorkoli že - oba zakona o Državnem zboru in volitvah predsednika Republike."
6,Mi imamo imenovano to usklajevalno skupino.
32,"Ker sem bil član usklajevalne skupine jaz, ki sem pa danes edini za tem mikrofonom, predlagam, če bi soglašali s tem, da mene v usklajevalni komisiji zamenja pripadnik iste stranke, gospod Šeligo."
13,"Potem, ko bomo ugotovili, če smo sklepčni, bom to dal tudi na glasovanje."
8,"Medtem upam, da se nas bo toliko zbralo."
33,"Mi bi takoj začeli s 4. točko dnevnega reda današnje seje, kajti 2. in 3. točka sta odvisni od sprejema volilne zakonodaje in od seje ustavne komisije, ki mora biti sklicana po tem."
11,Zato bi ti dve preskočili in bi šli na 4. točko.
7,"Prosim, da ugotovimo navzočnost! 36 navzočih poslancev."
9,"Povedati moram, da imamo odmor že uro in četrt."
15,"Gospod Pintar se je javil k besedi, vendar seja še ni uradna, dokler ni sklepčna."
23,"Pravkar sem prejel obvestilo, da je Zbor občin sprejel zakon o Državnem svetu na isti način kot mi; se pravi, z vsemi amandmaji."
5,Kljub temu je zakon neusklajen.
4,Jaz bi predlagal nekaj.
53,"Kolegi in kolegice, bojim se, da bo zaradi tega, ker je zakon v različnih fazah, Zbor združenega dela ga še ni sprejel, pa bo razpravljal, pa usklajevalna komisija pa ustavna, da se nam lahko zgodi, da bomo tu viseli uro za uro in čakali, kdaj bomo prišli do drugega glasovanja o tem zakonu."
40,"Zato predlagam, da razmislimo, če ni pametneje, da se mi takoj posvetimo 4. točki in potem preteklim nedokončanim sejam, da pa se sedaj načelno zmenimo, da se bomo na to problematiko vrnili jutri zjutraj ob 10.00 uri in takrat glasovali."
19,"Po mojem je to pametneje, kot verjeti, da se bomo ob 19.00 uri zvečer k zakonu vrnili in glasovali."
16,Mi imamo zagotovila vrste poslancev samo za danes in jutri nedvomno ne bo več dvotretjinskega kvoruma.
16,"Potem umikam svoj predlog, ampak bojim se, da bo tudi ob 18.00 uri težko doseči kvorum."
7,Mi bomo na 4. točko šli takoj.
3,Ponovno preverjamo navzočnost!
2,Nadaljujemo sejo.
19,"Takoj ko dobimo obvestilo, da je Zbor občin sprejel tudi zakon o volitvah predsednika, bomo predlagali sklic usklajevalne komisije."
13,"Kdo je za moj predlog, da mene zamenja v usklajevalni komisiji gospod Šeligo?"
3,Je kdo proti?
4,Se je kdo vzdržal?
8,"Ugotavljam, da je gospod Šeligo član usklajevalne komisije."
15,Zbor občin je tudi sprejel zakon in čez pet minut se bo sestala usklajevalna komisija.
17,"Na 4. točko žal ne moremo iti, ker ni sprejeta na dnevni red v vseh treh zborih."
14,Prehajamo na 5. TOČKO DNEVNEGA REDA - OSNUTEK ZAKONA O EVIDENCAH S PODROČJA JAVNE VARNOSTI.
9,Osnutek zakona je v obravnavo predložila Vlada Republike Slovenije.
64,"Obravnavali so ga: Komisija za notranjo politiko kot matično delovno telo, ki osnutek zakona podpira; Komisija za nadzorstvo nad zakonitostjo dela Službe državne varnosti kot zainteresirano delovno telo, ki z vidika svojih pristojnosti do osnutka zakona nima pripomb in Zakonodajno-pravna komisija, ki je ugotovila, da je predlagatelj v novem osnutku zakona upošteval njene pripombe, razen pripombe k 14. členu, ki ni v celoti upoštevana."
22,"V zvezi s tem je komisija menila, da je potrebno krog legitimiranih oseb, ki se vnesejo v evidenco, zožiti in jasneje opredeliti."
18,"Predstavnik vlade k tej točki je - najbrž bi bil nekdo z Ministrstva za notranje zadeve, ki ga ni."
5,Želijo besedo poročevalci delovnih teles?
2,Ne želijo.
4,"Če ne, odpiram razpravo."
7,Za razpravo se je prijavila Metka Mencin.
6,"Gospa Mencin, samo trenutek, se opravičujem."
32,"Komisija za usklajevanje volilne zakonodaje gre lahko takoj v salon na usklajevanje, samo moramo izvoliti še enega člana iz našega zbora, kajti tudi gospod Peterle je odsoten, ker je odpotoval v Nemčijo."
3,Predlagajo gospoda Hobiča.
5,Navzočnost prosim! 41 navzočih poslancev.
13,"Kdo je za to, da gospod Hobič zamenja v usklajevalni komisiji gospoda Peterleta?"
3,Je kdo proti?
4,Se je kdo vzdržal?
6,"Ugotavljam, da je gospod Hobič potrjen."
14,"Gospod Šeligo, Tomažič, Hobič, Mile Šetinc in Miran Potrč, prosim, če gredo v salon."
6,"Še enkrat opozarjam, da bo jasno."
29,"Potrebujemo usklajevalni predlog za usklajevanje v zboru o volitvah predsednika Republike, o volitvah v Državni zbor in predlog za usklajevanje na skupni delovni seji za zakon o Državnem svetu."
2,Nadaljujemo sejo.
3,Gospa Metka Mencin.
4,"Spoštovane poslanke, spoštovani poslanci!"
8,Razpravo bom začela pri pripombah na 14. člen.
28,"Tudi Zakonodajno-pravna komisija je opozorila na to, da trditev v obrazložitvi osnutka, da so v osnutku upoštevane pripombe iz razprave iz prejšnje faze zakonodajnega postopka, ne drži popolnoma."
13,Po našem mnenju določba 14. člena ni dosti boljša od določbe prvotnega osnutka.
15,"V evidencah se namreč po tem osnutku vodi vsakogar, ki se pooblaščeni osebi zdi sumljiv."
9,Sumljiv pa se mu lahko zdi zaradi česar koli.
20,"Sumljivo je lahko vse, kar je nenavadno, neobičajno, vse, kar pade iz okvirov tistega, kar pooblaščena oseba pojmuje kot normalno."
66,"Recimo, pooblaščena uradna oseba z bujno domišlijo lahko državljanki ali državljanu zaradi njenega oziroma njegovega videza, zaradi zadrževanja na nedoločenem mestu ob nedoločenem času - izraz določen tej določbi ne daje nobene določnosti, zato govorim o nedoločenem - pripiše vse mogoče namene, s čimer se potem utemeljuje legitimiranje, s tem pa utemeljuje vzpostavljanje evidenc oziroma enoletno shranjevanje podatkov, tudi tisti, ki vodi evidence osebnih podatkov ne tem področju."
22,"Nam je sicer jasno, da je osnovni problem v zakonodaji, ki sploh dovoljuje legitimiranje v primerih, kakršne navaja 14. člen tega osnutka."
19,"Če uradne osebe še imajo taka sporna pooblastila, pa vseeno ni treba vsega skupaj zaostrovati z vodenjem evidenc legitimiranih."
10,Zato predlagamo črtanje 14. člena in četrte alinee 6. člena.
18,"Čisto dovolj za javno varnost je, da se vodijo evidence osumljenih za prekrške in osumljenih za kazniva dejanja."
40,"Upam, kljub temu, da trenutno ni nikogar z ministrstva, da bom dobila odgovor na vprašanje v zvezi s 5. členom, ki omogoča pridobivanje podatkov iz drugih evidenc, za katere zakon določa, da jih pooblaščeni organ za notranje zadeve sme uporabljati."
8,"Zanima me namreč, kateri zakon bo to določil."
42,"Če določbe področni zakon ne opredeli niti tega, komu se lahko posredujejo podatki iz evidenc z njegovega področja niti iz katerih evidenc se lahko pridobivajo, potem se bojim, da se vse skupaj konča tako, da vsakdo lahko pridobiva vse podatke od vsakogar."
19,"V zvezi s tem bi bilo potrebno urediti vso zakonodajo, ker to vprašanje nikakor ne zadeva samo tega zakona."
24,"Če se to ne bo uredilo, bomo izničili večino tistega, kar dobrega za varstvo pravic državljank in državljanov prinaša zakon o varstvu osebnih podatkov."
27,"Opozorila bi še na 12. in 13. člen, ki dejansko vzpostavljata trajne evidence osebnih podatkov o vseh, ki so bili najmanj dvakrat obsojeni na enoletno zaporno kazen."
19,"Da bi vedeli, kaj ta določba dejansko pomeni, bi jo morali brati skupaj z akti, ki opredeljujejo način nadzorovanja."
42,"Na koncu bi rada rekla še to, da me pravzaprav skrbi neka močna želja po nadzorovanju, ki se, resnici na ljubo, ne kaže samo v tem zakonu; seveda pa dejstvo, da to ni edini sporni zakon, ne ublaži očitkov na njegov račun."
1,Hvala.
1,Hvala.
5,Za diskusijo ni več prijavljenih.
5,"Predlagam, da gremo na glasovanje."
2,Ugotavljamo navzočnost!
7,Ali je kdo pozabil pritisniti na tipko?
14,"Zboru predlagam naslednji sklep: ""Zbor sprejema osnutek zakona o evidencah s področja javne varnosti."
19,"Zbor nalaga predlagatelju, Vladi Republike Slovenije, da ob upoštevanju razprave na zboru in v delovnih telesih pripravi predlog zakona."""
6,Želi kdo razpravljati o predlogu sklepa?
6,"Če ne želi, predlagam, da glasujemo."
5,Kdo je za ta sklep?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
17,Prehajamo na 6. TOČKO DNEVNEGA REDA - PREDLOG ZA IZDAJO ZAKONA O RDEČEM KRIŽU SLOVENIJE Z OSNUTKOM ZAKONA.
14,Predlog za izdajo zakona z osnutkom zakona je v obravnavo predložila Vlada Republike Slovenije.
52,"Obravnavali sta ga Komisija za notranjo politiko kot matično delovno telo, ki je podprla predlog predlagatelja zakona za združitev obravnave prve in druge faze zakonodajnega postopka, in predloga za izdajo zakona o Rdečem križu Slovenije z osnutkom zakona in Zakonodajno-pravna komisija, ki je prav tako podprla predlog predlagatelja za združitev obeh faz."
36,"V splošni obravnavi osnutka zakona se je Zakonodajno-pravni komisiji postavilo vprašanje, kakšen je položaj Rdečega križa glede na novo ustavo oziroma pod katero institucijo novega pravnega sistema, uveljavljenega z novo ustavo, bi ga bilo mogoče uvrstiti."
21,"Opozorjeno je bilo tudi, da bi ta zakon moral urejati vprašanja v zvezi s sodelovanjem Rdečega križa z drugimi humanitarnimi organizacijami."
10,Predstavnik Vlade Republike Slovenije k tej točki je gospod Voljč.
3,Ali želi besedo?
5,Želijo besedo poročevalci delovnih teles?
0,.
2,Odpiram razpravo.
7,Želi kdo razpravljati o tem osnutku zakona?
8,"Če ne želi nihče, predlagam zboru naslednji sklep:"
13,"""Zbor sprejema predlog za izdajo zakona o Rdečem križu Slovenije z osnutkom zakona."
16,"Zbor nalaga predlagatelju, Vladi Republike Slovenije, da ob upoštevanju razprave v delovnih telesih pripravi predlog zakona."""
7,Želi kdo razpravljati o predlogu tega sklepa?
3,Če ne želi...
4,Gospod Kociper želi razpravljati.
2,Hvala lepa.
13,Očitno smo po kosilu nekoliko utrujeni in gredo točke dnevnega reda hitro skozi.
32,"Mislim, da bi bilo prav, da opozorimo pri tej točki dnevnega reda, da ta zakon pokriva le eno področje humanitarnih organizacij oziroma je to le eno področje, ki ga pokrivajo humanitarne organizacije."
24,"V tem zboru in tudi osebno sem vložil nekaj pobud in tudi delegatskih vprašanj, kako je z drugimi humanitarnimi organizacijami oziroma z dobrodelnimi organizacijami."
35,"Predlagam, da se ta predlog sklepa dopolni v tem smislu, da ta zbor nalaga, da Vlada pripravi osnutek - ali kako se že glasi ta sklep - za ta zakon in tudi za druga področja dobrodelnih organizacij."
2,Hvala lepa.
1,Hvala.
9,Gospa Sonja Lokar želi tudi razpravljati o predlogu sklepa.
5,Jaz bom predlog sklepa podprla.
20,"Prosim pa, če se tako formulira, da bo jasno, da se bodo v predlogu zakona upoštevale tudi pisno oddane pripombe."
15,Da ne bi težila: v glavnem gre za podporo zakonu in bom kar pisno oddala.
1,Hvala.
24,"Sedaj imam predlog za dopolnitev osnovnega sklepa in predlog za dodatni sklep, ki pa ni bil oddan v sklopu obravnave, tako kot zahteva poslovnik."
14,"Večkrat sem opozarjal poslance v zboru, da oddajte prijave za diskusije v okviru točk."
13,"Na ta način imam vnaprejšnje opozorilo, da nameravate razpravljati v okviru določene točke."
9,"In drugič, sem celo vprašal, če želi kdo razpravljati."
19,"Naredil bom precedens in bom dal predlog dodatnega sklepa, kot ga je predlagal gospod Kociper, na glasovanje, ampak zadnjič."
55,"Moram povedati tudi to, da je v gradivu, ki ga je dala Zakonodajno-pravna komisija že isti sklep in predlagam - očitek iz klopi je upravičen - da zbor s tem, ko je osnovni sklep sprejel in ko podpira stališča delovnih teles, tako ali tako podpira tudi tako stališče, kajti v stališču Zakonodajno-pravne komisije je to že zajeto."
9,"Apeliram, da oddate prijave za točke dnevnega reda vnaprej."
10,"Institucija prijave je namenjena točno temu, da ne gremo mimo."
20,"Predlagam, da se potem osnovni sklep glasi: ""Zbor sprejema predlog za izdajo zakona o Rdečem križu Slovenije, z osnutkom zakona."
20,"Zbor nalaga predlagatelju, Vladi Republike Slovenije, da ob upoštevanju razprav, oddanih v zboru in na delovnih telesih, pripravi predlog zakona."""
2,Ugotavljamo navzočnost!
5,Kdo je za tak sklep?
3,Je kdo proti?
4,Se je kdo vzdržal?
12,"Ugotavljam, da je bil s 44 glasovi za ta sklep soglasno sprejet."
39,"Gospod Kociper, predlagam, da ne vztrajate pri svojem predlogu, ker je tako v stališču delovnega telesa kot v razpravi v zboru bil predlog podan; ker res ni bil oddan v skladu s poslovnikom in je opozorilo iz klopi ustrezno."
16,Prehajam na 7. TOČKO DNEVNEGA REDA - PREDLOG ZA IZDAJO ZAKONA O PRILOŽNOSTNIH KOVANCIH Z OSNUTKOM ZAKONA.
14,"Predlog za izdajo zakona, z osnutkom zakona, je v obravnavo predložila Vlada Republike Slovenije."
60,"Obravnavala sta ga Komisija za kreditno-monetarni sistem kot matično delovno telo, ki predlog za izdajo zakona z osnutkom zakona podpira in Zakonodajno-pravna komisija, ki z vidika svoje pristojnosti niti v načelni niti v konkretni razpravi ni imela pripomb k predlogu za izdajo tega zakona, z osnutkom zakona in se je strinjala tudi z združitvijo prve in druge faze zakonodajnega postopka."
18,"Predstavnik Vlade Republike Slovenije k tej točki je - moral bi biti nekdo iz finančnega ministrstva, pa ga ni."
6,Ali želijo besedo poročevalci delovnih teles?
0,.
2,Odpiram razpravo.
3,Prijavljen ni nihče.
10,"Če ni razpravljalcev, jo zaključujem in predlagam zboru naslednji sklep:"
12,"""Zbor sprejema predlog za izdajo zakona o priložnostnih kovancih, z osnutkom zakona."
16,"Zbor nalaga predlagatelju, Vladi Republike Slovenije, da ob upoštevanju razprave v delovnih telesih pripravi predlog zakona."""
7,Ali želi kdo razpravljati o predlogu sklepa?
5,"Če ne, gremo na glasovanje."
2,Ugotavljamo navzočnost!
5,Kdo je za predlagani sklep?
3,Je kdo proti?
4,Se je kdo vzdržal?
13,"Ugotavljam, da je z 41 glasovi za in 2 proti ta sklep sprejet."
14,"8. TOČKO DNEVNEGA REDA moramo preskočiti, ker zbori med seboj niso usklajeni glede faz."
19,"Mimogrede naj povem, da bo usklajevanje dnevnega reda, torej tudi teh faz jutri ob 8.30 uri v sobi 209."
18,"Mi smo usklajevalno komisijo imenovali na začetku - upam, da se še spominjate, tisti, ki ste bili vanjo imenovani."
16,Prehajamo na 9. TOČKO DNEVNEGA REDA - OSNUTEK NACIONALNEGA PROGRAMA ZA PREPREČEVANJE ZLORABE DROG V REPUBLIKI SLOVENIJI.
35,"Osnutek nacionalnega programa so v obravnavo predložili Tone Peršak in Spomenka Hribar, poslanca v DPZ, Tone Kramarič in Janez Gale, poslanca v Zboru občin ter Irena Keber in Vlado Puc, poslanca v Zboru združenega dela."
48,"Osnutek nacionalnega programa je obravnaval Odbor za zdravstvo, ki podpira vsebino in pobude v predloženem osnutku programa, ki so ga predložili poslanci Demokratske stranke; moral bi ga obravnavati tudi Odbor za delo, zaposlovanje in socialno politiko, ki pa ni bil sklepčen, ko so imeli to na dnevnem redu."
13,"Na klop smo prejeli mnenje Vlade Republike Slovenije, ki podpira osnutek nacionalnega programa."
22,Na klop smo prejeli tudi predlog stališč in sklepov poslanskega kluba Demokratske stranke k nacionalnemu programu preprečevanja zlorabe drog v Republiki Sloveniji.
13,Predstavnik predlagateljev sem jaz in mi dovolite samo par besed v imenu predlagateljev.
29,"Demokratska stranka je, kot veste, pred časom spodbudila javno tribuno, ki jo je prenašala tudi televizija, na kateri je bilo dosti celovito obravnavana problematika zasvojenosti z drogami v Sloveniji."
46,"Na podlagi te okrogle mize in na podlagi sodelovanja skupine strokovnjakov, ki pokrivajo različna področja - od zdravstvenega področja, šolskega področja, tudi športa, družinske politike, itn. - je nastal ob stranki - kajti gre za strokovnjake, ki niso člani te stranke - program, ki ga ponujamo tej Skupščini v sprejem."
34,"Bistvo tega programa je, da določa cilje takega programa, določa tudi temeljna napotila glede tega, kako bi bilo treba organizirati dejavnost in določa tudi to, katere korake bi bilo treba narediti v najkrajšem času."
41,"Program ponujamo - kljub skepsi nekaterih ljudi in tudi predstavnikov Vlade, češ da nekoliko hitimo - v sprejem danes zaradi tega, ker program vključuje oziroma predvideva nekatere dejavnosti, ki so povezane s šolo in bi jih bilo dobro začeti z naslednjim šolskim letom."
21,"Hkrati pa program nalaga določene obveznosti Vladi Republike Slovenije, ki bi jih bilo treba upoštevati ob načrtovanju proračuna za naslednje leto."
25,"Zato se nam zdi smiselno ta program sprejeti zdaj, da bi tako omogočili v okviru Vlade pravočasno pripravo na te korake, ki jih program predlaga."
62,"Poleg tega je program usmerjen izrazito medresorsko in ga po našem mnenju ni mogoče vezati na en sam resor v Vladi, ali pa koncipirati na ta način, češ da naj to vodi en resor v Vladi in po potrebi vključuje ostale resorje, ampak je treba ta program na nek način voditi na ravni cele Vlade in ga dejansko opredeliti kot nacionalni program."
29,"Zato predlagamo, da se ustanovi pri Vladi poseben odbor, kot delovno telo zdravstvenega sveta, ki bo to dejavnost naprej vodil, koordiniral in tudi predlagal bolj podrobne ukrepe in korake."
13,"Kot rečeno, program ni politične narave, ampak je delo strokovnjakov z različnih področij."
17,"In po oceni Vlade in delovnih teles tudi ni razlogov za to, da ga ne bi podprli."
1,Hvala.
6,Ali želijo besedo poročevalci delovnih teles?
8,"Prosim, gospod Plešivčnik v imenu Odbora za zdravstvo."
17,"Odbor za zdravstvo podpira iniciativo poslancev Demokratske stranke, da se oblikuje interdisciplinarno telo za obravnavanje tega problema."
30,"Bistvo je, da se Vlada kot celota zadolži kot odgovorna za dogajanje na tem področju in zato se tudi ne nasprotuje oblikovanju takega medresorskega telesa, npr. pri Svetu za zdravje."
32,"Seznanjeni pa smo bili tudi z aktivnostmi Ministrstva za zdravstvo že doslej, ki je že oblikovalo podobno skupino - tudi multidisciplinarno zastavljeno - s skoraj istimi strokovnjaki, ki naj bi sodelovali tudi v bodoče."
18,"Zato je Odbor menil, da kaže te aktivnosti povezovati, kakorkoli že, ne pa jih voditi dvo - ali večtirno."
1,Hvala.
7,Za razpravo se je prijavil gospod Kociper.
1,Spoštovani!
39,"Slovenski krščanski demokrati podpiramo in pozdravljamo aktivnosti za preprečevanje zlorabe drog, posebej še tiste aktivnosti, ki so po zaslugi očeta Don Pierina, ustanovitelja ""Skupnosti Srečanje"", v zadnjem letu zaradi visokih pozitivnih rezultatov doživele odobravanje in podporo širše slovenske javnosti."
17,"Tako podpiramo tudi pobudo za nacionalni program, ki jo danes obravnavamo v najvišjem zakonodajnem organu naše države."
10,Tej pobudi lahko pripišemo vso dobro voljo in dober namen.
8,Vendar ima ponujeni osnutek kar nekaj bistvenih pomanjkljivosti.
17,"Kot npr.: koncept, ki ga predstavlja osnutek, vse preveč podržavlja in centralizira skrb za preprečevanje zlorabe drog."
23,"Drugič ignorira dosedanjo živahno razpravo in lokalne pobude ter programe in poskuse, ki imajo zavidljive pozitivne rezultate različnih skupin, predvsem skupine ""Skupnosti Srečanje""."
23,"Tretjič, viden je tudi pretirani normativizem, ki se kaže predvsem v administrativnem usklajevanju različnih odborov in resorjev, ki naj bi pokrivali to področje."
12,"Četrtič, premalo je poudarjena široka preventivna dejavnost in interdisciplinarni oziroma multidisciplinarni pristop."
31,"Petič, strukturo udejanjanja nacionalnega programa gradi predstavljeni koncept še na neobstoječem organu Vlade, to je na Svetu za zdravje, ki še ni ustanovljen, in ne vključuje drugih struktur, ki že delujejo."
2,Da zaključim.
38,"Podpiramo, da se pripravi nacionalni program za preprečevanje zlorabe drog - oziroma sem prepričan, da je slovenski izraz ""mamil"" - s predstavljenimi pripombami, v skladu s stališči Vlade, ki je menda že zadolžila interdisciplinarno delovno skupino za širok narodni program."
2,Hvala lepa.
1,Hvala.
5,Besedo ima gospa Sonja Lokar.
36,"Mislim, da je zelo pohvalno, da smo dobili ta program v Skupščino in da je dobro, da se začne čim prej zelo konkretna diskusija o tem, kako posamične probleme, ki jih že imamo, čim bolje reševati."
49,"Bila bi zelo vesela, če bi v okviru tega programa v najkrajšem možnem času dobili konkreten odgovor na vprašanje, kdaj in na kakšen način bomo zagotovili takšno reševanje problema zasvojenosti, kot so ga poskusili s propadlim referendumom (kot vsi veste) pred kratkim urediti in se to ni dalo realizirati."
30,"Torej, bilo bi dobro, če bi dobili tudi ta predlog na mizo: kje in kako locirati takšne komune, v katerih bi se lahko zdravili mladi in tudi manj mladi zasvojenci."
3,To je eno.
61,"Druga stvar, ki se mi zdi zelo zanimiva in o kateri bi bilo tudi vredno razpravljati v parlamentu, pa je vprašanje - sicer strokovno vprašanje - kako v nacionalnem programu rešiti dilemo, ali je morda legalizacija mehkih drog tudi pot k temu, da se zasvojenost počasneje širi in da se manj ljudi znajde na spisku tistih, ki jim je potem treba kurativno pomagati?"
1,Hvala.
1,Hvala.
6,Gospod Magdič se je še prijavil.
4,Spoštovane gospe in gospodje!
12,"O problematiki zlorabe drog bi govoril kot operativec, torej psihiater na periferiji."
17,"Moram povedati, da ni vse katastrofalno, kar je pravzaprav nekje zaspalo po spremembi političnega sistema v Sloveniji."
41,"Mi smo imeli v okviru bivšega sistema, kot krščanski demokrat moram to priznati, zelo organizirano službo zoper borbo proti številnim odvisnostim, ne samo proti drogam, ampak tudi v širšem smislu, to se pravi tudi proti alkoholu in kajenju in temu podobno."
15,"Skratka, to je funkcioniralo, ker je funkcioniralo korespondiranje oziroma komuniciranje med zdravstvom in delovnimi organizacijami."
4,Sedaj tega dejansko ni.
11,"To mi hudo pogrešamo, predvsem pri alkoholikih, kjer je popolna anarhija."
27,"Prepuščeni so lastni stihiji, pravzaprav, če hočejo, gredo na zdravljenje, če nočejo, ne gredo na zdravljenje, kaj šele, če bi začel problematiko drog v ožjem smislu besede."
26,"Zaradi tega menim, da je ta nacionalni program dejansko ponovno oživljanje na drugih nivojih, na drugem načinu, pravzaprav tisto, kar bi sodobna demokratična družba resnično rabila."
39,"Mislim, da bo tukaj potrebno sodelovanje na eni strani ministrstva, na drugi strani Vlade in pomembno zame je, da tukaj, v tem nacionalnem programu piše v tezah, da bo Vlada v na namen ustanovila odbor za preprečevanje zlorabe drog."
31,"Jaz bi samo želel, da bo dejansko to nekaj aktivnega, nekaj živega, kajti tudi iz lastnih izkušenj vem, da je aktivnost v preprečevanju zlorabe drog pravzaprav nekaj v smislu grešnega kozla."
8,Praktično tega bolj ali manj nihče noče izvajati.
31,"Redki smo v področju psihiatrije, psihologije in socialne aktivnosti, ki smo se odločili, da bi v okviru svoje stroke dejansko prostovoljno in samaritansko, ali kakorkoli že, sploh hoteli pri tem sodelovati."
44,"Zaradi tega bi jaz dejansko želel, da ta odbor za preprečevanje zlorabe drog, ki bo ustanovljen v okviru Vlade, ne bo samo nekaj površinskega, nekaj teoretičnega, ampak da bo dejansko ob tem, da bo dajal teoretične smernice, tudi nudil realno, torej vsebinsko terapevtsko pomoč."
2,Hvala lepa.
1,Hvala.
4,Če ni več razpravljalcev.
2,Gospod Požarnik.
9,"Ponovno apeliram na vse, da se prijavljate k razpravi."
1,Spoštovani!
15,"Zeleni Slovenije zelo pozdravljamo - temu bi rekel prej teze, kot že kar izdelan nacionalni program."
7,Vidimo to pač v sklopu onesnaževanja narave.
19,"Tudi človek je del narave in kot veste, smo danes priča onesnaževanju tako zunanje narave kot tudi notranje narave."
5,Sam prihajam iz psihiatrične bolnice.
13,Še deset let nazaj smo praktično vsakega posebej po imenu poznali v Sloveniji.
11,"Danes, kot sami berete, smo pred pravo poplavo na tem področju."
8,"Moramo ugotoviti, da se duševno zdravje ljudi slabša."
18,"Marsikaj, kar mi prodajamo pod firmo, da gre vse na boljše, je v resnici za ljudi na slabše."
32,"Mi smo ne samo pred poplavo drog, mi smo pred poplavo, če hočete, depresij, mi smo pred poplavo identitetnih kriz, mi smo pred poplavo slabitev človekovega jaza, smo pred kompletno izgubo smisla."
30,"To se vam zdi seveda, da je vse prenapihnjeno, toda v psihiatričnih bolnicah, in ne samo v njih, se slike bolnikov spreminjajo in niso več take kot so bile včasih."
43,"Včasih so bili ljudje na delu svoje osebnosti prizadeti, pa so rekli nevrotik itn., ampak v večini danes prihajajo pred nas bolniki, ki sicer nimajo več tistih motenj, imajo pa motnje, ki jih vsa stroka prepozna, da gre bolj v centralne dele osebnosti."
7,K temu kompletu sodijo seveda tudi droge.
6,"Moramo videti, da izginjajo tudi instrumenti."
28,"Vidimo, da slabi socialzacijska vloga družine, da ne samo droge v tem ožjem smislu, ampak da našo mladino resno ogroža tudi alkohol, še mnogo bolj kot samo droge."
25,"Skratka, to je en velik kompleks in zato bi rekel, da so to lahko teze in da je čudovito, da že k temu zares pristopimo."
12,Ob tem bi pa rad opozoril tudi na problem terapije v Sloveniji.
13,Slovenija trenutno v vseh psihiatričnih bolnicah skupaj ne zmore zares kvalitetne terapije narkomanije.
32,"Nismo bili na to pripravljeni, nimamo niti posebej šolanih ljudi niti primernih ustanov, zato bi bilo treba v tem svetu, ki se bo s tem ukvarjal, imeti tudi to zadevo pred očmi."
63,"Strinjam se s tistimi, ki opozarjajo, da ne bi smeli terapije centralizirati; da ni edina pot velikih psihiatričnih zavodov ali institucij ali države, da je treba resnično pripeljati v slovenski prostor vse oblike, in teh oblik je več, in jim dati enako legitimnost, enako pravico nastopati; ker so tudi ljudje zelo različni in nekatere oblike terapije so za nekatere boljše kot za druge."
5,"Skratka, da vas ne zadržujem."
6,Še enkrat iskreno pozdravljam to pobudo.
60,"Poznam večino teh strokovnjakov, mislim, da so to res veliki slovenski strokovnjaki, da vlivajo njihove teze zaupanje in samo da bi se iz teh tez čimprej to porodilo potem v prakso, da ne bi, tako kot marsikaj, ostalo samo v idejah, v nekih zamislih, medtem ko bi bil mladi človek nekje v Kopru ali Mariboru potem malo manj deležen tega."
6,Torej naredimo v tej smeri čimveč.
2,Hvala lepa.
1,Hvala.
3,Še gospod Voljč.
4,Spoštovane poslanke in poslanci!
25,"V resnici razpravljamo o problemu, ki se v slovenski družbi verjetno širi z največjo naglico in katerega razsežnosti na vseh področjih še nismo utegnili spregledati."
19,"Gre za problem, ki je izrazito multisektorski, ki se ne nanaša samo na zdravstvo, ampak na celo vrsto resorjev."
13,Na Ministrstvu za zdravstvo smo imeli vrsto aktivnosti že od začetka tega leta.
42,"Še preden je ta pobuda poslancev Demokratske stranke prišla, smo na ministrstvu ustanovili medresorsko skupino strokovnjakov, katere naloga je, da do oktobra izdela nekakšen vsesplošen načrt vseh aktivnosti, ki so na tem področju potrebne in ga bomo seveda predložili v razpravo Skupščini."
10,Pobuda poslancev Demokratske stranke je v tem smislu izrazito dobrodošla.
31,"Razpravo, ki smo jo danes tu imeli in ki jo nemara še bomo imeli, pa pozdravljam, in menim, da gre za dobrodošlo animiranje javnosti, katere podporo pri tem bomo nedvomno potrebovali."
2,Hvala lepa.
12,"Če dovolite, bi v imenu predlagateljev povedal nekaj besed glede na diskusijo."
63,"Ko je strokovna skupina pripravljala ta tekst, ki ga sedaj kvalificiramo nekateri kot teze, nekateri kot osnutek, je seveda imela pred seboj dilemo, ali poda nek vseobsegajoč tekst, ki se bo opredelil tudi do posameznih metod preventive, terapije itd. ali da naloži Vladi konkretne aktivnosti in temu delovnemu telesu oziroma odboru, ki naj bi ga ustanovili pri Vladi, v kakšni smeri naj deluje."
41,"Odločila se je za to drugo varianto, kajti če bi se odločila za prvo, bi seveda morala napisati dokaj debelo knjigo, ki bi jo predložila Skupščini, v kateri bi vse posamezne metode analizirala, jih okvalificirala kot boljše, nekatere manj uspešne itd."
6,To seveda ni bil namen tega.
47,"Namen tega je bil, da se Vlado spodbudi oziroma spodbudi neko dejavnost, organizirano iz enega centra - ne pa nujno izvajano v enem centru, kot je bilo slišati pripombo - in koordinirano z enega centra in tudi financirano s strani države, ki naj pač obseže vse te različne aktivnosti."
24,"Če ste pogledali zaključek tega teksta, ki je relativno kratek, ki govori o prioritetnih nalogah, vključuje nekatere stvari vendarle, ki so bile tu povedane."
26,"Recimo, četrti odstavek teh prioritetnih nalog govori, da je treba usklajevati to obravnavano problematiko z že obstoječimi preventivnimi programi, zdravstveno vzgojo in šolanje za zdravo življenje."
27,"Mislim, da je to točno tista referenca na diskusijo, ki jo je imel gospod Kociper in tudi na vse tisto, kar sta povedala gospod Požarnik in Magdič."
30,"Gre za to, da želimo spodbuditi medresorsko celovito koordinacijo te dejavnosti in spodbujanje dejavnosti, ne pa se opredeljevati do posameznih metod, kajti v različnih situacijah so različne metode različno učinkovite."
72,"Te prioritetne naloge so tisto, kar nas napotuje, da bi bilo treba to sprejeti zdaj in začeti te aktivnosti, se pravi to raziskavo, ki bi dala celovito podobo, ki jo načrtuje prvi odstavek, se pravi raziskovalni projekt, ki bo nekako zajel celoto - ker sedaj imamo samo paricialne, kot vemo, sondažne raziskave na posameznih šolah in posameznih okoljih - potem ta izobraževalni program in to proučevanje nacionalnih programov in državnih preventivnih projektov v svetu."
17,"Predlagam, da zbor sprejme ta stališča in sklepe, ki smo jih predlagali, ker nekako povzemajo to težnjo."
16,"Da bo Vlada predložila širše razdelan program, je seveda dobrodošlo in temu nikakor ne gre ugovarjati."
16,"Mislim pa, da je dobro sprejeti to spodbudo preprosto zaradi tega, da se aktivnosti lahko začnejo."
1,Hvala.
20,"Če ni več razpravljalcev, dajem na glasovanje predlagana stališča in sklepe, kot smo jih predložili, ki, kot rečeno, vključujejo to."
32,"Vladi bomo predložili tudi razpravo s te seje, tako da bo še posebej opozorjena tudi na te predloge, ki so bili dani v razpravi in bo tako imela podlago za nadaljevanje dela."
4,"Prosim, da ugotovimo navzočnost!"
12,"Stališča in sklepe ste dobili na klop, zato jih ne bi bral."
10,Dobili ste na klop ESA 456; danes je bilo razmnoženo.
8,Kdo je za predlog teh stališč in sklepov?
3,Je kdo proti?
4,Se je kdo vzdržal?
21,"Ugotavljam, da je zbor sprejel stališča in sklepe Skupščine Republike Slovenije k nacionalnemu programu za preprečevanje zlorabe drog v Republiki Sloveniji."
3,Prehajamo na 10.
7,TOČKO DNEVNEGA REDA - PREDLOG RESOLUCIJE O ŠPORTU.
16,Predlog resolucije o športu je v obravnavo predložil Odbor za vzgojo in izobraževanje ter telesno kulturo.
28,"Predlog resolucije je obravnavala Zakonodajno-pravna komisija, ki je menila, da bi bilo primerneje resolucijo o športu obravnavati in sprejemati v dveh fazah, glede na 319. člen poslovnika Skupščine."
57,"Ob tem je bilo opozorjeno, da je v skladu s prvim odstavkom 253. in 256. člena poslovnika resolucija eden aktov Skupščine, s katerim Skupščina opozarja na stanje, probleme in potrebe na področju družbenega življenja, ki so skupnega pomena za republiko, določa politiko, ki jo je treba uveljaviti na teh področjih in ukrepe, ki so za to potrebni."
23,"Tudi resolucija je pravni akt, zato je primerneje, da se obravnava v dveh fazah, v katerih se lahko predlagano besedilo izboljša in precizira."
35,"Glede na to, da ima Zakonodajno-pravna komisija precej pripomb sistemske narave, komisija predlaga zboru, da predlog resolucije o športu obravnava kot osnutek in naloži predlagatelju, da pri pripravi novega predloga resolucije upošteva tudi pripombe komisije."
29,"Vlada Republike Slovenije je dala mnenje in predlaga v tem mnenju, da se v resolucijo, ki jo sicer podpira, vnese sprememba v 9. točki, da se črta drugi odstavek."
5,Ali želi besedo predstavnik predlagatelja?
3,"Prosim, gospod Vaupotič."
2,Hvala lepa.
39,"Glede na to, da ste v zvezi s to resolucijo dobili precej materiala, in sicer samo resolucijo, konkretne kazalce in zadolžitve ter tudi posebej neke vrste uvodni nagovor, bom poskušal na kratko zadevo predstaviti in opozoriti na nekatere zadeve."
25,"Resolucija, o kateri govorimo, je rezultat dela Odbora za vzgojo in izobraževanje ter telesno kulturo, skupaj s precej široko skupino strokovnih delavcev na tem področju."
22,"Resolucijo smo pripravljali kar nekaj časa, zato menimo, da so bile upoštevane vse zadeve pri pripravi resolucije in je tudi kvalitetno pripravljena."
18,"Pri resoluciji ne gre zgolj za razvijanje vrhunskega športa, ampak gre predvsem za šport kot prvino kakovosti življenja."
23,"To je še toliko bolj pomembno glede na trenutno situacijo, ko živimo v času čedalje več motenj v fizičnem razvoju otrok in mladine."
23,"Raziskave s tega področja kažejo, da je situacija prav katastrofalna na tem področju in da je stanje otrok zelo slabo v tem smislu."
35,"Na drugi strani je ob čedalje več primerih alkoholizma, narkomanije na tem področju - ravno v prejšnji točki smo govorili o tem problemu - šport kot prvina kakovosti življenja eden zelo pomembnih dejavnikov za preprečevanje takšnih pojavov."
31,"V resoluciji je na prvo mesto postavljena družina kot dejavnik pri razvoju športne dejavnosti, kajti šport se v najnovejših raziskavah kaže kot pomembno sredstvo razvoja osebnosti, otrok, njihovih sposobnosti in lastnosti."
34,"Ob nespornem dejstvu, da je otroštvo odločilno za oblikovanje podobe odrasle osebnosti, ostaja del te podobe, ki jo je mogoče oblikovati edino s sredstvi, ki jih uporablja šport, to je s specifičnimi gibalnimi sposobnostmi."
20,"Če je teh sredstev pri vzgoji otrok premalo, ali pa se jih sploh ne poslužujemo, jih bo kasneje nemogoče nadomestiti."
18,Sočasno se kaže šport kot pomemben kompenzacijski dejavnik negativnih civilizacijskih trendov za vzgojo otrok in celostno podobno družine.
15,"Po mnenju nekaterih teoretikov ima športna dejavnost, zlasti družine, več kot zgolj socialno konpenzacijsko vlogo."
30,"Vloga športa kot dejavnika večje kohezivnosti družine in kvalitete njenega življenja je bila dolgo - ponekod bolj, ponekod manj - zanemarjena, navkljub spoznanjem različnih znanosti, kot so pedagogika, psihologija, sociologija, kineziologija itd."
12,Seveda je moč govoriti o vlogi športa tudi na precej drugih področjih.
24,"Naj omenim, da v teh dneh pomeni šport pomembno promocijo naše države; govorim o olimpijskih igrah, kjer se Slovenija predstavlja tudi prek te dejavnosti."
22,"Mogoče bi se obrnil še na mnenja, ki ste jih tudi dobili, in sicer najprej mnenje Vlade Republike Slovenije, ki resolucijo podpira."
12,"Predlaga samo eno spremembo, to je črtanje drugega odstavka v 9. točki."
37,"Naj vas spomnim, da ta odstavek govori o tem, da bi bilo možno in potrebno skrajšati rok vojaškega usposabljanja za najzmogljivejše in da bi to služilo tudi kot dodaten motiv mladim za zdrav in športen način življenja."
53,"Menim, da bi ta odstavek kljub vsemu veljalo ohraniti v resoluciji, ker država s tem, ko nekaj mladih ljudi oprosti meseca ali dveh mesecev služenja vojaškega roka, ne more izgubiti toliko, kolikor lahko ti mladi dobijo s takšnim načinom življenja, kot ga ta resolucija predvideva in za katerega se ta resolucija tudi zavzema."
11,"Zato predlagam, da kljub predlogu Vlade ostane drugi odstavek 9. točke."
55,"Glede na poročilo Zakonodajno-pravne komisije bi povedal, da v teh pripombah ne gre za večje vsebinske spremembe, ampak gre v precejšnji meri za bolj ali manj redakcijske ali manj pomembne spremembe, zato se mi ne zdi tako pomembno zadeve sprejemati v dveh fazah, ampak mislim, da bi lahko kljub vsemu danes resolucijo kot tako sprejeli."
29,"Z morebitnimi spremembami, kajti če bomo resolucijo sprejemali dvofazno, je veliko vprašanje ob intenzivnosti dogodkov v sedanjem času, kdaj bo resolucija spet lahko prišla na dnevni red sej Skupščine."
2,Hvala lepa.
1,Hvala.
5,Želijo besedo poročevalci delovnih teles?
2,Ne želijo.
13,"Predstavnik Vlade k tej točki naj bi bil gospod Gaber, ki ga ni."
2,Odpiram razpravo.
10,"Prvi se je prijavil gospod Semolič, potem pa gospod Pivec."
2,"Prosim, proceduralno."
6,"Če dovolite, bi samo nekaj vprašal."
15,"Spomnim se, kako je gospod Smole svoje čase zelo upravičeno spraševal, kje je gospod Peterle."
23,"Sedaj moram ugotavljati, ne samo danes v prejšnji točki, v tej točki - očitno je, da od Vlade sploh nihče več ne prihaja sem."
32,"In sedaj bi vas lepo opozoril - tu so poslanci Liberalno-demokratske stranke, ki imajo mandatarja - naj vendarle zagotovijo, da bodo ministri ali vsaj njihovi ljudje prihajali sem k točkam, o katerih se razpravlja."
2,Hvala lepa.
1,Hvala.
9,"Moram povedati, da tudi jaz delim stališče gospoda Požarnika."
17,"Moram pa povedati tudi naslednje: Vlada je najbrž prisotna toliko, kolikor je zainteresirana za uveljavljanje svojih stališč."
18,"Če od Vlade določenih predstavnikov za določene teme ni, pač zbor sprejema sklepe ne glede na stališča Vlade."
37,"In moram povedati, gospod Požarnik, da ne samo jaz, ampak tudi predsednik Skupščine in še marsikdo je večkrat opozoril Vlado na to, na kar je sedaj opozoril gospod Požarnik, vendar je situacija iz dneva v dan ista."
14,"Mislim pa, da zbor zaradi tega ne more upočasniti ali kakorkoli ""hendikapirati"" svojega dela."
13,"Zato predlagam, da nadaljujemo, da pa Vlado opozorilno o tem še enkrat obvestimo. ..."
0,...
21,"Vem, samo ni predstavnika Vlade za točko, ki je na dnevnem redu in to se nam dogaja od točke do točke."
19,"To smo imeli pri zakonu o kovancih in, razen pri eni točki, praktično pri vseh točkah dnevnega reda danes."
4,Besedo ima gospod Semolič.
1,Spoštovani!
12,"Sam bom glasoval za to resolucijo tudi danes, čeprav dilema je tukaj."
35,"Dilema je ravno v tem, da ne gre za politično deklaracijo, pač pa tudi za pravni akt in težko je na hitrico danes - to je možno le amandmajsko spreminjati tekst in potem usklajevati med zbori."
8,"Toda, kljub tej dilemi bom glasoval za resolucijo."
20,"Imam pa nekatere pripombe, ki gredo v to smer: prav je, da se resolucija v pomembnem delu obrača na državo."
14,"So stvari, ki jih mora in lahko stori le država tudi na tem področju."
19,"Toda tisti, ki se na šport malo bolj spoznamo oziroma spoznate, vemo, da je ključno delo v športnih društvih."
8,Tam država direktno ne more posegati - k sreči!
14,"Toda ta športna društva morajo imeti ustrezne pogoje za to, da bi normalno delala."
4,"Žal, to ni tako."
15,"V premnogih športnih društvih se srečujejo z nenormalno velikimi problemi zato, da bi normalno delala."
11,"V mislih imam prostorske probleme, materialne, problem lastnine in še kaj."
15,Tako da v enem delu ta resolucija mora opozoriti na izredno kritičen položaj športnih društev.
8,V zvezi z društvi je še en problem.
18,"Ta pa je povezan z nami, s slovenskim parlamentom oziroma z Vlado, ki bi morala imeti več iniciative."
11,"Če se spomnite, smo mi osnutek zakona o društvih že obravnavali."
14,Predolg odmor je od tedaj in preveč problemov se veze na nesprejem tega zakona.
3,Toda tako je.
24,"Glede na ta problem bi nas preprosto opozoril, da v resoluciji bo ta naloga trasirana na nas, na slovenski parlament oziroma na slovensko Vlado."
44,"Naslednje, kar mislim, da je težko - zavedam se, da resolucija tega ne more spremeniti, samo s tem, da jo sprejmemo - je spreminjanje klime, ustvarjanje športne kulture med nami, skratka prepričanje, da ni šport le branje športnih strani časopisov oziroma ploskanje zmagovalcem ob TV ekranih."
15,"Šport ne more biti le sinonim za rezultate, ki so merljivi z uro in metrom."
14,"Tudi ne more biti vezan izključno - čeprav vem, da je to najvažnejše - na mladino."
9,Da ne bo nesporazuma: to se mi zdi najvažnejše!
19,"Toda šport mora biti tudi del dejavnosti skrbi srednje generacije, in kakor se to mogoče nenavadno sliši, tudi ostarelih."
17,"Ker je šport dejavnost - preprosto dejavnost za zdravo življenje, za upočasnitev procesov staranja, za premagovanje tegob vsakdana."
11,"To v resoluciji ni omenjeno, pa mislim, da bi bilo dobro."
1,Dalje.
32,"Vrhunski šport je zajet v tej resoluciji, toda opozoril bi rad na drugo plat vrhunskega športa, ki je povezan ne z ustvarjanjem vrhunskim športnikov - to je potrebno -, ampak tudi z zaščito le-teh."
9,"In v tem delu mislim, da je resolucija pomanjkljiva."
4,Kaj imam v mislih?
18,"Vrhunski šport je tudi produkcija invalidov - zaradi načina treninga, zaradi poživil in zaradi marsičesa, kar spremlja vrhunske rezultate."
16,"In mislim, da bi bilo dobro v delu te resolucije zaščititi tega vrhunskega športnika oziroma športnico."
19,"In na koncu imam še vprašanje: ne vem, zakaj je v tej resoluciji prav močno izpostavljen fitness in tenis?"
30,"Ne vem, kaj je v ozadju; verjetno je kakšen problem, da je avtor resolucije to čutil za potrebo - toda še cel kup panog je vrednih teh opozoril iz različnih razlogov."
21,"Tako samo postavljam vprašanje, ne da bi oponiral problemu, ki gotovo je; toda najmanj takšne probleme srečamo v drugih športnih panogah."
3,"Samo toliko, hvala."
1,Hvala.
4,Besedo ima gospod Pivec.
1,Spoštovani!
27,"Zagotavljanje v uvodu resolucije, da se namreč stališča nanašajo na nesprevržen šport in da izhajajo iz nesprevrženih športnih vrednot, kaže na negotovost ali na nerazčiščenost osnovnih načel."
34,"Brez kakšnega teoretiziranja predlagam, da naša bodoča stališča dodelamo v takšni smeri, da bo jasno, kaj je to šport - za razliko od nešporta, in kaj so to vrednote v športu - za razliko od nevrednot."
19,"Ne pa, da se sedaj sklicujemo na kategorizacijo športov in na kategorizacijo vrednot, na ""ta prave"" in na ""sprevržene""."
16,"Ne vem, ali res to predpostavlja tudi takojšnjo nujno preobrazbo vrednot športa, kot to sugerira gradivo."
12,"Nadalje se zelo strinjam, da je treba šolske športne objekte polno izkoristiti."
21,"Dodal bi le, da naj to velja za vse športne objekte, ki so v državni lasti oziroma se vzdržujejo iz proračunov."
13,Na mnogih namreč čez teden visijo ključavnice in niso dostopni za mlade ljudi.
41,"Vendar je treba takoj dodati še nekaj: da je to povezano s funkcionalnimi in vzdrževalnimi stroški, ki jih iz šolskega tolarja ni mogoče pokriti, ampak je treba tudi v teh naših predvidevanjih, v resoluciji o športu, usmeriti pozornost na realnejše vire."
22,Močno problematična pa je zahteva resolucije po preurejanju športnih igrišč za potrebe fitness in podobnih klubov - kot je že Semolič prej govoril.
29,"Ti klubi so praviloma profitne organizacije, zato tudi usmerjene na športe, pri katerih je veliko trgovanja z rekviziti in zato so ti športi za večino zelo dragi oziroma predragi."
11,Vedno gre tudi za odkrito ali prikrito privatizacijo pri takem preurejanju.
13,Prvi korak tovrstne preureditve šolskih igrišč bodo zato ograje in blagajne pri vhodu.
7,To pa me prav nič ne navdušuje.
35,"Kako blizu sta si lahko komercialni in športni interes, je bilo mogoče videti pri športu, ki ima (po mojem mnenju) največ zaslug za vitkost in gibčnost zadnjih desetih, morda celo petnajstih ali dvajsetih letnikov mladine."
29,"O tem športu ni napisane niti ene razprave, o njem se nikjer ne predava, nikjer ne poroča, zanj nihče ne organizira nobenega tekmovanja, še uradnega naziva ta šport nima."
5,Otroci pa mu rečejo gumi-twist.
11,"Pri tem gumi-twistu pač ni kaj prodajati, zato mora ostati sub-šport."
7,Takih sub-športov pa poznam jaz še nekaj.
20,"Koristno je zavzemanje v resoluciji za razširjanje strokovne športne vzgoje v vrtcih, na razredni stopnji osnovne šole in na univerzah."
13,"Je pa pri tem zavzemanju nekaj nejasnosti, ki bi jih bilo pametno odpraviti."
28,"Prav lahko bi namreč kdo razumel, da je treba športno vzgojo na teh stopnjah vzeti iz rok vzgojiteljic in razrednih učiteljic in jo zaupati le strokovnjakom za šport."
22,"To pa ni več tako preprosto, da bi kar brez velikih razprav pristali na tako rešitev, saj gre za temeljno konceptualno dilemo."
11,Predšolska vzgoja in razredni pouk sta zgrajeni na integralni funkciji pedagoga.
28,"Če jo bomo spodnesli pri športu, potem jo lahko z enakimi in še resnejšimi razlogi zrušimo pri drugih vzgojnih področjih in pripeljemo že v vrtec same specializirane učitelje."
9,"Naj si vsak sam ustvari predstavo, kam to vodi."
18,"Se pa strinjam, da je treba vzgojiteljice in razredne učiteljice bolje izobraziti in sprotno usposabljati za športno vzgojo."
18,"Ampak tudi za glasbeno vzgojo, tudi za likovno vzgojo, tudi za slovenščino, tudi za matematiko in tako dalje."
43,"Zato sem se tudi zavzemal za univerzitetno diplomo vseh teh učiteljev in vzgojiteljev, kar je tudi doseženo in drugo leto dobimo pri razrednem pouku prve takšne diplomante, pri vzgojiteljicah pa - če bo sreča mila - se bo to zgodilo čez 3 ali 4 leta."
22,"Ko že govorim o strokovni usposobljenosti učiteljev za kvalitetno športno vzgojo, moram opozoriti tudi na velike vrzeli v metodiki srednješolske športne vzgoje."
21,"To se vidi tudi iz resolucije same, ki išče rešitve za športno vzgojo študentov v obveznem vpisovanju tega predmeta v indeks."
17,Uspeh strokovne športne vzgoje bi se moral meriti s končnim rezultatom osvojitve športa kot sestavine vsakdanjega življenja.
29,"In to bi se moralo ob koncu srednje šole, še posebej pa na univerzi, že jasno pokazati in temu bi že moral slediti tudi koncept športne vzgoje na univerzah."
36,"Ameriški športni pedagogi se, npr. v celoti zanesejo na to, da so šport vcepili mladim ljudem na predhodnih šolskih stopnjah in temu primerno tudi organizirajo športno življenje na univerzah in ga ni treba vpisovati kot predmet."
33,"Naj še rečem, da bi lahko pri tem odločilno vlogo odigrala šolska športna društva, ki so v srednji šoli in na univerzah najslabše razvita, kar tudi kaže na insuficientnost metodike strokovne športne vzgoje."
46,"Če torej odpiramo vprašanje strokovne usposobljenosti, hočem povedati, da to vprašanje nikakor ni prisotno samo pri vzgojiteljicah, samo pri razrednem pouku, da pa potem, ko pridejo diplomanti športne fakultete v šolo, pa ni več nobenega strokovnega problema; tu dokazujem, da je strokovni problem tudi še tam."
10,Resolucija vsebuje lepo in klasično poglavje o športu in vojski.
26,"Nisem za to, da bi športno najrazvitejši posamezniki služili krajši vojni rok, ker ne verjamem v utemeljenost meril, po katerih bi se to merilo in ugotavljalo."
9,"Sicer pa mislim, da je treba spremeniti smisel poglavja."
37,"Ne gre za to, da bi se morali ljudje ukvarjati s športom zaradi svoje odgovornosti do vojske, ampak obratno - vojska mora v svojem okviru nuditi čim več možnosti in spodbud za šport zaradi svoje odgovornosti do ljudi."
35,"Ob koncu želim, da se moje pripombe razumejo kot pomoč izvajalcem resolucije, ki jo sicer podpiram in sem zadovoljen, da je do naše razprave prišlo v dneh, ko je nešteto oči uprtih v olimpijska prizorišča."
16,Naj na koncu slovenskemu olimpijskemu komiteju čestitam za dostojno zastopanje našega športa v svetovni športni skupnosti.
2,Hvala lepa.
1,Hvala.
4,Besedo ima gospod Kolešnik.
1,Spoštovani!
25,"Sam se najprej pridružujem tistemu protestu, ki ga je izrekel gospod Požarnik, ko je ugotovil, da pri nas na seji zbora ni prisoten predstavnik Vlade."
19,"Poleg tega pa prav gotovo pogrešam pri razpravi o tej točki predstavnike športnih organizacij, športne zveze in olimpijskega komiteja."
32,"Res je, sedaj potekajo olimpijske igre in je to lahko razlog zadržanosti oziroma neprisotnosti, a vendar bi bilo prav, da imamo razpravo v takšni situaciji, ko bi lahko bili ti predstavniki prisotni."
25,"Kajti mislim, da gre za zelo pomembno temo, pri kateri bi morali sodelovati vsi, ki so zainteresirani za to dejavnost, ki ima izjemno velik pomen."
20,"Zato mislim, da Vlada s svojo neprisotnostjo oziroma neudeležbo na tej seji kaže na svoj odnos do te pomembne dejavnosti."
6,"Mislim, da to ni v redu."
41,"Posebej pa kaže na njen odnos tudi dejstvo, da te resolucije niso predlagali iz vladnih resorjev oziroma iz strokovnih organov Vlade, ampak da je to naredila na pobudo Odbora za vzgojo, izobraževanje in telesno kulturo posebna komisija oziroma posebno delovno telo."
32,"Resolucija, ki jo imamo pred seboj, je pač takšna kot je; je izraz trenutnega stanja in vseh odnosov, ki veljajo tako v športu na eni strani, predvsem pa v odnosu do športa."
23,"Zato se mi zdi, da je sestavljena iz vse mogočega, nesistematična in takšna kot je, prav gotovo ni primerna, da jo danes sprejmemo."
16,"Bilo bi prav, da bi jo sprejemali v dveh fazah, tako kot predlaga Zakonodajno pravna komisija."
28,"Mislim, da je potrebno pustiti možnost, da o tem predlogu, ki je prišel na skupščinske klopi, a vendar nepopoln, razpravljajo tudi vsi tisti, ki so zainteresirani za šport."
21,"Sam bi v tej situaciji le opozoril na pomembne sklope, kateri bi morali biti obravnavani v tej resoluciji sistematično, a niso."
19,"Mislim, da je najprej potrebno ugotoviti stanje; resolucija bi morala najprej ugotoviti stanje v tem trenutku športa v Sloveniji."
23,"V drugi točki oziroma v drugem poglavju bi morali povedati, kaj je šport na splošno in kaj naj bi bil v naši družbi."
6,Tretje poglavje - poudariti smeri razvoja športa.
5,Četrto - opredeliti nosilce razvoja športa.
8,Peto - pokazati na osnovne odnose države do športa.
38,"Zdi se mi, da je to posebej pomembno, kajti razprave preteklih dni in mesecev o teh odnosih kažejo, da si nismo na jasnem - predvsem tudi država in tudi športne organizacije - kakšen naj bi bil odnos države do športa."
29,"Gre za to, kdo in kako naj vpliva na šport, in ali ima pravico država vplivati na šport, ga usmerjati, mu celo narekovati določene smeri in mu postavljati okvire."
10,"To so vprašanja, o katerih bi morali še kako razpravljati."
24,"Resolucija na ta vprašanja ne odgovarja, se jih ne dotika, kot da je to vroč kostanj v žerjavici, po katerega nobeden ne upa iti."
18,In šesto - opredeliti bi se morali oziroma resolucija bi se morala opredeliti do finančnih virov za razvoj športa.
54,"Teh šest poglavij se mi zdi izjemno pomembnih in tako sistematično pripravljena resolucija bi bila primerna za razpravo in dejansko podlaga za vse tiste ukrepe, ki so pomembni na športnem področju, da jih seveda sprejme država na eni strani in pa vsem tistim nosilcem razvoja športa osnova, na kateri bi to pomembno dejavnost razvijali."
38,"Na ta način bi priznali športu ustrezno mesto v družbeni skupnosti, ki ga sedaj ima samo na videz oziroma, ki ga ima pač na takšnem nivoju, kot se za njega znajo in zmorejo izboriti športniki oziroma pristaši športa."
8,Obče družbeno pa šport kot dejavnost ni priznan.
2,Ni priznan.
11,"Mislim, da se to kaže v možnostih za delovanje te dejavnosti."
56,"Pri tem bi prav gotovo opozoril na dvojna merila oziroma celo neke vrste dvoličnost, ki se kaže v odnosu do športa, z lepim primerom, kot sem na začetku povedal, odnos Vlade do športa v tem trenutku, na drugi strani pa npr. prisotnost predsednika vlade v Barceloni na Olimpijskih igrah, kar je pohvalno in mora biti prisoten."
35,"Vendar mora biti pa tudi drugačen odnos Vlade do športa povsod tam, kjer se borimo za ustrezne pogoje za razvoj te dejavnosti; sicer je to vzeti kot izjemno dvoličnost za katero mislim, da ni dobra."
32,"Ni dobra posebej za vse tiste, ki bi morali podpirati razvoj športa in se seveda na isti način, kot se obnašajo ti, ki mu morajo ustvarjati možnosti, seveda tudi ti drugi obnašajo."
14,"Na koncu bi dal poseben poudarek le področju izobraževanja, in sicer izobraževanju za šport."
31,"To je precej anarhična zadeva, ker imamo pri športu na eni strani izjemno pomembne amaterske kadre, na drugi strani profesionalne kadre in precej odprto vmesno področje, ki ga izjemno slabo pokrivamo."
48,"In tu prihaja do ostrih prehodov, do prepadov, ki seveda imajo svoj vpliv na kvaliteto športa, na koncu tudi na širino, obseg in kvantiteto te dejavnosti, kajti kadri so le tisti nosilci razvoja športa, ki so v osnovi najpomembnejši; zato bi temu področju morali posvetiti še posebno pozornost."
16,"Mislim, da bi s temi dopolnitvami to resolucijo, ki jo imamo v tem trenutku pred seboj"
16,"- še enkrat poudarjam, pohvalna, ampak seveda zelo pomanjkljiva - morali dodelati in seveda potem o njej razpravljati."
29,"Konkretno pa naj morda le opozorim, niso to replike ampak, recimo, pripombe, na tisto, kar je bilo izrečeno do sedaj v diskusiji o tej resoluciji in na prejšnjo točko."
28,"Moja pripomba je, npr., v nacionalnem programu za preprečevanje zlorabe drog športa kot elementa oziroma instrumenta v preprečevanju zlorabe drog ni, razen v sklepu, kjer se omenja ministrstvo."
5,Drugače pa te vsebine ni.
19,"Mislim, da je šport še kako pomemben element in bi moral biti v nacionalnem programu za preprečevanje zlorabe drog."
24,"In pripomba, da bi tisti, ki so najbolj zmogljivi oziroma ki trenirajo oziroma so trenirani, so športniki, da bi se jim skrajšal vojaški rok."
6,Šele to bi bila velika neumnost.
5,Mi bi morali obratno narediti.
31,"Mi bi morali v bistvu v vojski imeti športne čete, čete, v katerih bi poudarjali to športno kulturo, športno dejavnost in omogočali boljše pogoje za še kvalitetnejši razvoj tako pomembne dejavnosti."
68,"Posebej pa bi, tako kot gospod Pivec, zaželel našim športnikom na olimpijskih igrah uspehe, jim tudi sam želim uspehe in mislim, da bodo navkljub temu, da nimajo najboljših možnosti, dosegli optimalne rezultate, dosegli tisto, za kar so se pripravljali in za kar se borijo sedaj na olimpijskih igrah, konec koncev tudi za to državo, ki smo jo ustanovili in mislim, da bodo to zelo dobro in kvalitetno dokazali."
2,Hvala lepa.
2,Hvala lepa.
2,Gospod Kreft.
2,Hvala lepa.
21,"Gospod predsedujoči, drage poslanke, spoštovani poslanci, tudi jaz upam, da bo vsaj Rajmond Debevec ustrelil toliko krogov, kot vi tukaj kozlov."
29,"Seveda podpiram ta predlog resolucije o športu kot začetek resnega in novega dialoga o sferi prostovoljnega družbenega delovanja, brez katere nobena človeška družba ne bi bila to kar je."
31,"Hkrati se strinjam z vsemi tistimi, ki so v bistvu sugerirali, da je potrebno to besedilo še precej popraviti, da je potreben dodaten strokovni dialog, zagotoviti sodelovanje vlade in vladnih resorjev."
44,"Tu ne mislim na neko osebo, ki bi tu zastopala vlado, mislim sploh na to, da bi se vladni resorji posvetili resoluciji in ji dali objektivni karakter in seveda tudi temu, da se vsi interesi ob tej resoluciji soočijo, srečajo in dajo svoje poglede."
17,"Med drugim seveda tudi tisti, ki lahko zastopajo nosilce, vsaj nekatere, ki so v sami resoluciji omenjeni."
49,"Sicer pa, če govorimo o filozofiji športa - in resolucije ponavadi to povzemajo, tudi ta resolucija to počne - je treba reči, da je v tej resoluciji še precej tiste filozofije športa, ki je botrovala, jaz bi mirno rekel, uničenju dobrega dela športnega življenja v Republiki Sloveniji v prejšnjih dveh desetletjih."
20,"Kakor je torej pomagala k razvoju nekaterih oblik športnega, rekreativnega, telesno - kulturnega življenja, je nekatere skušala pravzaprav zadaviti in preprečiti."
38,"To je tista filozofija športa, ki je slonela na nekam abstraktnem humanizmu, kot smo mu po navadi rekli, in zlasti na vsem takrat skrajno simpatični teoriji odtujitve, ki se je vpisala v vse ideologije, ne samo v marksizem."
13,Prisotna je bila v vseh teorijah in pogledih na človeka in njegovo dejavnost.
33,"Ta teorija odtujitve je rekla, če se kdo igra ali zabava, in to celo država podpira, je popolnoma jasno, da je to dejavnost, v kateri človek izgublja sebe, ker postaja lahek plen manipulacije."
11,"Vsaka igra in zabava je nekaj, kar je sumljivo in nevarno."
13,"Biti gledalec je samo po sebi zasvojenost, samo v aktivnosti je nekaj človeškega."
12,Tekmovati pomeni odločati se med zmago in porazom; oboje človeku ni primerno.
9,"Prvo te poniža, drugo te poviša - torej te odtujuje."
5,Zato je treba tekmovalnost preganjati.
57,"Pripadnost lokalnosti, lokalnemu patriotizmu je škodljiva zaradi tega, ker človek lahko vsaj v športu, ki je univerzalna dobrina - kot da ne bi bile druge dobrine vse univerzalne, vključno z lokalnostjo, ki je prav tako univerzalna dobrina - in seveda zato v športu lokalpatriotizem, lokalizem je nekaj, kar je treba preganjati, ker je nekaj manj kot obče človeška usmeritev."
96,"Zdaj bi seveda človek po vsej tej filozofiji, ki je obvladovala poglede na šport in škodila vrsti stvari, ki bi se v slovenskem športu lahko bolje razvijale, seveda želel in pričakoval, da se v taki resoluciji - ne samo od te filozofije preteklosti na nek način ogradimo, tako kot se ograjujejo tudi v tem tekstu zlasti pa športni delavci sami od prevelike in po realsocialistično koncipirane vloge države v športu in na drugi strani tudi od pretiranega komercializma, da bi se torej tudi od tega vendarle na nek način distancirali in skušali uveljaviti nove vrednote, nove usmeritve."
19,"Človekoljubni moralizem, ki se pojavlja deloma v tem tekstu, mislim, da ni nadomestek, ker izhaja iz istega kroga razmišljanja."
81,"Zato bi med drugim predlagal, da se torej ta del v to resolucijo, recimo, temu filozofija športa - pa če hočete tudi državna, tista pač, nek krog ljudi, ki gredo skozi proces priprave, sprejema - na nek način skuša bolje določiti, ali pa, če to ni mogoče, da se potem seveda ves ta del, z vsemi temi izrazi, ki sodijo v filozofijo športa, raje izpusti in se namesto tega v tekst jasno napiše, kaj si ta Skupščina predstavlja kot vlogo države v športu."
70,"Namreč, med vsemi točkami, ki jih pogledate, ko se govori od družine do vrste drugih organizmov in organizacij, in če iščete v kateremkoli delu jasne opredelitve, kaj država v športu dela in do katere točke gre v vmešavanju v prostovoljno in prostočasno dejavnost, jasne opredelitve v tem tekstu ne najdete; iz katere bi potem lahko zakonodajni sklepi in zakonodajna dejavnost izhajala, kar pa je verjetno bistven smisel resolucijske opredelitve Skupščine."
129,"Drugič, mislim, da je lokalno samoupravo treba vnesti v tekst kot posebno točko in določiti kot Skupščina, da določimo s to resolucijo, kako si predstavljamo v novem ustavnem redu, v novi vlogi lokalne samouprave na obeh stopnjah, občinski in tisti drugi (kakršnakoli že bo, ko bomo sprejemali zakon) in predvideti, da precejšen del tistega, kar je do sedaj delala država ali občina kot njena izpostava, da zdaj postaja in lahko deluje v drugačnem okolju, tudi zakonsko pravnem okolju, z mnogo več raznolikosti, z mnogo več prostora, da vsaka regija, pokrajina, okraj in končno občina, (ono prvo navajam kot različna imena, o čemer se bomo pač pri zakonu še pogovarjali), pravzaprav razvija svoje in na svoj način; celo, če hočete, s kakšno filozofijo športa, ki je drugačna od centralno - državne."
3,Zakaj pa ne?
14,"Kajti šport je tipična dejavnost, ki sodi ravno k lokalni samoupravi in njenem razvijanju."
44,"Mislim, da bi kazalo zato opredeliti, kakšno vlogo pripisujemo novi lokalni samoupravi in s tem postaviti tla za tisto, za kar naj bi se vsaj večji del zavzemali, ko bomo govorili o ustrezni zakonodaji s tega področja, ki bo zelo vplivala na položaj športa."
54,"Tretjič, so nekatere vrednote, ki bi jih ravno zaradi tega, da se ločimo od starega vrednostnega sveta - ki je, kot rečeno, obvladoval 20 let, ne samo pri nas, tudi v Evropi, tudi v Franciji so se na ta način pogovarjali, kot smo se mi takrat tukaj - da bi ta obrat na nek način nakazali."
9,"Mislim, da bi kazalo vsaj tri vrednote jasneje definirati."
4,Prva je seveda tekmovalnost.
14,"Tekmovalnost, ki je neposredno povezana s podjetnostjo, ki ji ta družba tudi sploh sledi."
6,Tekmovalnosti se nam ni treba sramovati.
2,Ravno narobe.
34,"Mislim, da je tekmovalnost bistvena sestavina radoživosti in konec koncev športna tekmovalnost ni v nobeni obliki - od vrhunske pa do skrajno rekreativne - sestavina, ki bi bila namenjena tiste vrste porazu nasprotnika, ki ga poniža."
1,Obratno.
17,"Gre za tekmovalno merjenje moči, ki dejansko dviguje oba, ki se soočata in spopadata v teh veščinah."
18,Druga vrednota je prav gotovo lokalizem in ga je na nek način treba prenesti že v uvodni del.
18,"In tretja vrednota je, jaz ne znam drugega izraza na hitro sestaviti, ampak reče se ji fair play."
16,"V sami resoluciji se omenja, da bo gojila čustva človekoljubnosti, humanosti ter moralni odnos do sotekmeca."
13,"Seveda nimam nič proti temu, vendar mislim, da je v športu nekaj več."
12,"Namreč fair play ni morala, v fair playu je morala lahko presežek."
34,"Drugače je pa treba ravnati po pravilih, ki so že forumulirana, pravila so že formulirala moralo v zakonski okvir, ki se mu moraš podrejati, če se to igro greš in zato obstaja tudi sodnik."
14,"In obstajajo tudi nenapisana pravila, ki iz morale preidejo v dejansko obvezni fair play."
28,"Če zaradi poškodbe svojega igralca brcnete žogo v out zato, da pride do tega, da se lahko igralcu pomaga, bo nasprotna ekipa iz outa vrgla žogo nasprotni ekipi."
8,"Tega ni v pravilih, ampak je nenapisano pravilo."
26,"Hočem reči, da je verjetno treba namesto pretiranega moraliziranja zapisati, da je šport pravzaprav zelo podoben tudi tej igri, ki se jo mi gremo v Skupščini."
9,"Ima svoja trda pravila, ki jih seveda marsikdo prestopi."
6,V vsaki igri se to dogaja.
4,Ampak to ima sankcije.
12,"In upoštevanje teh pravil je v bistvu prva dobrina, prva vrednota športa."
14,"Spoštovanje zakonitosti in ustavnosti bi se reklo temu, če bi govorili s širšim izrazom."
49,"Če še zadnjo, četrto stvar omenim, za katero mislim, da bi jo bilo treba v tej resoluciji zelo razdelati in verjetno vendarle na neki točki postaviti vprašanje zaščite, recimo, temu družbene lastnine, ker še vedno obstaja, v bistvu pa seveda lastnine športnih objektov kot javnega dobra, kot javne dobrine."
38,"Če se kje dogaja dosti zelo čudnih stvari, se dogaja tukaj zaradi tega, ker niti ni definiran lastnik (kot pri družbeni lastnini nasploh ni) niti niso nosilci taki, ki bi bili zainteresirani za to, da to lastnino obdržijo."
25,"To je malo drugače kot s tistimi tovarnami, ki imajo kakšno dejavnost, ki se jo splača v žep vtakniti, pa narediti iz tega svojo obrt."
41,"In seveda ti objekti bodisi propadajo ob uporabnikih oziroma nosilcih lastnine, ki so krajevne skupnosti, šole in drugi, so pa javni objekti, bodisi se dajejo pod čudnimi pogoji v nekakšne najemne odnose (tudi večne), bodisi prihaja še do kakšnih hujših stvari."
30,"Mislim, da bi se do tega morali zelo hitro opredeliti, če želimo sploh kakšno politiko voditi v športu za vse, drugače nam bo res na koncu ostal samo gumi - twist."
77,"Znotraj tega tudi, še enkrat opozarjam, tista debata, ki smo jo imeli ob denacionalizaciji - če je kaj prizadelo našo odločitev, da društvene lastnine od nekdaj se ne da uveljavljati z denacionalizacijo, je to prizadelo športne organizacije; kajti na področju športa je pa kar nekaj objektov, za katera so se Slovenci tudi v boju za to, da bi imeli slovenska športna društva, zelo mučili in trudili, da so jih zgradili in naredili in marsikateri jim je bil odvzet."
30,"Mislim, da tudi ne bi bilo posebne škode nasploh, da bi se našel način, da se razne sokolske pa tudi druge objekte, ki so služili športnim namenom, športnim namenom vrne."
2,Hvala lepa.
1,Hvala.
2,Gospod Polajnar.
6,"Spoštovani predsedujoči, spoštovani kolegi in kolegice!"
13,"Jaz se sicer ne ukvarjam s športom, tako kot je tu notri pojmovan."
19,"Zato o športu ne morem govoriti, ker ne vem, kakšen je; se pa ukvarjam s telesnim gibanjem bolj intenzivno."
21,"In preden bi se pogovarjali o športu, bi predlagal, da, recimo, naredimo tek na Šmarno goro, da ugotovimo, kdo je hitrejši."
11,"Mislim tudi, da je ta resolucija, taka kakršna je, čisto nepotrebna."
35,"Ta parlament naj najprej sprejema zakone, resolucije so pač lahko tudi nekaj cvetk tega parlamenta, ampak vendarle, v svojem skromnem prepričanju mislim, da ta resolucija ne bo ničesar rešila, temveč nekatere stvari celo bolj zapleta."
42,"In tu se z gospodom Kreftom v nekaterih stvareh moram kar strinjati; ne razrešuje stvari, ampak jih res zapleta, ker ne razlikuje med tem, čemur se reče ""prostočasna telesna aktivnost"", med profesionalnim športom, amaterskim športom in ne vem kakšnim športom vse še."
26,"Zdaj sem sicer že tam, ker sem rekel, da se na šport ne spoznam, da o športu že razpravljam, ampak vendarle - gibljemo se na tem robu."
10,"Mislim tudi, da je ta resolucija bolj odraz neke zadrege."
30,"Prej sem poslancu kolegu Požarniku rekel, morda tudi sprevržene zavesti, ki ni sprevržena samo v slovenskem prostoru, ampak je sprevržena v celotni zahodni civilizaciji - tako vsaj jaz mislim, da je."
27,"No, in ker je tako, mislim, da bi morali, ko že tako resolucijo sestavljamo, iti daleč daleč nazaj, morda prav tja, kjer smo začeli hoditi po dveh."
17,"To govorim zaradi tega, ker vendarle pojmujem telesno aktivnost predvsem tudi kot duhovno opravilo, duhovno telesno opravilo."
28,"In ker ga tako pojmujem, mislim tudi, da je prvo, kar velja tu spomniti: ni najprej tekma z drugimi, ampak je najprej tekma ali boj s samim seboj."
23,"Kolikor si sposoben tekmovati s samim seboj, toliko si potem sposoben tekmovati - človeško, zdravo, dostojanstveno, pa morda še kako - tudi z drugimi ljudmi."
35,"In če je tako, potem se tudi sprašujem, ali je to, kar se tu, med vrstami v tej resoluciji ponuja, tista prava pot za tekmovanje med ljudmi, ali imamo tudi kakšne druge načine takega tekmovanja."
75,"Ta resolucija bi v bistvu sicer rada ponudila nekaj vsega tega, o čemer sedaj tu razpravljamo, po drugi strani pa ima človek občutek, da bi nekdo rad mnoge stvari, ki so še nerešene, tu na hitro uredil z resolucijo, ki naj bi postala zavezujoč dokument, na podlagi katerega bi, npr. uredili še toliko novih teniških igrišč v Sloveniji, pa toliko travnatih površin za golf, pa toliko novih jahalnih klubov in ne vem, kaj še vse."
20,"Meni se lahko vse to zdi čisto potrebna reč, kolikor pri tem govorimo o ekonomiji športa ali o športni ekonomiji."
42,"Če pa govorimo o športu kot prostočasni dejavnosti, kjer naj bi bila v ospredju telesna aktivnost človeka, potem pa le mislim, da bi morali predvsem govoriti o tem, kako človeku zagotoviti najprej ta čas, da se bo s temi prostočasnimi dejavnostmi ukvarjal."
15,"In drugič, kako ga prepričati ali vzgojiti, da se bo zares s temi stvarmi ukvarjal."
26,"In tretjič, da ga tudi poučimo, s katerimi dejavnostmi se je dobro ukvarjati in navsezadnje tudi rečemo: taka in taka dejavnost pa morda zate ni primerna."
77,"Mislim, da je najtežji problem, ali tisto, kar nekako kliče k razjasnjevanju, ali k strokovnemu razjasnjevanju v slovenskem prostoru, prav ta, da mnogi ljudje mislijo, da se lahko ukvarjajo prav z vsemi športi, ki so ta hip popularni, da se morajo ukvarjati s temi športi, ne da bi se pri tem posvetovali, ali morda tudi povprašali koga, kaj pa je tisto, kar bi morda bilo zanje boljše in kaj je tisto, kar je morda zanje celo škodljivo."
3,In tako naprej.
13,"Tu smo sedaj že pri tem, da se zopet pogovarjamo samo o športu."
16,"Mislim, da je res temeljno vprašanje, da preprosto ne vemo, kaj bi počeli sami s seboj."
35,"Tega ne vemo niti, ko se odločamo, kaj bomo počeli v življenju, da si bomo zaslužili svoj ljubi kruhek, in tega ne vemo tudi takrat, kadar imamo prosti čas, pa ga porabimo tako ali drugače."
14,"V glavnem pa lahko sami pri sebi priznamo, da ga po neumnem veliko zapravimo."
24,"Jaz pa vendarle mislim, da je šport - če govorim o športu kot o zelo širokem spektru telesnih dejavnosti - predvsem eden elementov zdravega načina življenja."
30,"In če ga tako pojmujemo, se sprašujem, ali naj se sedaj ukvarjamo samo z enim samim elementom, ali pa bi morali pri tem zajeti vse druge elemente zdravega načina življenja."
30,"Ali je morda resolucija tudi izraz stiske, ker ne moremo, npr. našega slovenskega športnega udejstvovanja bolj uveljaviti v gospodarstvu, in se sprašujem: morda je prav tudi to odraz te stiske."
29,"Ker, navsezadnje, Slovenci se ukvarjamo z mnogimi športi, ki jih pa, po mojem prepričanju, ne znamo niti dobro prodajati, ali pa se morda z njimi celo čisto narobe ukvarjamo."
14,"In še ena stvar se mi zdi tu zelo pomembna, ima pa etični predznak."
43,"Včasih se mi vendarle zdi, da se vse te prostočasne dejavnosti, povezane s športom, pogosto dogajajo ne toliko zaradi tega, da bi ljudje bolj zdravo in polno živeli, ampak bolj zato, ker je vedno v ozadju ali v podstati tega udejstvovanja neko postavljaštvo."
15,"Seveda se to meni zdi daleč od tistega plemenitega, kar naj bi v športu bilo."
46,"Da pa tako razmišljam, razmišljam pač zaradi tega, ker gledam ljudi, ki se s posameznimi prostočasnimi telesnimi aktivnostmi ukvarjajo, na kakšen način se ukvarjajo z njimi, kako pristopajo k tem dejavnostim in navsezadnje tudi, kako se obnašajo takrat, ko se z eno od teh dejavnosti ukvarjajo."
74,"Zato mislim, da je potrebno tako resolucijo - če bi jo že morali imeti - zastaviti nekoliko širše, zlasti pa ponuditi - kar je bilo tu v razpravi že tudi rečeno - vso stvar še nekaterim, ki bi jo morali premleti - morda so jo, pa jih sedaj ni tu, da bi povedali - in šele potem sestaviti (po moje) krajši dokument, kot pa je ta, o tem, na kakšen način naj bi zdravo živeli takrat, ko imamo prosti čas."
32,"Ali, da rečem drugače: ker verjetno ne bo možnosti, da bi zdravo živeli takrat, ko smo v službi, kako bomo čimbolj zdravo živeli tedaj, ko imamo prostega časa nekaj ali na pretek."
2,Hvala lepa.
1,Hvala.
9,"Gospod Kolešnik ima še repliko, potem bom predlagal sklep."
9,"Moram se oglasiti na razpravo mojega cenjenega kolega, prijatelja."
25,"Vendar vam moram takole povedati: kakršenkoli odnos imeli - tudi indiferenten - do športa, ne škodujemo športu, ampak škodujemo sebi; škodujemo družbi, kajti šport je ogledalo družbe."
21,"Kakorkoli obračali, je toliko pomemben za družbo, da - čeprav se ga bomo otepali, bomo vedno z njim; moramo biti z njim."
10,"Kajti šport bistveno prispeva h kvaliteti družbe, življenja v družbi."
10,Na koncu-koncev je šport sredstvo in instrument učenja za življenje.
27,In dejstvo je tudi - in s tem se strinjam z gospodom Polajnarjem - da ima šport več dimenzij: tako od duhovno individualne in na drugi strani do kolektivne.
3,To je šport.
65,"Vendar tako kot je gospod Kreft govoril: mi smo v preteklosti v bistvu imeli napačno zgrajeno filozofijo športa in tu smo bili v tej smeri učeni in še danes tudi tisti, ki nočejo priznati - to pa je bolj na desni strani - so pod tem vplivom vzgojeni in imajo morda ne preveč pozitiven odnos do športa, oziroma dajejo športu manjši pomen, kot pa ga dejansko zasluži."
33,"In dokler bo družba imela indiferenten odnos, ali ga zniževala na individualen, oseben odnos vsakega človeka do športa, tako dolgo bo šport v zapečku; toda ne na njegovo škodo, temveč na škodo nas."
4,In to je pomembno!
18,"In škoda bi bilo, da tudi takšne resolucije, kot smo jo danes dobili, ne bi dobili na mize."
21,"Mi smo morali to dobiti, kajti ta resolucija, takšna kot je, je slika odnosov, ki jih je lepo prikazal gospod Kreft."
4,To je dejansko slika.
35,"Mi se moramo danes ob pripravi te resolucije naučiti nove filozofije do športa, med katerimi je prav gotovo ena najpomembnejših vrednost, ki jo moramo še kako razvijati - to je prav gotovo tekmovalnost in fair play."
10,"To so najpomembnejše vrednote, ki so pomembne v vsakdanjem življenju."
14,Brez tega mi tudi naše nove filozofije življenja demokratične družbe ne bomo mogli razviti.
13,"Pa naj morda kdo misli, da je v tem pretiravanje; to je dejstvo!"
6,To bodo ti ljudje spoznali prepozno.
12,"In ko bodo spoznali, so na koncu življenja in Bog jim pomagaj!"
2,Hvala lepa.
1,Hvala.
30,"Zboru predlagam na podlagi predloga Zakonodajno-pravne komisije, na podlagi predlogov nekaterih poslancev, predvsem pa na podlagi številnih pripomb in predlogov za spremembe in dopolnitve teksta, da zbor sprejme naslednji sklep:"
6,"""Zbor sprejema osnutek resolucije o športu."
29,"Zbor nalaga predlagatelju, Odboru za vzgojo, izobraževanje in telesno kulturo, da v sodelovanju z Vlado Republike Slovenije, ob upoštevanju razprave na zboru in v delovnih telesih, pripravi predlog resolucije."""
7,Ali želi kdo razpravljati o tem sklepu?
7,"Če ne, prosim, da najprej ugotovimo navzočnost!"
4,Ta podatek ne drži!
20,"Prosim vse, ki ste v dvorani, da tu tudi ostanete in da še kdo pride iz avle, da bomo izglasovali."
6,"Še enkrat prosim, da ugotovimo navzočnost!"
3,Potrebujemo še dva!
4,Sedaj nas je 40.
10,"Prosim, da še enkrat potrdite svojo navzočnost, da bo nedvoumno!"
9,"Kdo je za predlagani sklep, kot sem ga prebral?"
3,Je kdo proti?
4,Se je kdo vzdržal?
16,"Ugotavljam, da je s 37 glasovi za in 4 vzdržanimi sklep, kakor je bil prebran, sprejet."
45,"Obvestilo: Usklajevanje točke iz 40. seje - gre za tisto univerzalno usklajevalno komisijo za vse pretekle seje - Predlog zakona o jamstvu Republike Slovenije za Ljubljansko banko, d.d. za njene obveznosti pri najemu kreditov za ekološke in energetske projekte - bo jutri ob 8.30 uri v sobi 212."
3,Prehajamo na 11.
27,"TOČKO DNEVNEGA REDA - PREDLOG ODLOKA O SPREMEMBAH IN DOPOLNITVAH ODLOKA O USTANOVITVI, NALOGAH IN SESTAVI KOMISIJE SKUPŠČINE REPUBLIKE SLOVENIJE ZA NADZORSTVO NAD ZAKONITOSTJO DELA SLUŽBE DRŽAVNE VARNOSTI."
18,Predlog odloka je v obravnavo predložila Komisija Skupščine Republike Slovenije za nadzorstvo nad zakonitostjo dela Službe državne varnosti.
25,"S predloženim predlogom je umaknila predlog sprememb in dopolnitev odloka, ki ga je poslala Skupščini Republike Slovenije pod številko 020-02/89-1/33, z dne 18.1.1991."
6,Predlog odloka je obravnavala Zakonodajno-pravna komisija.
18,"Le-ta je z vidika svoje pristojnosti ugotovila, da ni pravnih zadržkov za sprejem predlaganih sprememb in dopolnitev odloka."
17,"Komisija predlaga, da se v končni redakciji v naslovu odloka za besedo ""spremembah"" doda besedi ""in dopolnitvah""."
28,"V 1. točki se bo pravilno citirala številka Uradnega lista, in sicer ""38/88""; v 2. točki se črta beseda ""in"", v 5. točki pa se črta beseda ""pristojni""."
7,"Ali želi besedo predstavnik predlagatelja, gospod Bekeš?"
6,Ali želi besedo poročevalec delovnega telesa?
2,Odpiram razpravo.
7,Ali želi kdo razpravljati o tej točki?
37,"Če ne, dajem na glasovanje Predlog sprememb in dopolnitev odloka o ustanovitvi, nalogah in sestavi Komisije Skupščine Republike Slovenije za nadzorstvo nad zakonitostjo dela Službe državne varnosti, skupaj z redakcijskimi popravki Zakonodajno-pravne komisije, ki so bili navedeni."
3,Najprej ugotovimo navzočnost!
3,To ni res!
10,"Še enkrat prosim vse navzoče poslance, da potrdijo svojo navzočnost!"
2,Smo vsi?
6,Kdo je za predlagano spremembo odloka?
3,Je kdo proti?
4,Se je kdo vzdržal?
15,"Ugotavljam, da je s 37 glasovi za, 1 proti in 1 vzdržanim ta predlog sprejet."
15,"Sedaj predlagam: mi smo točke dnevnega reda te seje, ki smo jih lahko začeli, izčrpali."
8,"Predlagam, da opravimo nekaj dolgov za pretekle seje."
19,Čakamo na rezultate usklajevanja in medtem imamo še točko POBUDE IN VPRAŠANJA POSLANCEV v okviru 43. in nedokončanih sej.
5,Kdo želi podati kakšno pobudo?
40,"Še enkrat ponavljam informacijo, da za 4. in 7. točko dnevnega reda 43. seje čakamo na uskladitev dnevnega reda. (Komisija se bo predvidoma sestala jutri zjutraj), za 2. in 3. točko čakamo na dokončanje usklajevanja v zvezi z volilno zakonodajo."
3,Na vrsti je
5,TOČKA POBUDE IN VPRAŠANJA POSLANCEV.
7,Želi kdo podati kakšno pobudo ali vprašanje?
2,Gospod Pregelj.
1,Spoštovani!
3,Imam poslansko vprašanje.
62,"V Primorskih novicah, z dne 28.7.1992, smo na 4. strani pod naslovom ""Zavrgli prijavo"" zasledili kratko vest o ravnanju piranskega temeljnega javnega tožilstva v zvezi s prijavo zoper Aleksandra Lozeja, Vilijema Orla, Branka Mahneta in odgovorne osebe PIP v postopku za pridobitev lokacijskega dovoljenja za gradnjo izolske marine, ko naj bi šlo za določene nepravilnosti in prekoračitve pooblastil pri tej sporni gradnji."
20,"Javni tožilec je ugotovil, da ni nobenih dokazov, da bi ovadene odgovorne osebe storile kazniva dejanja in je ovadbo zavrgel."
30,"Sem med podpisniki prijave, v kateri smo izrazili sum, da je omenjena četverica odgovornih oseb pri gradnji marine prekoračila pooblastila in si protipravno prilastila 6 ha zemljišč v družbeni lasti."
12,"Piranskega temeljnega javnega tožilca sprašujem za razloge, zaradi katerih je zavrgel ovadbo."
17,"Hkrati je v tem obvestilu tudi rečeno, da so bili o razpletu obveščeni ovaditelji in družbeni pravobranilec."
14,"V imenu ovaditeljev zagotavljam, da o tem nisem bil obveščen in sprašujem za razloge."
36,"Hkrati me taka odločitev javnega tožilca preseneča, kajti enake ugotovitve je ugotovilo tudi Ministrstvo za varstvo okolja in menim, da je v tem primeru prišlo do neusklajenega delovanja oziroma do različnih pogledov na enak kazniv postopek."
2,Hvala lepa.
1,Hvala.
6,"Moram povedati, da smo vprašanje slišali."
14,"Mislim pa, če prav ocenjujem, mi nimamo kompetence postavljati vprašanj organom tožilstva ali pravosodja."
4,Gospa Darja Lavtižar Bebler.
1,Hvala.
4,"Spoštovane kolegice, spoštovani kolegi!"
23,"Predlagam, da to, kar je gospod Žarko Pregelj govoril, da se izbriše iz zapisnika, zaradi tega, ker je to deplasirano za ta parlament."
34,"Upam, da smo se sedaj že navadili, kaj je zakonodajno telo, kaj je izvršna oblast, kaj je sodna oblast in v kaj se lahko poslanci vpletamo tudi s tako imenovanimi delegatskimi vprašanji in pobudami."
19,"Zato lepo prosim, naj se takšni spodrsljaji ne ponavljajo, ker dejansko s tem mečemo zelo slabo luč sami nase."
1,Hvala.
1,Hvala.
2,Gospod Magdič.
1,Spoštovani!
5,Poslanska pobuda Ministrstvu za pravosodje.
7,Uboj Ivana Krambergerja interpretiramo iz različnih vidikov.
20,"Kot psihiater se z aspekta vede o žrtvah - viktimologije sprašujem o psihičnem stanju Krambergerja, ali je Kramberger bil duševni bolnik."
17,"Ministrstvu za pravosodje svetujem, da se v okviru sodnega procesa zoper storilca izvedeniško ugotovi psihično stanje Krambergerja."
13,"Ni namreč vseeno, ali je bil umorjen psihično zdrav ali psihično bolan človek."
1,Hvala.
12,"Predpostavljam tudi v tem primeru, da ne moramo dajati navodil pravosodnim organom."
7,"Predlagam, da velja isto kot za prejšnjo."
16,Tudi iz principa delitve oblasti ne moremo postavljati te vrste vprašanj in dajati navodil pravosodnim organom.
2,Gospod Pregelj.
6,"Prosim, ne tega izkoristiti za polemike."
7,"Spoštujte načelo, ki je napisano v ustavi."
1,Spoštovani!
7,Očitno ni bilo razumljeno bistvo moje pobude.
28,"Pobuda oziroma vprašanje gre v tej smeri, da sem osebno kot ovaditelj bil obveščen preko javnega sredstva o rezultatih te prijave oziroma, kaj se je z njo zgodilo."
12,"Tudi v javnem sredstvu piše, da sem obveščen, nisem pa bil obveščen."
3,To je problem.
9,Jaz se ne vtikam direktno v odločitev javnega tožilstva.
5,To je pač njegova odločitev.
18,"Zanima me pa, zakaj nisem bil obveščen in zanimajo me nekoliko bolj podrobno razlogi, ki so ovrgli ovadbo."
22,"Samo vprašanja, gospod Pregelj, vprašanja in pobude v Skupščini so javna stvar, medtem ko so odločitev pravosodnih organov stvar nekega drugega postopka."
7,"Obstajajo postopki pritožbe, predvideni v samem postopku."
6,To se na ta način rešuje.
30,"Ne moremo mi zahtevati od tožilca, kajti z vašim vprašanjem v bistvu ta zbor, predsednik, podpiše vašo pobudo in zbor zahteva, da tožilec javno razloži razloge, zakaj je kaj naredil."
4,Parlament nima te kompetence.
15,Po drugi logiki je pa že uporabil javno sredstvo in to stvar dal v javnost.
5,Tega pa res ne razumem.
2,Gospod Pregelj!
3,Še enkrat ponavljam.
6,Obstaja predvidena procedura v pravosodnem postopku.
11,"Če sodite, da obstajajo utemeljeni razlogi za pritožbo, imate vse možnosti."
7,Ne more pa Skupščina iti mimo ustave.
2,Gospod Ocvirk.
26,"Predvidevam, da imam tudi poslansko vprašanje in nekaj pobud, za katere bi marsikdo želel, da se izbrišejo iz magnetograma, ampak vam zagotavljam, da ne bo treba."
10,"Leti pa, kot že toliko vprašanj, na ravnanje Sveta RTV."
16,"In tokrat ob znani demokratski gesti, razpisu uporabe programskega časa na tretji televizijski mreži RTV Slovenije."
53,"Najprej naslavljam poslansko vprašanje na Ministrstvo za promet in zveze, ki mora, mislim, takoj odgovoriti na dilemo, ali RTV Slovenija ima pravico do teh frekvenc, ki so tu razpisane in kdo je te frekvence dal v uporabo RTV Sloveniji in kako dolgo, če so dobili v uporabo pravice do teh frekvenc, to obstaja."
24,"Če je bilo, je bilo vse pridobljeno po stari zakonodaji, verjetno še vedno veljavni v Sloveniji, iz nekdanjega zveznega ministrstva za promet in zveze."
32,"Kot vemo, je pred letom in pol Vlada z odlokom zamrznila vsa razpolaganja s frekvencami in v tem kontekstu mislim, da bi moralo Ministrstvo za promet in zveze odgovoriti na to vprašanje."
23,"Z vsemi temi ministrstvi sem govoril in do sedaj nisem naletel nikjer na nikogar, ki bi karkoli vedel o problematiki, pred katero stojimo."
35,"Ministrstvo za informiranje bi želel, da pojasni, kaj piše v 4. in 18. členu zakona o RTV, iz katerega izhaja, da RTV Slovenija lahko poseduje pravico do razpolaganja s programskim časom na tretji TV mreži."
6,Kaj je to tretja TV mreža?
17,"Kajti, če imamo definiran medijski prostor, potem moramo vedeti kaj je prva, druga in tretja TV mreža."
5,Naslednja vprašanja zadevajo nas same.
25,"Gre za to, da je vrsta vprašanj in pobud, ki jih Odbor za informiranje v naši Skupščini ne obravnava in ne spravi na dnevni red."
20,"Jaz sicer ne vem, kako bomo prišli v tej Skupščini do tega, da bomo tudi to problematiko vendarle že obravnavali."
25,"Prepričan pa sem, da je več kot nujno opozoriti na to, da če bo izpeljan razpis za tretjo TV mrežo, bomo naredili več zgodovinskih prekrškov."
18,"Najprej, zakaj RTV Slovenija ne razpiše programskega časa za prvo in drugo TV mrežo, ki sta popolnoma neizkoriščeni?"
16,"In bi lahko po istih principih kot tu, tudi tam oddajali programski čas po konkurenčnih cenah."
17,"Res je pa, da več kot samo za en kanal in za več kot samo lokalno uporabo."
17,"Naslednje vprašanje je, ali bomo dovolili Svetu RTV, da za naslednjih sto let definira naš televizijski prostor."
31,"Če mi dovolimo, da TV Slovenija v 49% lastnini tretjo TV mrežo, nam ne ostane v Sloveniji nobena TV mreža, ki bi lahko bila v kakršnikoli drugi, kakor v državni roki."
23,"To je popolnoma nevzdržno. (Se bom vzdržal komentarjev.) Ali bomo dovolili, da, preden sprejmemo novo zakonodajo, TV Slovenija že uzakoni monopol na Slovenskem?"
23,"O vsem tem se odločamo ob javnem natečaju za uporabo programskega časa na TV kanalih tretje TV mreže RTV Slovenija, ki ne obstaja."
50,"Mislim, ker vidim, da se je javil Šeligo, mislim, da v tem trenutku ne želim slišati njegovega odgovora, ampak šele takrat, ko bomo tu razpravljali o točki, ki je bila že nekajkrat predlagana, in sicer o delu Sveta RTV in o vsem, kar je v zvezi s tem potrebno spregovoriti."
2,Hvala lepa.
1,Hvala.
3,Opozoriti moram takoj.
11,"V zvezi s prejšnjim zapletom, pri prejšnjih dveh pobudah oziroma vprašanjih."
10,"Prosil bi poslance, da preberejo 40. in 41. člen poslovnika."
13,"Tam zelo jasno piše, na katere organe lahko poslanci naslavljajo pobude in vprašanja."
24,"Niti slučajno niso to pravosodni organi, to niso niti njihovi kolegi poslanci, niti funkcionarji izven upravnih organov ali Vlade, niti ni to Svet RTV."
28,"Tako da bi prosil, da v prihodnje ne bi prihajalo do te vrste vprašanj in pobud, ki dejansko nimajo naslovnika in poslanec ni upravičen postavljati vprašanj te vrste."
3,"Prosim, gospod Šeligo."
1,Umika.
1,Hvala.
2,Gospod Pučnik.
1,Spoštovani!
17,"V občini Lenart se že pol leta vleče nerešen problem, ki zastaja na Ministrstvu za urejanje prostora."
46,"Ministrstvo za kmetijstvo je dalo vsa potrebna prostorska oziroma strokovna soglasja, občina Lenart je uredila vsa zemljiška razmerja, sedaj pa že več mesecev leži vloga na Ministrstvu za urejanje prostora in kot investitor, tako tudi zainteresirani v občini Lenart čakajo, da bi se to vprašanje rešilo."
22,"Sprašujem, zakaj Ministrstvo za urejanje prostora rešuje več mesecev ta ekološka in prostorska soglasja in koliko vlog leži nerešenih na tem ministrstvu."
4,"Gospod Pučnik, se opravičujem."
18,"Prosim poslance, da ne odhajate, da se dogovorimo, kaj bomo storili glede na informacije, ki sem jih dobil."
11,"Da ne odidete, da se ne razidemo in da ne onemogočimo."
12,"Samo gospod Pučnik konča svoje vprašanje, potem se dogovorimo, kaj bomo storili."
20,"(Gospod Potrč, jaz bom krajši, kot ste po navadi vi.) Sprašujem ministrstvo, koliko vlog in kako dolgo ležijo nerešene tam."
19,"Ni sedaj vprašanje, kakšna naj bo rešitev, vendar tisti, ki vloge naredijo, upravičeno čakajo na takšen ali drugačen odgovor."
24,"Sicer nimam dokazljivih informacij, vendar na nekaj občinah sem slišal, da vrsta vlog več mesecev ali tudi več kot pol leta čaka na rešitev."
1,Hvala.
1,Hvala.
6,Preden nadaljujemo s pobudami in vprašanji.
31,"Dobil sem informacijo, da je usklajevalna komisija prekinila svoje delo, ker se ni mogla zediniti glede ene stvari in da se je sestal klub Demos, ne da bi nas obvestili uradno."
15,"Običajno je, da se seje prekinjajo zaradi tega, če se pred tem zmenimo na zborih."
8,"Informacija je, da se je klub Demos sestal."
3,"Prosim, gospod Šeligo."
6,Kot eden od članov usklajevalne skupine.
9,"Točno je to, da se ob 17.30 zopet dobimo."
7,"Možnost je, da pridemo z usklajenim predlogom."
16,"Apeliram na kolege in kolegice, da potrpite, ker je možno, da danes opravimo to, kar imamo."
7,Čez 10 minut usklajevalna komisija nadaljuje delo.
1,Hvala.
7,"Gospod Potrč, pa ne velikih polemik, prosim."
17,"Prosim samo, da se tudi nam drugim da priložnost, da če želimo, da se sestanemo in ocenimo."
3,To je vse.
9,"Dajte odmor, da se bomo lahko tudi drugi sestali."
3,Na to apeliram.
8,"Klub Demos nas ni obvestil, da se sestaja."
26,"Če se klub Demos ne sestaja in če se kdo želi, naj v bodoče obvesti predsednike zborov, da bomo vedeli kako, ali prekinemo sejo ali ne."
11,"Predlagam, da gospod Kolešnik pove svojo pobudo, potem pa damo odmor."
10,"Vse poslance in vse klube prosim, da ostanejo v skupščini."
7,Predvidevam da bo odmor do 17.45 ure.
21,"Če kdaj, potem imamo danes možnost, da vsaj nekaj od tega sprejmemo. (Kam boste pa šli od 17.45 do 18.00 ure?)"
8,"Imam tri vprašanja, ki se mi zdijo pomembna."
4,Prvo vprašanje je naslednje.
15,"Z vse večjo prisotnostjo tujega kapitala pri nas, tudi v Posavju, prihajajo skrb zbujajoče informacije."
8,Od tujcev prevzeta podjetja začenjajo spreminjati svoje sedeže.
13,"To ne bi bilo tako hudo, če ne bi bil razlog JE Krško."
26,"Zato se prav gotovo vsiljuje vprašanje, zakaj Vlada Republike Slovenije ne predlaga zakona o renti in kaj bo Vlada Republike Slovenije naredila ob poznavanju te informacije."
3,To je prvo.
1,Drugo.
21,"Dne 27.7. so imeli brežiški obrtniki protestni zbor zoper izračunane zamudne obresti po odloku itd., za čas od 6.12. do 27.3."
15,"Menijo, da se jim je zgodila huda krivica, ki so jo označili kot rop stoletja."
14,V protestu jih je podprla Obrtna zbornica Slovenije v obliki njenega predsednika gospoda Krambergerja.
24,"Med drugim je gospod Kramberger povedal, da je vso stvar zakuhala stara vlada, nova pa izkazuje izjemno pripravljenost za razgovor in rešitev nastalega problema."
6,Izjemno je pohvalil ministra gospoda Gasparija.
16,"Dejstvo je, da je stara vlada sprejela predpise in kmalu nato jih je Skupščina tudi spremenila."
7,Nova Vlada pa te stare predpise uresničuje.
9,Zato se je protest obrtnikov pojavil šele v juliju.
16,"Ker se problem zaostruje, in vse kaže na hude posledice, postavljam Vladi Republike Slovenije naslednja vprašanja:"
19,1. Kaj bo storila Vlada ob vseh teh protestih in protestu Slovenske obrtne zbornice zoper te katastrofalne zamudne obresti?
20,"2. Ali je pripravljenost ministra gospoda Gasparija na pogovore z Obrtno zbornico Slovenije največ, kar je pripravljena ta Vlada storiti?"
31,"3. Ali bo z ukrepi za nazaj odpravila te astronomske zamudne obresti in jih obračunala po novem zakonu o obrestni meri zamudnih obresti, ali se bo preprosto odpovedala tem zamudnim obrestim?"
10,4. Ali ima Vlada Republike Slovenije natančne analize nastalega problema?
16,"5. Če ima analize, ali jih bo objavila in če jih nima, ali jih bo naredila?"
18,"6. Kaj bo storila Vlada Republike Slovenije, če bodo obrtniki, nezadovoljni z njenimi rešitvami, uporabili sredstva državljanske nepokorščine?"
29,"Zaradi izjemne aktualnosti itd. prosim Vlado Republike Slovenije, da mi še do konca te seje odgovori, da bom lahko takoj te odgovore sporočil brežiškim obrtnikom na znanje in ravnanje."
16,"Vprašanjem prilagam dopis Obrtne zbornice Brežice; to je ta protest na dveh straneh, kjer to pojasnjujejo."
67,"In še zadnje. 27. člen zakona o delavcih v državnih organih določa, da višji upravni delavci in upravni delavci ter strokovno tehnični delavci, ki jih določi Izvršni svet, ne morejo biti člani vodstev političnih organizacij. 15. člen istega zakona določa, da so višji upravni delavci v republiških organih podsekretar, pomočnik predstojnika, svetovalec predstojnika, višji svetovalec in svetovalec Izvršnega sveta Skupščine Republike Slovenije, to pomeni Vlade Republike Slovenije."
30,"Obveščen sem, da so v Vladi zaposleni ljudje, ki ne izpolnjujejo pogojev, iz 27. člena citiranega zakona (npr. gospod Šetinc.) Zato Vlado sprašujem, ali namerava še nadalje podpirati takšno stanje."
25,"V primeru, da bo odgovor nikalen, prosim za obvestilo, kako in kdaj bo Vlada odpravila očitne kršitve 27. člena zakona o delavcih v državnih organih."
17,"Vnaprej se Vladi Republike Slovenije zahvaljujem za trud in muko, ki jih bo imela s temi vprašanji."
2,Hvala lepa.
1,Hvala.
1,Mimogrede.
21,"Prej sem povedal obvestilo, da se univerzalna usklajevalna komisija za vse pretekle seje dobi jutri ob 8.30 uri v sobi 212."
8,Takrat sem napovedal usklajevanje samo za en zakon.
21,"Sedaj je predvideno, da se bo usklajeval tudi zakon o privatizaciji vojaških stanovanj in osnutek zakona o nadomestilu izpada prihodkov izvoznikom."
21,"To je iz 42. seje, 2. in 4. točka, tako da naj bodo člani te komisije pripravljeni tudi za to usklajevanje."
6,To je jutri ob 8.30 uri.
3,Še kakšna pobuda?
6,"Prosim, gospod Pregelj ima proceduralno vprašanje."
1,Spoštovani!
43,"Obveščen sem, da je usklajevalna komisija za volilni zakon prekinila delo zato, ker se mora sestati klub Demos, ki ima pri tem usklajevanju določene probleme in predlagam predsedniku zbora oziroma predsedujočemu zbora, da prekine sejo, da nam omogoči, da se udeležimo seje kluba."
7,"Pravkar, če ste me poslušali, sem povedal."
41,"Prvič, na podlagi obvestila, da se bo usklajevalna komisija spet sestala ob pol šestih (17.30) in da bom dal po Kolešnikovi pobudi odmor zboru - predvidoma, po moje bi bilo dovolj, če bi bil do petnajst do šestih, eni predlagajo do šestih."
20,"Se pravi, da je odbor do šestih, apeliram pa, da poslanci ne zapuščate skupščine oziroma tudi one hiše bivšega CK-ja."
4,Odmor natanko do šestih.
6,"Prosim, da vsi poslanci pridejo nazaj."
18,"Za tiste poslance iz avle, iz pisarn, iz bifeja, ki me ne slišijo, prosim, če pridejo v dvorano."
9,"Prosim, če nekdo v bifeju obvesti poslance, da nadaljujemo."
5,Ponovno kličem poslance v dvorano.
16,"Vse poslance vabim, tiste klube, ki so manj številni prosim, da pogledajo, kje so njihovi poslanci."
13,"Na prvi pogled nas je manj kot prej, ko smo se šli iskat."
4,"Prosim, testno preverimo sklepčnost."
23,"Ne morem razumeti tistih poslancev, ki so bili danes v kvorumu 66 in so vedeli, da se zakoni usklajujejo in so zapustili sejo."
14,"Moram kot predsedujoči tega zbora izraziti svoje najgloblje ogorčenje nad tem, kajti to je..."
14,"Prosim, še enkrat preverjamo sklepčnost poslancev tega zbora in jih prosim, če potrdijo navzočnost."
12,"Moram ugotoviti, da tudi 12 minut če sedmo zvečer zbor ni sklepčen."
3,Nima potrebne sklepčnosti.
16,"Predpostavljam, da slovenska javnost spremlja to sejo in da si bo svojo sodbo o tem ustvarila."
2,Prekinjam sejo.
6,Gospa Spomenka Hribar še hoče besedo.
1,Prosim.
4,Vse kar je prav.
37,"Enkrat moramo postaviti piko na i. Predlagam, da se preštejemo, pregledamo, kateri smo tukaj, jutri pa, da so objavljena imena poslancev, ki jih ni tu in da se natančno pove, kdo je opravičeno odsoten in kdo ni."
12,"Ne vidim več nobene druge možnosti, da se te stvari enkrat uredijo."
14,"Ljudje so tukaj bili, zdaj pa jih ni več; nekaterih pa sploh ni bilo."
1,Hvala.
3,Objavi se oboje.
26,"Če se s tem strinjate, predlagam, da naredimo to, da popišemo imena poslancev, ki so tu, poslancev, ki jih ni in tistih, ki so upravičeno odsotni."
4,"Prosim, gremo po seznamu."
8,"Vi pa, če poveste, kdo je opravičeno odsoten."
2,Gospod Pregelj.
1,Spoštovani!
7,"Mislim, da je to nekoliko čuden ukrep."
4,Ali tovariši kaj pomnite?
31,"Ali pomnite približno pol leta ali leto nazaj, kdo je izvajal tukaj obstrukcijo in kolikokrat so bila imena tistih, ki so izvajali obstrukcijo, objavljena v javnem tisku, na televiziji in podobno?"
1,Nikoli!
16,"Tisti, ki zdaj sprašujejo, tisti jo izvajajo, zato protestiram, da se to izvaja preko takega pritiska."
5,"Namreč, 82. člen govori drugače."
15,"Tak pritisk, ki ga zdaj nekdo hoče tukaj izpeljati, je v nasprotju s tistim členom."
14,"Mislim, da se zadnje čase pojavljajo podobne zahteve, ki se jim reče javnomnenjski pritisk."
8,Ta javnomnenjski pritisk se ustvarja že nekaj časa.
31,"Mislim, da ima vsak poslanec pravico, da se odloča, ali bo glasoval ali ne bo in tudi ima pravico, da dvorano zapusti, če meni, da ne more sodelovati pri določenem opravilu."
2,Hvala lepa.
2,Samo trenutek.
19,"Gospod Pregelj, po poslovniku je pravica poslanca, da glasuje za ali proti, da se vzdrži glasovanja - ne pa to."
14,Po veljavnem poslovniku je še vedno opredeljena in to kot njegova pravica in dolžnost.
60,"Poslanec se seveda lahko opredeli do predloga, kakor si želi, se je pa s svojo izjavo na začetku mandata obvezal, da bo omogočal sprejemanje sklepov v Skupščini, delo Skupščine, ne pa z odsotnostjo onemogočal delo Skupščine. 107. člen poslovnika pravi: ""Vsi delegati v zboru imajo pravico in dolžnost, da se udeležijo seje in da sodelujejo pri delu na sejah zbora."
19,O udeležbi delegatov na seji se vodi evidenca (ta evidenca je seveda javna zadeva) in predsednik zbora ugotavlja... itn.
30,"Jaz bom dal predlog, ki je bil dan, na glasovanje in če se bo zbor z večino glasov odločil, da se to evidentiranje izvede in objavi, bomo to tudi naredili."
7,"Prosim, gospod Požarnik in potem gospod Pirnat."
2,Dober dan.
65,"Torej, spoštovani kolegi, moram reči v imenu poslanskega kluba Zelenih, da smo ogorčeni nad tem, da tukaj poslancev ni, nekaterih poslancev ni in zato poslanski klub, ne glede na to, da je kolega Pregelj pač povedal svoje mnenje, jaz sem dolžan povedati v imenu poslanskega kluba Zelenih: podpiramo ta predlog, da se objavijo imena tistih, ki so tukaj in tudi imena tistih, ki jih ni."
20,"Mislim, da je to res škandalozna zadeva, ki je v škodo, kot sem že prej rekel, državljanom in državi Slovenije."
2,Hvala lepa.
1,Hvala.
2,Gospod Podobnik.
4,"Pardon, gospod Pirnat najprej."
20,"V svoji mladosti sem, kot najbrže mnogi tule od nas, služil vojake v ljubljeni armadi, ki nas je potem napadla."
17,In približno v takem času so takrat ravno tako ugotavljali prisotnost in to se je imenovalo: prozivka.
44,"Torej, jaz z ogorčenjem zavračam, da bi tu na ta način ugotavljali mojo prisotnost za to, čeprav sem bil tu in tudi kolega Tomažič, torej je bil naš poslanski klub ves tu, čeprav to ni veliko, odhajam in pri prozivki ne mislim biti zraven."
1,Hvala.
3,"Prosim, gospod Podobnik."
19,"Jaz sem za to, da se ugotovi, kdo je in kdo ni na tej seji, bi pa nekaj povedal."
47,"Zraven je treba tudi ugotoviti, kdo je bil in kdo ni bil na sejah, ko se je blokirala lastninska zakonodaja, na sejah, ko se je hotelo preprečiti sprejetje zakona o denacionalizaciji in zadrugi, ko je sedela samo ta stran notri in skoraj ""komplet"" ta stran šla ven."
10,"Želim, da se te stvari ugotovijo, če se pač ugotavljajo."
28,"Sem pa za to, da se danes ugotovi, prav zato, ker so poslanci Ljudske stranke po vseh analizah najbolj redno prisotni na sejah vseh zborov Skupščine Republike Slovenije."
1,Hvala.
3,"Prosim, dr. Zagožen."
15,"To analizo sem naredil za eno leto, in sicer od maja 1990 do maja 1991."
8,Poslanci Slovenske ljudske stranke so imeli največjo udeležbo.
6,Ne bom povedal za vse druge.
17,"Jaz sem, mislim, med tistimi, morda 5%, ki sem bil najbolj zanesljivo tukajle; nikoli nisem neopravičeno manjkal."
6,To pot bom zapustil to Skupščino.
19,"To je poziv na linčanje, če povežemo s tem, da je podpredsednik Vlade pozval javnost, naj pritiska na poslance."
28,"In jaz še enkrat opozarjam, kar sem rekel pred meseci, ko smo glasovali o novih mandatarjih, da glasujemo o tem, ali bomo svobodni ali se vračamo v realsocializem."
5,In to so metode realsocializma.
4,Mene ne bo zraven.
1,Hvala.
13,"Predlagam, da ugotovimo sklepčnost in če sklepčnost zadošča, gremo na glasovanje o zakonu."
15,"Če boste vztrajali pri tem predlogu za ugotavljanje navzočnosti, poimenske, bomo pač glasovali o tem."
19,"Prosim, gospod Polajnar, ampak sedaj prosim, najprej bomo glasovali o predlogu, da se ugotovi sklepčnost in glasuje o zakonu."
64,"Mi smo se zdajle posvetovali, poslanci našega Kluba Družbenopolitičnega zbora in če bo prišlo do tega, da boste šteli in ugotavljali imena, potem boste najprej ugotovili za vse, kar se je dogajalo v zadnjih dveh letih, koliko imen je manjkalo pri pomembnih odločitvah in kdo so bili tisti, ki so manjkali, potem se bomo pa odločali tudi za to, kar se danes tule dogaja."
29,"Če pa tega ne bo, če se ugotavlja samo za današnji dan, potem gremo mi zdajle družno ven in lahko napišete, da nas ni bilo na seji Družbenopolitičnega zbora."
2,Hvala lepa.
7,Ta hip nas je 2/3 našega kluba.
3,"Prosim, preverjamo navzočnost."
7,"Vse navzoče poslance prosim, da potrdijo navzočnost."
0,.
11,"Ugotoviti moram, da pri tem kvorumu nima smisla glasovati o zakonu."
10,"Predlog je iz zbora, da se v tisto ugotavljanje gre."
10,"Sprašujem zbor, ali želi, da ugotavljamo po navzočnosti, po imenih."
3,"Prosim, Spomenka Hribar."
9,"Spomenka umika predlog, se pravi, o tem ne glasujemo."
19,"Kvorum je še zmeraj isti, predlagam ponovno, da prekinemo sejo in če bo možnost, nadaljujemo jutri, ob 10,00 uri."
1,Hvala.
