29,"Poslanke, poslanci, dragi gostje, spoštovani novinarji, nadaljujemo 13. sejo Zbora združenega dela Skupščine Republike Slovenije, ki smo jo prekinili, kot vam je znano, v četrtek dne 24. januarja 1991."
14,"Na današnji seji je prisotnih že skoraj 50 poslancev, opravičilo se jih je precej."
14,Sedaj je čas zimskih počitnic in niso mogli ravno prav programirati tega nadaljevanja seje.
23,"Za današnje nadaljevanje so nam ostale še točke dnevnega reda od 10. dalje, s tem da smo točko 13. že obravnavali in sprejeli."
32,"Prečiščen dnevni red ste prejeli danes na klop, tako da si ga lahko pogledate; vidite, da je še nekaj dela, da je to delo lahko rutinsko, nekaj pa je seveda zelo odgovornega."
34,"Najprej bi vas rad prosil, da bi imenovali člane v usklajevalno komisijo za ostale neusklajene akte, ki jih še nismo obravnavali oziroma jih ni obravnavala usklajevalna komisija, ki smo jo imenovali dne 23. januarja."
24,"Na tak način rabimo še enega in bi v to usklajevalno komisjo predlagal Nevenko Ahčan, Franca Gradišarja, Viljema Maka, Vlada Puca in Tanjo Dular."
7,Ali želi o tem predlogu kdo razpravljati?
4,"Gospa Nevenka Ahčan, prosim."
33,"Jaz bi se rada danes zboru opravičila, ker imam ob tričetrt na dve službeno pot in prosim za opravičilo in s tem v zvezi tudi ne morem sodelovati na usklajevalni komisiji kot članica."
3,Prosim za opravičilo.
1,Hvala.
5,"Hvala lepa, predlagam Tatjano Prešern."
1,Sprejeto.
13,"Najprej bi ugotovil, koliko nas je prisotnih, samo 43, ne 43, temveč 49."
7,Kdo je za predlagano sestavo usklajevalne komisije?
5,Soglasno sprejeto z 49 glasovi.
51,"Predlagal bi, da ne bi pričeli z 10. točko, predlog za izdajo zakona o odvetništvu, tisto z osnutkom zakona je prečrtano, ker smo v našem zboru sprejeli tak dnevni red in bi imeli usklajevanje med zbori glede zakonskih aktov, ki so bili sprejeti v neenakem besedilu, oziroma glede različno sprejetih odločitev."
7,Tu je seveda precej teh neusklajenih zadev.
175,"Imamo kar 13 možnih, in sicer od predloga zakona o finančnih intervencijah v kmetijstvu, proizvodnji in ponudbi hrane, potem o predlogu za izdajo zakona o spremembah in dopolnitvah zakona o sodnih taksah s predlogom, tretjič: predlog odloka o spremembi odloka o sestavi in številu članov Zakonodajno-pravne komisije Skupščine Republike Slovenije, četrtič: predlogu zakona o temelju geološke dejavnosti, pomembne za vso državo, petič: predlogu za izdajo zakona o zagotavljanju sredstev za skupne družbene potrebe v letu 1990 in ob poračunu določenih obveznosti iz dohodka za skupne in splošne družbene potrebe za leto 1989 z osnutkom zakona; predlogu zakona o zasebnem delu, predlogu zakona o zaposlovanju in zavarovanju za primer brezposelnosti; predlogu zakona o spremembah in dopolnitvah zakona o delovnih razmerjih; predlogu zakona o spremembah in dopolnitvah zakona o kmetijskih zemljiščih; predlogu zakona o spremembah zakona o posebnem prometnem davku, enajstič: o odloku o soglasju o začasnih ukrepih o davkih od prometa proizvodov in storitev, dvanajstič: predlog za izdajo zakona o odvetništvu glede faze, potem pa še predlog za izdajo zakona o javnem pravobranilstvu s predlogom zakona."
27,"Ker so komisije končale z delom in niso končale z delom, bi pač pogledali, kaj je bilo do sedaj usklajeno in bi tisto obravnavali, kar je možno."
14,"Se strinjate s takim predlogom, da bi sproti skušali reševati, kar je pač pripravljeno?"
13,"Najprej bi imeli zakon o finančnih intervencijah v kmetijstvu, proizvodnjo in ponudbo hrane."
8,"Bi lahko gospod Brlec, je bil na usklajevanju?"
2,Ga ni.
6,Je kdo od članov komisije tu?
8,"Mogoče gospod Drame, ne, Majda Oblak tudi ne."
7,"Nobenega od članov ni, na seji so."
9,"Žal ugotavljamo, da ne moremo tega opraviti, gremo naprej."
7,Gremo po dnevnem redu kot je sprejet.
1,10.
9,TOČKA DNEVNEGA REDA - PREDLOG ZA IZDAJO ZAKONA O ODVETNIŠTVU.
3,Bi pogledali gradivo.
13,Predlog za izdajo zakona je v obravnavo predložil Izvršni svet Skupščine Republike Slovenije.
7,Izvršni svet je predložil tudi osnutek zakona.
17,"Vi pa sami veste, da smo sprejeli v dnevni red samo predlog za izdajo zakona o odvetništvu."
7,Objavljen je bil v Poročevalcu št. 20.
78,"Predlog za izdajo zakona z osnutkom zakona so obravnavali: najprej Odbor za pravosodje in upravo, ki soglaša z zasnovo zakonskega osnutka in njegovimi rešitvami ter predlaga konkretne pripombe k posameznim členom; Zakonodajno-pravna komisija, ki je k posameznim členom predlagala konkretne pripombe; Odbor za podjetništvo in obrt je predlagal, da se odloži obravnava in sprejemanje zakona do priprave celovitih sistemskih sprememb na tem področju; naš zbor pa je, še enkrat vam bom povedal, uvrstil samo predlog za izdajo zakona."
14,"Predstavnik Izvršnega sveta je gospod Jože Tratnik, namestnik republiškega sekretarja za pravosodje in upravo."
2,Želi besedo?
1,Želi.
1,Prosim.
5,"Spoštovano predsedstvo, poslanke in poslanci!"
31,"Dovolite mi, da v uvodni besedi podam nekaj razmišljanj o zakonu o odvetništvu glede na to, da je bila v predhodnih razpravah dana vrsta pripomb in sugestij o vsebini tega zakona."
5,Zakaj je sploh potreben zakon?
6,Danes zakon o odvetništvu ne obstaja.
18,"Pravna pomoč je urejena v posebnem zakonu o pravni pomoči, ta pa sloni na zakonu o združenem delu."
18,"Tako, da ne samo terminološko, ampak tudi vsebinsko pravna pomoč, ki jo izključno danes nudijo odvetniki, ni urejena."
11,"Zato je treba urediti to s posebnim zakonom, zakonom o odvetništvu."
15,"Z zakonom o odvetništvu nikakor ne bi prejudicirali ostalih ureditev, sistemskih ureditev s področja pravosodja."
8,"Ne sodišč, ne javnih tožilstev niti ne notariata."
48,"Med notariatom in odvetništvom je taka vsebinska razlika, da zakon o odvetništvu nikakor ne bo posegal na področje dela zakona o notarijatu in tako v bistvu ni nikakega strahu, da bi s predhodnim, preuranjenim ali kakorkoli pač rečemo zakonom prejudicirali sistem in organizacijo ostalih pravosodnih organizacij oziroma vej."
22,"V tezah zakona, če bomo obravnavali kot teze, je pridržano odvetnikom samo zastopanje pred državnimi organi in sodišči, in to poklicno zastopanje."
18,"Se pravi, nikakor ne gre za ekskluzivno zastopanje odvetnikov pred državnimi organi, ampak gre samo za poklicno zastopanje."
38,"Vsaka organizacija, ki ima svojega diplomiranega pravnika, ki izpolnjuje pogoje po postopkovnih zakonih, pravdnem postopku, kazenskem postopku, izvršilnem postopku, upravnem postopku, bo seveda lahko poslala tega svojega predstavnika kot pooblaščenca pred državni organ, kjer bo zastopal to organizacijo."
7,"Se pravi, gre samo za poklicno zastopanje."
4,To je pridržano odvetnikom.
19,"Tudi ni konkurence med pravnim svetovanjem nasploh in pravnim svetovanjem, ki ga dajejo odvetniki za postopke pred državnimi organi."
45,"Če bo nekdo hotel pravni nasvet od svobodnjaka prostega poklica, potem je to njegova odločitev, seveda kadar bo pa hotel pravni nasvet, ki bo v nadaljevanju povezan z zastopanjem pred državnim organom, poklicnim zastopanjem, takrat bo pa potrebna večja kvaliteta; to kvaliteto zagotavlja pa odvetnik."
21,Država kot organizirana tvorba seveda mora na eni strani v konfliktih s posamezniki tem posameznikom nuditi varno in solidno pravno pomoč.
10,To pravno pomoč zagotavlja taka organizirana oblika kot je odvetništvo.
32,"Če se oseba kot posameznik spopade v upravnem postopku, v kazenskem postopku, v pravdnem postopku z državno organizacijo, tako kot je sodišče ali drug upravni organ, seveda mora imeti zagotovljeno pravno pomoč."
10,"Ker drugače ta spor ni enakopraven, ni med enakopravnimi partnerji."
12,"In ravno to enakopravnost, kvalitetno pravno pomoč lahko v takem nudi odvetništvo."
31,"Se pravi, to je naloga države, poleg tega pa država seveda hoče zagotoviti tudi, da bodo ti postopki tekli tako, kot je predpisano, da bodo kratki, čim krajši, čim bolj kvalitetni."
10,To pa seveda lahko nudi samo kvalitetna oblika pravne pomoči.
19,"Vsa ostala pooblastila pooblaščencev, ki nastopajo v postopkih, to urejajo postopkovni zakoni in tu ni nobene izločitvene ekskluzivnosti odvetništva."
11,"Tako, da tukaj nikakor ni kolizije kot je bila največkrat očitana."
15,"Odvetništvo bi se opravljalo kot svoboden poklic, oziroma se že sedaj opravlja kot svoboden poklic."
18,"Kot posameznik nastopa odvetnik ali pa bi nastopal v družbi, in to civilni družbi, ne kot kapitalski družbi."
15,"Vsi kontinentalni sistemi oziroma v glavnem vsi sistemi, razen ameriškega, poznajo samo tako obliko odvetništva."
34,"Odvetnik nastopa kot posameznik ali odvetnik v družbi s posamezniki odvetniki v civilni družbi, kjer si delijo stroške poslovanja, nikakor pa ni primarni namen take odvetniške družbe, da bi plemenitila in bogatila svoj kapital."
22,"Primarna naloga je kvalitetna pravna pomoč, seveda ob primerni nagradi, tega ne moremo zanikati, ne pa, da se oplemeniti, ustvarja nov kapital."
6,To pa ni seveda predmet odvetništva.
8,Zato je taka oblika družbe edino lahko možna.
20,"V predlogu za izdajo zakona so navedene tudi nekatere omejitve glede pripora odvetnika, glede pregleda odvetniške pisarne in pa podobno."
16,Tu ne gre za zaščito samega odvetnika; ta ne dobiva nekega ekskluzivnega položaja napram ostalim osebam.
9,"Gre za varstvo strank, ki jih zastopa ta odvetnik."
29,"Ne moremo si predstavljati, da bi pod fikcijo pregleda odvetniške pisarne v neki stranski zadevi pregledali kompletno dokumentacijo in pregledali papirje tretje osebe, stranke, ki jo zastopa ta odvetnik."
14,"S tem bi prišli do podatkov, ki so podatki zaupanja med stranko in odvetnikom."
16,"Zato so to omejitve, kaj se lahko pregleda in kdo je lahko navzoč ob takih pregledih."
8,Za pogoje odvetništva so dane neke relativne postrožitve.
20,"Te postrožitve glede kvalitete dela odvetništva seveda niso ekskluzivne na področju odvetništva, temveč bodo enako uporabljene v vseh organizacijskih zakonih."
27,"Tudi o zakonu o notariatu, ki upam, da bo v kratkem sledil, in kasneje v zakonu o sodiščih in javnih tožilstvih bo povečana zahtevnost za te poklice."
34,"Torej, ne gre samo za povečano zahtevnost in s tem zapiranje odvetnikov v svoj ceh, s tem da se poveča pripravniška doba, da se doda pripravništvo v odvetništvu, s tem, da se specializira izpit."
10,Tudi v vseh ostalih profesijah - sodni in tožilski - bo enako.
39,"Kvaliteta dela sojenja, zastopanja pred sodišči, tako s strani javnega tožilstva kot odvetništva, terja seveda ostrejše pogoje, zaenkrat pa v prvem zakonu te pogoje že navajamo, enaki seveda pa bodo tudi za sodnike in javne tožilce in za notarje."
20,"V osnovi bo osnovna zahtevnost enaka - poznavanje kazenskega, civilnega, gospodarskega prava, upravnega postopka, nianse pa bodo samo v specifikah področja."
13,"Za odvetništvo bo moral poznati odvetnik na izpitu odvetniški kodeks, vodenje odvetniške pisarne."
11,Sodnik bo moral poznati sodni poslovnik dodatno in vodenje sodnega postopka.
38,"Tožilec bo moral poznati svoja interna navodila, ki jih daje republiški tožilec, notar bo moral poznati svoj notarski poslovnik in svoj notarski kodeks, tako da so v osnovi vsi izpiti enako zahtevni, samo v teh specifikah imajo različice."
28,"In v prehodu iz enega v drugi poklic bi se tudi diferencialni izpit delal samo iz teh različic ne pa iz osnove, ki je enako zahtevna za vse."
14,"V predlogu zakona govorimo tudi o določenem pogoju za odvetništvo, to je vrednost zaupanja."
7,Ta vrednost zaupanja naj vas ne moti.
5,To ni bivša moralnopolitična kvaliteta.
13,"Ne gre za to stvar, ampak gre za odnos med stranko in odvetnikom."
14,"Stranka, ki vzame odvetnika, mora temu odvetniku zaupati, tako kot zaupa pacient svojemu zdravniku."
11,"Če tega pristnega zaupanja ni, potem ne more biti pravega zastopanja."
17,"Potem je to generalno zastopanje, ki ga lahko opravi vsak, ne pa kvaliteten in zaupanja vreden odvetnik."
27,"Seveda, te kriterije bomo najbrž še zbrusili, bolj precizirali, kaj je to vrednost zaupanja, da ne bi se vrnili v tisto, kar je nekdaj bilo moralnopolitična kvaliteta."
17,"V predlogu zakona uvajamo v odvetništvo novo obliko dela ali pa posebnega delavca, tako imenovanega odvetniškega kandidata."
42,"Ta odvetniški kandidat (oziroma naziv odvetniški kandidat je najbrž neustrezen, uporablja pa ga vsa evropska praksa), to je v bistvu delavec, ki je že končal pripravništvo in opravil pripravniški izpit, se pravi strokovni izpit v odvetništvu, pa ne želi postati samostojen odvetnik."
38,"Tak delavec lahko dela pri drugem odvetniku ali pa v odvetniški pisarni, če bo to taka odvetniška družba, lahko bo ostal vedno odvetniški kandidat do svoje upokojitve ali pa bo kasneje, ko si bo premislil, postal samostojen odvetnik."
18,"Doslej odvetniki niso mogli imeti takega delavca, kvalificiranega odvetniškega kandidata, ki bi lahko zastopal odvetnika v posameznih zadevah."
30,"Tak odvetniški kandidat seveda ne bo imel pooblastila odvetnika, lahko ga bo pa odvetnik pooblastil za posamezna opravila, posamezne naroke, posamezne razgovore s strankami in za kar ga bo uporabil."
10,"To bo v bistvu delavec v odvetništvu, ampak kvalificirani delavec."
10,"To bo več kot pripravnik, ne bo pa samostojen odvetnik."
29,"V predlogu za izdajo zakona so tudi omejitve glede prehoda iz drugih pravosodnih funkcij v odvetništvo, iz sodne funkcije, iz javno-tožilske funkcije, potem so omejitve glede na sorodstvene vezi."
31,"Skratka, vse te omejitve je predlagatelj dal v zakon na podlagi pripomb v dosedanji praksi, pripomb iz prakse, izkušenj, ki smo jih dobili na sekretariatu za pravosodje v zadnjih desetih letih."
49,"Bila je vrsta pripomb in očitkov, da nepristranost bodisi odvetnika ali sojenja glede na sorodstvene vezi ali pa glede na to, da je bil kdo prej sodnik nato pa odvetnik ali obratno in da se je v bistvu pojavljala v istih zadevah ista oseba, samo vedno v drugi funkciji."
8,V principu postopkovni zakoni vedno izključujejo tako možnost.
18,"Nihče ne more soditi v zadevi, kjer je bil kot tožilec ali pa kjer je bil kot odvetnik."
26,"Nihče ne more biti odvetnik tam, kjer je bil prej kot sodnik ali javni tožilec, vendar teoretični očitki obstojijo, zato je predlagatelj to vnesel v zakon."
21,"V kolikor bo razprava pokazala, da taki sumi niso utemeljeni, se lahko tudi ta tekst iz zakona v naslednji fazi izloči."
43,"Predlog za izdajo zakona je maksimalno upošteval zakonodajo sosednjih evropskih dežel, zato so nekateri inštituti mogoče v tem predlogu za izdajo zakona za nas nenavadni, recimo, oprostitev pravosodnega ali pa odvetniškega izpita ali pa odvetniške prakse za univerzitetne profesorje v prehodu v odvetništvo."
9,"Take določbe poznajo avstrijski, italijanski, nemški, švedski, francoski zakoni."
17,"V praksi teh prehodov ni, vendar zaradi priznanja strokovnega dela na fakultetah se to pojavlja v zakonodaji."
23,"Če bo to v naslednji fazi ostalo, ali pa ne, je pač stvar razprave, ki bo utemeljila to, ali pa ne bo utemeljila."
18,Tudi cela vrsta drugih omejitev inštitutov prehoda iz sodnih vrst v odvetniške vrste - vse to pozna evropska zakonodaja.
63,"Evropska zakonodaja pozna večjo stopnjo zahtevnosti pri odvetnikih, npr., poseben odvetniški izpit, potem pozna podaljšano prakso, zahtevano prakso v odvetništvu ipd., tako da to niso neke ideje, ki bi se na novo urejale v evropskem prostoru, s katerim bi zapirali odvetništvo v ceh; to so ideje,ki jih pozna civilizirana Evropa okrog nas in te ideje smo vnesli tudi v ta predlog zakona."
73,"Predlagatelj se zaveda, da ob tem preobratu iz zakona o pravni pomoči, ki je široko urejal vse oblike pravne pomoči od odvetniškega nudenja pravne pomoči, sindikalnega nudenja pravne pomoči, občinskega nudenja pravne pomoči do tiste pravne pomoči, ki jo nudijo pravosodni organi, to je sodišča in javna tožilstva, ta skok iz te oblike v novo čisto obliko samo odvetništva seveda zahteva nekaj bistvenih razmislekov in drugačnih rešitev kot so bile dosedaj v praksi."
47,"Zato se predlagatelj zaveda, da najbrž v tem predlogu za izdajo zakona vse rešitve niso tako sprejemljive ali pa bi bilo mogoče najti še kakšne vmesne druge rešitve, zato bo prisluhnil vsem razpravam o tem zakonu in v maksimalni meri skušal to vnesti v naslednjo fazo zakona."
2,Hvala lepa!
5,Želijo poročevalci delovnih teles besedo?
9,Gospod Rogina v imenu Odbora za podjetništvo in obrt!
6,"Gospod predsednik, gospe in gospodje poslanci!"
27,"Odbor za podjetništvo in obrt je obravnaval predlog za izdajo zakona o odvetništvu z osnutkom, ki ga je Skupščini Republike Slovenije v obravnavo posredoval njen izvršni svet."
29,"Odbor je bil seznanjen s pisnimi pripombami pravne službe Gospodarske zbornice Slovenije, Zveze društev pravnikov Slovenije ter poročilom Odbora Skupščine Republike Slovenije za pravosodje in upravo k omenjenemu zakonu."
53,"Odbor je v razpravi opozoril, da se strinja z utemeljitvijo predlagatelja, da je potrebno na novo urediti vprašanje poklicnega opravljanja pravnih storitev, vendar ob tem poudarja, da je odvetništvo le del celote splošne pravosodne politike in ga je zato potrebno urejati celovito ter hkrati z ostalo zakonodajo, ki ureja pogoje opravljanja pravnih storitev."
14,"Odbor opozarja, da je tudi s predmetno zakonodajo treba slediti gospodarskemu in družbenemu razvoju."
14,V praksi se vse bolj uveljavljajo poleg odvetniške tudi druge oblike poklicnega pravnega svetovanja.
35,"Tovrstna pravna dejavnost zajema tudi pripravo celovitih analiz določenega pravnega problema, po katerih se kaže potreba prav v času in pogojih uvajanja tržne ureditve in splošne negotovosti, ki je posledica nepoznavanja pravnih instrumentov nove ureditve."
26,Odbor zato predlaga sistemski pristop pri urejanju pravnega delovanja in opozarja na nujnost zakonske ureditve tako pogojev opravljanja različnih oblik pravnega svetovanja kot tudi opredelitve notariata.
12,Osnutek zakona na novo opredeljuje pogoje za pridobitev pravice opravljanja odvetniškega poklica.
28,"Po mnenju odbora so ti pogoji izjemno strogi, hkrati pa je po njihovem mnenju vprašljivo, ali je mogoče pričakovati dvig kvalitete odvetniških storitev s štiriletnim trajanjem odvetniškega pripravništva."
21,Večji poudarek bi kazalo nameniti poostritvi izločitvenih kriterijev iz odvetniških vrst v primeru nespoštovanja oziroma neizvrševanja osnovnih poklicnih in etničnih dolžnosti.
42,"Odbor opozarja, da je zaostritev pogojev v tem osnutku zakona nujno vezati na pogoje statusa sodnika, se pravi, je povezano to s spremembami zakona o rednih sodiščih, kar je dodatni argument, da je zakonodajo s teh področij potrebno spreminjati celovito in usklajeno."
52,"Odbor je podprl pisno posredovanje pripomb, pri tem pa zlasti opozoril na oblikovanje pripombe Odbora za pravosodje in upravo k 4., 21. in 23. členu, ki se nanašajo na zahteve po jasnejši in normativno natančnejši opredelitvi, v kakšne kapitalske odnose lahko vstopa odvetnik ter precizira določbe, ki urejajo opravljanje odvetništva v družbi."
27,"Hkrati Odbor opozarja na določila 24. in 25. člena, v katerih je predvideno, da je odvetnik lahko tisti oziroma kdor je vreden zaupanja za opravljanje odvetniškega poklica."
21,"Taka opredelitev je neustrezna, lahko pomeni tudi preverjanje njegovih političnih kvalitet, zato odbor predlaga, da se tovrstna določila preoblikujejo oziroma črtajo."
26,"Odbor je predlagal zborom, da odložijo obravnavo in sprejemanje predloga za izdajo zakona o odvetništvu z osnutkom zakona do priprave celovitih sistemskih sprememb na tem področju."
15,"Gospod predsednik, jaz imam tu tudi svojo razpravo, jo lahko podam sedaj ali pa pozneje."
2,Lahko sedaj.
23,"Mislim, da ponujeni osnutek zakona o odvetništvu pomeni popolno zapiranje odvetniških vrst pred kolegi sodniki in drugimi pravniki v gospodarstvu oziroma v upravi."
34,"Zdi se mi nerazumljivo, da si prav odvetniki želijo z zakonskim monopolom izogniti se splošnim usmeritvam naše družbe po bolj tržnem obnašanju in omogočiti opravljanje poklica odvetnika le še sinovom in hčeram sedanjih odvetnikov."
23,"Omenjeno namreč izhaja iz določb osnutka zakona, ki zahteva štiriletno odvetniško prakso oziroma pripravništvo, pa druge določbe, ki omejujejo vstop v odvetniške vrste."
38,"Posebej bode v oči določba 48. člena osnutka zakona, ki za docenta oziroma rednega in izrednega profesorja pravne fakultete zahteva vsaj šestletno delovanje kot znanstvenika in pedagoškega delavca na pravnem področju, če se le-ta želi vpisati med odvetnike."
21,"Ker je splošno znano, da so vrata v odvetniške vrste zaprta tudi takšnih pravnim strokovnjakom, ki bi lahko odvetnike pravzaprav učili."
19,"Po določbah omenjenega člena se tudi za sodnika zahteva praktično devetletna praksa, kar je po mojem mnenju očitno preveč."
11,Nesprejemljivo je tudi podcenjevanje pravosodnega izpita in vpeljava dodatnega odvetniškega izpita.
30,"Menim, da mora pri strokovnem izpopolnjevanju in nadzoru nad kvaliteto strokovnega znanja odvetnikov aktivneje delovati prav odvetniška zbornica, in to s svojim aktivnim delom, ne pa s pomočjo zakonskih omejitev."
26,"Na ponujeni osnutek zakona o odvetništvu imam naslednje konkretne pripombe: v 24. členu osnutka se v peti alinei besedi ""odvetniški izpit"" nadomesti z besedo ""pravosodni izpit""."
45,"V 42. členu se prvi odstavek spremeni in se glasi: ""Praktično usposabljanje po tem zakonu traja tri leta, od tega najmanj dve leti na sodišču ali pri odvetniku."" Istočasno predlagam, da se črtajo določbe 44., 45., 46., 47., 48., 49. in 5. alinea 50. člena."
1,Hvala.
1,Hvala.
13,Gospod Boštjančič in Bašin sta oddala pisne razprave k predlogu za izdajo zakona.
4,Želi še kdo razpravljati?
3,"Prosim, gospod Pirš."
10,"Spoštovani predsednik, spoštovane delegatke in delegati, oziroma poslanke in poslanci!"
11,"Par pripomb k temu gradivu, ki je danes na dnevnem redu."
13,"Eno pojasnilo je bilo že dano glede pojma družbe, ki jo ima odvetnik."
27,"To je bilo pojasnjeno, da gre tukaj za civilno družbo, v samem gradivu to tako ni in bi bilo prav, da je v tem to tudi pojasnjeno."
14,"Potem gre tukaj za pojem samostojna javna služba, ki tudi v zakonu ni opredeljen."
18,"Zato bi bilo primerno, da bi se odločili za varianto, da se ta pojem ne uvaja v zakonu."
38,"Nadalje tudi jaz podpiram stališča, da gre za preveliko zaostritev pogojev za pridobitev pravice opravljanja odvetniške dejavnosti, kot je to na primer 4-letno odvetniško pripravništvo in so to strožji pogoji, kot so formalni pogoji za opravljanje funkcije sodnika."
24,"Nadalje se mi zdi nerazumljivo, da predlagatelj ni predvidel, da bi bili odvetniškega pripravništva oproščeni tisti pripravniki, ki so 6 let delali v gospodarstvu."
7,"To pomeni, da gre za preveliko zapiranje."
31,"Nadalje mislim, da tisti pripravniki, ki delajo v podjetjih in če imajo pravosodni izpit, lahko zastopali podjetja pred sodišči, in da ne bi smeli dopustiti, da to lahko delajo samo odvetniki."
38,"Vprašljiva se mi zdi opredelitev glede tega, ali so odvetniki lahko ustanovitelji ali pa družbeniki podjetij, in to s tega vidika, ali je to usklajeno z zakonom o podjetjih, pa tudi sicer z ustavno in pa zakonodajno ureditvijo."
49,"Potem menim, da bi bilo prav, da se sedanji 26. člen v osnutku črta, ker gre namreč to za vprašanje odvetniške etike in mislim na koncu, da z uveljavitvijo zakona o odvetništvu ne bi smel veljati zakon o pravni pomoči, ker je odvetništvo le ena od oblik pravne pomoči."
2,Hvala lepa.
1,Hvala.
4,Želi še kdo razpravljati?
3,"Prosim, gospod Murko."
20,"Jaz bi predstavil stališče do predloga za izdajo zakona o odvetništvu, ki ga je sprejela naša stranka v poslanskem klubu."
20,"Ta predlog zakona izhaja iz ugotovitev, da se je v zadnjem času kakovost odvetniškega dela ter struktura odvetnikov bistveno poslabšala."
9,To je res in s takšno ugotovitvijo se strinjamo.
56,"Prav tako je mogoče pritrditi precejšnji večini določb osnutka zakona, katerih cilj je prav zagotoviti večjo strokovnost in samostojnost odvetništva, vendar pa je v osnutku zakona tudi nekaj temeljnih rešitev, nekaj jih je bilo danes že omenjenih, zaradi katerih bi kazalo ta zakon v tej fazi v celoti zavrniti oziroma ga do naslednje faze temeljito spremeniti."
22,"Zakonski projekt tega slabega stanja, zakonski projekt, danes predlagan, se tega stanja v ničemer ne loteva in ga tudi ne bo odpravil."
22,"Namreč zato, ker zakon nudi in ima značaj velike cehovske zaščite sedanje odvetniške strukture in žal tudi ohranja nadalje nizko kakovost odvetnikov."
20,"Prav tako je napačna predpostavka, na kateri zakon temelji, da sta položaj in funkcija odvetnika več vredna od funkcije sodnika."
53,"To dokazuje v določbah, ki podaljšujejo pripravniško dobo bodočih odvetnikov po 42. členu, to se vidi iz dodatnega izpita, ki se za sodnike ne zahteva, v 48. členu, vidi se tudi iz določb o omejevanju prehajanja sodnikov med odvetnike ter drugih rešitev, ki zaostrujejo ali celo praktično onemogočajo vstop novih pravnikov med odvetnike."
25,"Omenil bi tudi 25. člen, ki omogoča moralno politično diskvalifikacijo, pa ga je že pred menoj gospod poslanec Rogina omenil, zato ga ne bi ponavljal."
34,"Ob dejstvu, da predlagatelj oziroma osnutek zakona ne predlaga nobenih posegov v obstoječe stanje, menimo, da zakon zagotovo ne bo izboljšal ne kakovosti odvetniškega dela, pa tudi ne odpravil negativnega stanja na tem področju."
12,"Ohranjal bo, kot rečeno, stanovsko zaščito in spodbujal predvsem ohranitev tega položaja."
35,"Čeprav je zakon novost in ga do sedaj sploh nismo imeli in je zato seveda to napredek, pa Liberalno demokratska stranka kljub temu meni, da bi ga, ob upoštevanju omenjenih sugestij, nedvomno lahko znatno izboljšali."
1,Hvala.
6,"Hvala lepa, še želi kdo razpravljati?"
23,"Pri tej točki dnevnega reda bomo sprejeli samo dva načelna sklepa, to je: Predlog za izdajo zakona o odvetništvu se sprejme (predlog samo)."
11,In drugič: Osnutek zakona naj pripravi Izvršni svet Skupščine Republike Slovenije.
25,Pri pripravi osnutka zakona naj predlagatelj prouči in ustrezno upošteva stališča in pripombe delovnih teles Skupščine in pripombe ter stališča iz razprave na seji zbora.
7,Želi o teh dveh sklepih kdo razpravljati?
7,"Če ne, bi vas prosil za prisotnost."
3,Koliko nas je?
5,Kdo je za predlagana sklepa?
3,Je kdo proti?
4,Se je kdo vzdržal?
7,"Ugotavljam, da sta oba sklepa sprejeta soglasno."
9,In s tem smo zaključili 10. točko dnevnega reda.
9,Bi zdaj skušali eno izmed točk iz usklajevanja 12.
16,"TOČKE DNEVNEGA REDA - USKLAJEVANJE O PREDLOGU ZAKONA O FINANČNIH INTERVENCIJAH V KMETIJSTVO, PROIZVODNJO IN PONUDBO HRANE."
8,"Zdaj imamo poročevalca tukaj, bi lahko gospod Šter."
18,"Usklajevalna skupina, ki se je sestala v toku prejšnjega zasedanja Skupščine, je po razpravi oblikovala naslednji sporazumni predlog."
179,"Našemu zboru predlaga, da sprejme naslednje amandmaje: amandma Komisije za varstvo okolja in naravne dediščine k 3. členu, in sicer, da se preoblikovano besedilo tretjega odstavka glasi: ""Navodilo za urejanje intervencij iz prejšnjega odstavka za celostno urejanje podeželja in obnove vasi izda Republiški sekretar za kmetijstvo, gozdarstvo in prehrano v soglasju z republiškim sekretarjem za varstvo okolja in urejanje prostora, za ohranjanje in razvoj kmetijstva ter proizvodnjo hrane republiški sekretar za kmetijstvo, gozdarstvo in prehrano, za zagotavljanje ustrezne ponudbe osnovnih živil na trgu republiški sekretar za tržišče in splošne gospodarske zadeve."" Torej, da sprejme amandma Komisije za varstvo okolja in naravne dediščine k 6. členu in bi se tako napovedani stavek 6. člena spremenil ter bi se glasil: ""V okviru celostnega urejanja podeželja in obnove vasi se finančna sredstva po tem zakonu usmerjajo za ..."" in nadaljevanje kot sledi; ter amandma delegata Emila Milana Pintarja k 6. členu, in sicer, da se v prvi alinei 6. člena zakona besede: ""s hidro in agromelioracijami in komasacijami ter odkupom zemljišč"" nadomestijo z besedami ""ob upoštevanju naravovarstvenih načel ter krajinskih značilnosti slovenskih pokrajin""."
8,To je bil predlog usklajevalne skupine našemu odboru.
49,"Hkrati pa usklajevalna skupina predlaga vsem zborom, da sprejmejo amandmaje Izvršnega sveta, ki se nanašajo na prehodne določbe tega zakona, in sicer konkretno k 13. členu, ki bi se v spremenjeni obliki glasil: ""Z dnem uveljavitve tega zakona preneha veljati zakon o pospeševanju proizvodnje hrane in zagotavljanju osnovne preskrbe""."
21,"Ter k 14. členu, ki se spremenjen glasi: ""Ta zakon začne veljati osmi dan po objavi v Uradnem listu Republike Slovenije""."
31,"Zadnji predlog, torej predlog za prehodne določbe je seveda posledica tega, da je bil zakon določen čas v postopku usklajevanja in seveda predlagane prehodne določbe niso bile več ustrezne dejanskemu stanju."
23,"To je sedaj predlog usklajevalne skupine in predlagam, da ga po razpravi sprejmemo in s tem seveda omogočimo, da bo zakon tudi sprejet."
1,Hvala.
6,"Gospod Šter, mogoče samo še to."
15,"V bistvu ste v usklajevalni komisiji ugotovili, da s temi amandmaji izboljšujemo sam zakonski predlog."
4,"Da, to nedvomno drži."
63,"Amandmaji, ki so zdaj predmet razprave v Zboru občin pravzaprav v identični obliki, v Družbenopolitičnem zboru, pa bom rekel, drugi del te usklajevalne materije, seveda pomenijo,da je usklajevalna skupina iz vseh treh zborov s predstavniki Izvršnega sveta našla skupen jezik in tako zagotovila, da zakon ustrezno rešuje obravnavano materijo in ima hkrati tudi pokritje v naravovarstvenih, kmetijskih, tržnih in predvsem proračunskih maksimah."
1,Hvala.
3,Želi kdo razpravljati.
5,Mogoče pred pripravo same razprave.
39,Pri poročilu je treba omeniti: Zbor združenega dela in Zbor občin Skupščine republike Slovenije sta sprejela predlog zakona skupaj z amandmajem Izvršnega sveta Skupščine Republike Slovenije k 10. členu in amandmajem Zakonodajno-pravne komisije Skupščine Republike Slovenije in nič več.
13,Vse ostalo so amandmaji Družbenopolitičnega zbora in zaradi tega se pač moramo opredeliti.
5,Javil se je gospod Dretnik.
2,Spoštovani zbor!
16,"Jaz bom ponovil na kratko samo to, kar sem že v predhodni obravnavi pri tem zakonu."
23,"Namreč moje mnenje je, da se sredstva za proizvodnjo hrane preveč drobijo in da jih nikakor ne bo dovolj za primarno kmetijsko proizvodnjo."
1,Hvala.
1,Hvala.
6,Še želi kdo razpravljati o tem?
14,"Če ni več razprave, bi glasovali o teh petih amandmajih, ki so jih predlagali."
30,"Najprej Komisija za varstvo okolja in naravno dediščino k 3. členu, in sicer, da se preoblikuje besedilo tretjega odstavka tako, da se glasi tako, kot je tudi gospod Šter prebral."
12,"Če še enkrat preberem, mislim, da je to besedilo veliko bolj čisto."
64,"""Navodilo za uveljavljanje intervencij iz prejšnjega odstavka za celostno urejanje podeželja in obnove vasi izda republiški sekretar za kmetijstvo, gozdarstvo in prehrano v soglasju z republiškim sekretarjem za varstvo okolja in urejanje prostora, za ohranjanje in razvoj kmetijstva ter proizvodnjo hrane republiški sekretar za kmetijstvo, gozdarstvo in prehrano, za zagotavljanje ustrezne ponudbe osnovnih živil na trgu republiški sekretar za tržišče in splošne gospodarske zadeve."""
6,Želi o tem amandmaju kdo razpravljati?
8,"Če ne, vas vprašam, koliko nas je prisotnih?"
5,Kdo je za predlagani amandma?
3,Je kdo proti?
4,Se je kdo vzdržal?
18,"Ugotavljam, da je 1. amandma Komisije za varstvo okolja in naravne dediščine k 3. členu z večino sprejet."
41,"2. amandma, tudi Komisije za varstvo okolja in naravno dediščino k 6. členu, in sicer, da se napovedni stavek 6. člena spremeni in glasi: ""V okviru celostnega urejanja podeželja in obnove vasi se finančna sredstva po tem zakonu usmerjajo za, itn."""
6,Želi o tem amandmaju kdo razpravljati?
18,"Kdo je za predlagani amandma Komisije za varstvo okolja in naravne dediščine k 6. členu, kdo je za?"
3,Je kdo proti?
4,Se je kdo vzdržal?
16,"Ugotavljam, da je 2. amandma Komisije za varstvo okolja in naravno dediščino k 6. členu sprejet."
42,"Tu je še k 6. členu amandma delegata Emila Milana Pintarja, in sicer, da se v prvi alinei 6. člena zakona besede ""s hidro in agromelioracijami, komasacijami in nakupom zemljišč"" nadomestijo z besedilom ""ob upoštevanju naravovarstvenih načel ter krajinskih značilnosti slovenskih pokrajin."""
5,Želi o tem kdo razpravljati?
5,Kdo je za predlagani amandma?
3,Je kdo proti?
4,Se je kdo vzdržal?
18,"Ugotavljam, da je tudi amandma Emila Milana Pintarja k 6. členu v našem zboru sprejet z večino glasov."
43,"Usklajevalna skupina je predlagala vsem zborom, da sprejmejo amandmaja Izvršnega sveta Skupščine Republike Slovenije, in sicer najprej k 13. členu, ki se spremeni tako,da se glasi: ""Z dnem uveljavitve tega zakona preneha veljati zakon o pospeševanju proizvodnje hrane in zagotavljanja osnovne preskrbe."""
5,Želi o tem kdo razpravljati?
8,Kdo je za predlagani amandma k 13. členu?
3,Je kdo proti?
4,Se je kdo vzdržal?
13,"Ugotavljam, da je z večino glasov amandma Izvršnega sveta k 13. členu sprejet."
33,"In še amandma Izvršnega sveta k 14. členu, ki se spremeni tako, da se glasi: ""Ta zakon začne veljati osmi dan po objavi v Uradnem listu Republike Slovenije."" Želi o tem kdo razpravljati?"
5,Kdo je za ta amandma?
3,Je kdo proti?
4,Se je kdo vzdržal?
14,"Ugotavljam, da je tudi amandma Izvršnega sveta k 14. členu sprejet z večino glasov."
16,"Sedaj moramo glasovati o celotnem predlogu zakona o finančnih intervencijah v kmetijstvo, proizvodnjo in ponudbo hrane."
7,Kdo je za predlagani zakon z amandmaji?
3,Kdo je za?
3,Je kdo proti?
4,Se je kdo vzdržal?
10,"Se pravi, prva uskladitev je v našem zboru maksimalno uspela."
20,Na vrsti je USKLAJEVANJE O PREDLOGU ZA IZDAJO ZAKONA O SPREMEMBAH IN DOPOLNITVAH ZAKONA O SODNIH TAKSAH S PREDLOGOM ZAKONA.
6,Besedo ima poročevalec gospod Andrej Šter.
12,"Predvidevam, da bo poročilo usklajevalne skupine z odobravanjem sprejeto v našem zboru."
36,"Namreč, vsi trije zbori so se znašli v položaju, ko sta Družbenopolitični zbor in Zbor občin sprejela zakon v normalni postopek,naš zbor je pa verjetno slučajno ali ne vem kako, sprejel zakon po hitrem postopku."
22,"Sprejeli smo nalogo, da predlagamo Zboru združenega dela,da predlog zakona vrne v predhodno fazo, torej, da ga vrne na raven osnutka."
9,"Predlagam, da razpravljamo o tem in po možnosti sprejmemo."
1,Hvala.
4,Slišali ste mnenje komisije.
6,Kdo želi zdaj razpravljati o tem?
2,Nihče več?
2,Ni razprave?
7,Potem bomo glasovali o predlogu usklajevalne komisije.
37,"To se pravi, usklajevalna komisija predlaga Zboru združenega dela, da vrne ta zakon v fazo predloga z osnutkom zakona in torej obravnava predlog za izdajo zakona o spremembah in dopolnitvah zakona o sodnih taksah z osnutkom zakona."
5,Še enkrat bi to prebral.
21,"Družbenopolitični zbor in Zbor občin sta na seji sprejela usklajen predlog delovne skupine, in sicer predlog za izdajo zakona z osnutkom."
16,"V zboru občin so bile razpravi dane tehtne pripombe, ki so bile na usklajevalni komisiji prezentirane."
6,V Družbenopolitičnem zboru razprave ni bilo.
10,No in zaradi tega je pač zdaj tu ta predlog.
2,Prosim prisotnost!
24,"Sprašujem kdo je za to stališče usklajevalne komisije, da v Zboru združenega dela vrnemo ta zakon v fazo predloga za izdajo z osnutkom zakona?"
3,Kdo je za?
3,Je kdo proti?
4,Se je kdo vzdržal?
12,"Ugotavljam, da smo sprejeli stališče usklajevalne komisije in je tudi to opravljeno."
18,"Zdaj bi pa prosil, da ne bi nadaljevali z usklajevanjem, ampak bi nadaljevali z 11. točko dnevnega reda."
1,11.
9,TOČKA DNEVNEGA REDA - PREDLOG ZA IZDAJO ZAKONA O DRUŠTVIH.
20,"Predlog za izdajo zakona je v obravnavo predložil Izvršni svet Skupščine Republike Slovenije, objavljen je bil v Poročevalcu št. 20."
46,"Predlog za izdajo zakona so obravnavali Komisija za notranjo politiko, ki je predložila poročilo in dodatno poročilo, Zakonodajno-pravna komisija, Odbor za kulturo in varstvo kulturne dediščine, Komisija za vprašanja invalidov, ki so podprli sprejem zakona in predlagali k tezam konkretne pripombe in Odbor za mladinska vprašanja."
6,Predstavnik Izvršnega sveta je gospod Vračko?
2,Ga ni.
12,Namestnik Republiškega sekretarja za notranje zadeve bo povedal nekaj krajših uvodnih stavkov.
8,"Spoštovani zbor, spoštovani predsednik, spoštovane poslanke in poslanci!"
25,"Področje združevanja občanov ureja Zakon o društvih iz leta 1974, katerega kazenske določbe so bile leta 1986 usklajene z določbami takrat veljavnega zakona o prekrških."
17,V februarju lanskega leta so bile ponovno valorizirane s 24. členom zakona o spremembah zakona o prekrških.
41,"V marcu preteklega leta je bil z zakonom o spremembah določb zakonov, ki določajo pooblastila in naloge družbenopolitičnih organizacij črtan še 3. člen zakona o društvih, po katerem je morala osnutek zasnove programa društva in pravila društva pred ustanovitvijo obravnavati SZDL."
24,"Zakon je seveda treba posodobiti, predvsem pa uskladiti z ustavnimi amandmaji in s spremembami ki so nastale v družbenopolitičnem in ekonomskem življenju države Slovenije."
34,"V bistvu gre za nesprejemanje zveznega zakona o združevanju, potrebe po ureditvi mednarodnih nevladnih asociacij in pa množične zahteve samih društev oziroma članov da se zelo hitro pripravi nek sodoben, moderen zakon o združevanju."
29,"Po objavi predloga za izdajo zakona smo prejeli številne pripombe društev in zvez, kar kaže na izredno veliko zanimanje javnosti za ureditev vprašanj v zvezi z interesnim združevanjem občanov."
26,"Organizirana so bila tudi številna posvetovanja in razgovori, na katerih so predstavniki predlagatelja seznanili zainteresirana društva oziroma zveze z novostmi in obrazložili posamezne določbe novega zakona."
24,"Tukaj mislim zlasti na razgovore, ki jih je priredila Turistična zveza, Socialistična stranka Slovenije, Zveza prijateljev mladine, Mladinski svet Slovenije in še nekatere druge."
21,"Predlog za izdajo zakona in vse pripombe, mnenja in predloge so obravnavala telesa Skupščine Republike Slovenije in o njih zavzela stališča."
15,Predlog za izdajo zakona s tezami sta že sprejela tudi družbenopolitični zbor in zbor občin.
18,"Z novim zakonom bi, tako kot doslej, uredili le splošne pogoje v zvezi z registracijo in delovanjem društev."
17,"Pravimo, da določamo nek minimum, ki ga mora društvo izpolnjevati, da ga lahko registriramo kot pravno osebo."
35,"Najbolj tipične novosti, s katerimi bi vas želel seznaniti še pred razpravo, so naslednje: novi zakon bi, tako kot veljavni zakon o društvih, urejal samo delovanje društev in bi jim na splošno opredelil namen združevanja."
24,"Z zakonom bi tudi povzeli vse prepovedne razloge, opredeljene v 54. amandmaju, ki govori o tem, pod katerimi pogoji oziroma kdaj združevanje ni mogoče."
27,"Moram reči, da smo prepovedne razloge v bistvu povzeli iz Zakona o političnem združevanju, ker jih je tudi ta zakon povzel iz že prej citiranega 54. amandmaja."
22,"V zakonu bi določili, kaj oziroma katera vprašanja mora društvo urediti s svojim temeljnim aktom, ki ga sprejme seveda najvišji organ društva."
42,"Tako bi vsako društvo moralo urediti oziroma določiti ime, sedež in območje delovanja, dejavnost, način vstopanja in pogoje za sprejemanje v društvo, organe društva, njihovo delovno področje in pristojnosti, sestavo organov, način volitev teh organov, način reševanja sporov in mogoče še kaj."
25,"Verjetno se vam zdi tako natančno transparentno naštevanje restriktivno, vendar vas moram opozoriti, da Slovenija stopa po številu teh interesnih asociacij v sam svetovni vrh."
7,Na Slovenskem imamo preko 11.000 registriranih društev.
15,"V teh društvih pa delujejo tudi ljudje, ki niso vešči, ki niso uki takšnega poslovanja."
35,"Zato smo zavestno in izkustveno določili, da je potrebno, da društva s tem aktom uredijo vsa bistvena vprašanja v zvezi z organizacijo in delovanjem društva, tako da bi delo v društvu kasneje potekalo čimbolj nemoteno."
21,"Kako pa bodo s pravili ta vprašanja društva uredila, je pa seveda stvar samih društev oziroma specifika njihovega delovanja kot takšnega."
17,"Po veljavnem zakonu je za ustanavljanje društev potrebna polnoletnost, ki pa ni pogoj za članstvo v društvu."
19,"Ker so člani društva pogosto mladoletniki, bi v novem zakonu uredili način njihovega včlanjevanja in sodelovanja pri odločitvah društva."
15,"Ne glede na te določbe pa menimo, da bi bila za ustanovitev društva potrebna polnoletnost."
10,Po veljavnem zakonu so lahko člani društva le fizične osebe.
17,"Že večkrat je bilo predlagano, da bi člani društva oziroma podporni člani lahko bile tudi pravne osebe."
24,"V skladu s tem predlogom bi v zakonu določili, da lahko ima društvo podporne člane, ki so lahko tako fizične kot tudi pravne osebe."
57,"Glede pristojnosti za registracijo društev bi prevzeli obstoječo ureditev, ki velja praktično že od vojne dalje, to je, da bi se društva registrirala pri občinskem upravnem organu za notranje zadeve tiste občine, na območju katere delujejo, če se dejavnost razteza na območje več občin, pa bi se seveda ta registracija opravila pri republiškem sekretariatu za notranje zadeve."
35,"Dolžan sem vas opozoriti, da je bilo že v afirmativni fazi, ko smo pripravljali delovno gradivo, podanih nekaj pripomb, da področje združevanja, v tem primeru interesnega združevanja, ""klasičnega združevanja"" ne sodi v resor notranjih zadev."
53,"Preučili smo evropsko zakonodajo na tem področju in ugotovili, da smo na Madžarskem sodi področje združevanja v pristojnost pravosodja oziroma se društva registrirajo pri sodišču, v večini evropskih držav oziroma vsaj tiste, katerih predpise smo študirali, naprimer Nemčija, Italija, Avstrija, Poljska in še nekatere, pa sodi to področje v okvir resorja notranjih zadev."
36,"Da bi stvar še dorekli, smo povabili na razgovor predstavnike republiškega sekretariata za pravosodje in upravo, kjer smo jim ponudili možnost, da oni prevzamejo področje združevanja, ker v njihovo pristojnost že sodi tudi področje političnega združevanja."
55,"Ko pa so predstavniki ugotovili, da delo na tem področju ni izključno vodenje registra društev, ampak je vezano tudi na upravne odločitve, na kadre in njihovo ustrezno usposobljenost, in pa seveda na informacijsko opremo, so izjavili, da tega niso sposobni prevzeti, zato predlagajo, da bi zadeve interesnega združevanja še naprej ostale v pristojnosti notranjih zadev."
10,Takšno stališče je potem v nadaljevanju zavzel tudi Izvršni svet.
13,V zakonu bi zaradi nejasnosti navedli tudi možne vire za financiranje dejavnosti društev.
23,"Ti viri naj bi bili članarina, prispevki fizičnih in pravnih oseb, darila, volila, dohodki od opravljanja gospodarske dejavnosti in še nekateri drugi viri."
18,"Z zakonom bi dopustili, da društva opravljajo gospodarsko dejavnost v skladu s predpisi, ki urejajo opravljanje teh dejavnosti."
23,"Določili pa bi, da je gospodarska dejavnost društva lahko le dopolnilna dejavnost, ki se izvršuje izključno z namenom, da se opravlja društvena dejavnost."
11,Prav tako bi bolj natančno opredelili finančno in materialno poslovanje društva.
32,V zvezi z določbami o gospodarski dejavnosti in finančno-materialnem poslovanju društev je bilo dano v predhodnih razpravah in tudi v razpravah na Zboru občin in Družbenopolitičnem zboru največ pripomb in pa sugestij.
60,"Glede na to, da nekatera od teh vprašanj ne sodijo v delovno področje resorja notranjih zadev, bomo do osnutka zakona s pristojnimi organi, tukaj mislim zlasti sekretariat za finance, sekretariat za pravosodje in upravo in upravo za društvene prihodke, skušali najti rešitve, ki so sistemsko sprejemljive in za katere bomo prepričani, da bodo v največji meri ustrezale tudi interesom društev."
17,"Seveda bi v noveli oziroma z novim zakonom uskladili tudi sankcije, in sicer z zakonom o prekrških."
11,V vrsti novosti se pristojnim organom ne bi nalagale nove naloge.
23,"Z novimi rešitvami, ki so predvidene v predlogu za izdajo, pa bi seveda dali svoj prispevek k uskladitvi zakonodaje s predpisi evropske skupnosti."
42,"Zborom Skupščine Republike Slovenije oziroma vašemu zboru predlagamo, da po obravnavi sprejme predlog za izdajo zakona, pri pripravi osnutka zakona pa bomo seveda upoštevali vse vaše pripombe, sugestije in mnenja in jih v največji možni meri uredili in vgradili v osnutek zakona."
1,Hvala.
3,Hvala gospod Debelak.
5,Želijo poročevalci delovnih teles besedo.
3,"Prosim, Nevenka Ahčan."
8,"Spoštovani, predstavila bi stališča Komisije za vprašanja invalidov."
59,"Mi smo ta predlog za izdajo zakona o društvih obravnavali na svoji seji 16. januarja in v načelni razpravi podprli predlog za izdajo zakona o društvih, prav tako pa tudi usmeritev, seveda s tega vidika, da ta zakon kot sistemski zakon uredi le temeljna izhodišča, medtem ko vsa specifična vprašanja pa naj bi družbene organizacije uredile s posebnimi zakoni."
72,"Glede na to, da smo imeli v vidu deset društev zvez na ravni republike, ki organizirajo invalide in njihovih občinskih društev, je komisija ocenila kot nujno, da Izvršni svet pri nadaljnji pripravi zakona o društvih sočasno pripravi poseben zakon o invalidskih organizacijah, ki bo uredil njihov specifični položaj in pooblastila invalidskih organizacij, saj gre pri njih za zadeve, ki so po naši oceni posebnega družbenega pomena, saj le-te izvajajo dragocene socialne programe."
25,"Na teze zakona pa je komisija prejela dopolnitve pripombe koordinacijskega odbora invalidskih organizacij Slovenije, ki podpira in tako imamo predloge k 12. in 14. tezi."
32,"Podprli smo osnovno besedilo določbe, ker so vse dejavnosti, ki jih opravljajo društva (bodisi invalidske organizacije, pa tudi nekatera druga društva npr. gasilci, lovci, ribiči) namenjene pridobivanju denarja za izvajanje svojih programov."
17,"Pri invalidskih organizacijah pa, kot sem že rekla, so te dejavnosti namenjene za izvajanje posebnih socialnih programov."
4,In še kot zadnje.
22,"K 13. tezi: predlagano je bilo, da se črta besedilo v prvem odstavku ""ki urejajo finančno in materialno poslovanje za pravne osebe""."
15,"Izraženo je bilo stališče, naj bi se finančno in materialno poslovanje v tem zakonu poenostavilo."
21,"Saj lahko konkretni finančni predpisi drugače uredijo za različna društva npr. glede na obseg sredstev, s katerimi ta društva upravljajo, ipd."
2,Hvala lepa.
4,Še želi kdo razpravljati?
36,"Prosil bi vas, če imate tudi kakšne obsežnejše pisne razprave, da bi jih oddali, ker tu gre za I. fazo tega zakona in bi na tak način na času pridobili, ker vas moram obvestiti o naslednjem."
14,"Mi bomo res imeli malico ob tričetrt na dvanajst, tako kot pač imamo urejeno."
34,"Potem bi morali od pol enih tričetrt ure še intenzivno delati, ob 13.15 bomo pa prekinili naše zasedanje, ker se boste zbrali vsi poslanci v okviru svojih klubov; kje in kako boste še izvedeli."
11,Tam boste prebrali gradivo in bomo imeli ob 14.00 skupno zasedanje.
19,"Zaradi tega imamo strašno veliko dela in bi vas prosil, da pač resnično poveste tisto, kar je najbolj pomembno."
1,Hvala.
4,"Prosim, gospod Andrej Šter."
34,"Skrajšal bom kar se le da, zato bom prebral samo del pripomb, ki jih je imel na dosedanjo ureditev glede društev in društvene dejavnosti Sekretariat za notranje zadeve Kranj, ki je na kratko opisal."
7,Zakon o društvih govori o dosedanji ureditvi.
24,"V 10. členu določa, da se društvo lahko ukvarja tudi z gospodarsko dejavnostjo, ki pa mora biti vpisana v statutu oziroma v pravilih društva."
13,Večje število društev pri upravnem organu ima kot stransko dejavnost vpisano gostinsko dejavnost.
13,Ta je praviloma prerasla okvire društva in ima večinoma že značaj obrtne dejavnosti.
21,"Zaradi davčnih olajšav, nespoštovanja sanitarnih in higienskih minimumov prihaja do nelojalne konkurence napram obrtni gostinski dejavnosti in dejavnosti družbenih gostinskih organizacij."
26,"Osnovni namen zakonske določbe glede stranske dejavnosti, s katero naj bi si društva zagotavljala boljše materialne pogoje za delovanje, ugotavljamo, da se je kot tak izjalovil."
41,"Poleg tega že omenjena nelojalna konkurenca, ki jo predstavljajo društva z gostinsko dejavnostjo, so bifeji društev tudi legla alkoholizma, saj se v njih zaradi cenejše pijače, ki je posledica davčnih olajšav, pogosto zbirajo ljudje z roba socialnih struktur in kronični alkoholiki."
29,"Vse to je bilo napisano v septembru, s katerim smo predlagali republiškemu organu, ki je pristojen za področje, da naj uredi in zato odločno podpiramo osnovno varianto 14. teze."
23,"Ne vidimo nevarnosti, da bi se ta določba pojavila kot omejevalna za tista društva, ki si res s tem dodatno zagotavljajo osnovna sredstva."
31,"Vidimo pa možnost, da se zadeva uredi, da se določijo pravila, po katerih bodo društva res društva in ne da bo pisalo društvo, vsebina same dejavnosti bo pa povsem nekaj drugega."
1,Hvala.
1,Hvala.
3,Želi še kdo?
2,Gospod Murko.
21,"Jaz bi imel enako kot pri zakonu o podjetništvu: v 21. tezi v drugem odstavku naj se črta pojem ""javna morala""."
11,"To je enako kot prej; to je nedoločen pojem, dopušča zlorabo."
18,"Sploh bi predlagal vsem, ki te zakone pišejo, resorjem, ministrstvom, da naj v bodoče izpuščajo taka nesmiselna določila."
29,"Take določbe nimajo vrednostnega kategoriziranja in jih je nemogoče sankcionirati, so lahko le stvar etike posameznika in zato spadajo v kodekse družbenih norm vedenja in ravnanja, ne pa zakone."
22,"Zato, če to pride v zakon, to dopušča neomejeno samovoljo zakonodajalca in zato predlagamo, da se v tem smislu tudi tu izpustijo."
20,"Še posebej pa to velja za ta zakon o društvih, ki je nedvomno občutljiva materija za celotno civilno, družbeno dogajanje."
1,Hvala.
1,Hvala.
3,Gospod Ivo Daneu.
4,"Spoštovani predsednik, spoštovani zbor!"
7,Imel bi nekaj splošnih in konkretnih pripomb.
6,Konkretne bom dal v pisni obliki.
8,Socialisti imamo vrsto pripomb splošne in konkretne vsebine.
33,"Splošna pripomba je, da glede na mnoge nejasnosti z zakonom o društvih predlagatelj prehiteva, saj je vrsto elementov predvsem na pravnem materialnem področju nemogoče zapisati pred sprejetjem nove ustave oziroma ustrezne področne zakonodaje."
24,"Ker se predlagatelj tega gotovo zaveda, se ne moremo znebiti vtisa, da gre za neracionalno obremenjevanje Skupščine in s tem odvračanje od bistvenih problemov."
41,"Predlog premalo spreminja sedanji zakon oziroma ga premalo poenostavlja, da bi se splačalo s tem dražiti množico društev, o katerih je govoril uvodničar, da jih je zelo veliko število v Sloveniji, ki bodo morala na osnovi sprejetega zakona spreminjati svoje statute."
26,"Ne glede na nekatere poizkuse predlagatelja poenostaviti regulativo ostane občutek, da se država boji društev, saj je neprimerno lažje registrirati versko skupnost, kot pa organizirati društvo."
5,V čem je formalno-pravna razlika.
26,"Vse bojazni, ki so bile lahko realne doslej, da so se društva organizirala v profitno organizacijo odpadejo, ker je enostavneje registrirati podjetje kot pa ustanoviti društvo."
22,"Zakon torej po našem mnenju premalo upošteva, da gre za množico volonterskega dela ljudi,ki se združujejo zaradi zadovoljevanja nekega specifičnega interesa."
34,"Ta interes je lahko ožji ali širši, vendar v globalu nobeni oblasti ne more biti vseeno, kaj se z društvi dogaja, saj je v njih združena velika večina slovenske strokovne pameti in je množično."
21,"Glede na konkretne pripombe bi se ustavil edino na 12. tezi, kjer predlagamo, da ostane predlagan tekst te alinee v celoti."
15,"V tej tezi so našteti možni viri pridobivanja sredstev, ki se koristijo za financiranje društev."
33,"Ker so nekateri našteti menim, da je prav, da je med njimi tudi tekst četrte alinee ""iz opravljanja gospodarske in družbene dejavnosti."" Zavedati se moramo, da je doslej športna dejavnost bila le sofinancirana."
15,"Po analizah in podatkih, je to med 15 in 20% vseh sredstev, ki jih porabijo."
49,"Mislim, da tu ne gre za vrhunski šport, ampak bi morali misliti predvsem na tisti del športne dejavnosti, v katero je vključena mladina tako tam do 18. leta, ker je najbolj problematična med 15. in 18. letom, kot tudi študentska organizacija, kjer bi morale biti olajšave vsekakor mnogo večje."
11,Ravno tako potem lahko 14. tezo s tem v zvezi črtamo.
12,"20. in 30. teza uporabljata termin, da morajo društva prositi za vpis."
19,"Mislim, da je to bistveno ""društva zahtevajo od države, da opravi svojo dolžnost"" in mislim, da ni treba prosjačiti."
16,"Ves zakon bi moral biti napisan s stališča, da se pogoji postavljajo državi in ne društvom."
16,"Zakon je predvsem pomoč ali opozorilo društvom, kje lahko nalete na težave pri svojem notranjem delovanju."
19,Ne more pa decidirano in dobro zajeti vse specifike na tako pestrem področju kot je društveno organiziranje na slovenskem.
17,"Države so se menjavale, družbe so propadale, društva pa so preživela in delovala v vsej svoji kontinuiteti."
11,"In menim, da bodo tudi v težjih pogojih še naprej delovala."
7,"No, pa še nekaj dodatnih načelnih predlogov."
28,"Prvič, pri vodenju finančno-materialnega poslovanja bi kazalo upoštevati, da se večina društev ne ukvarja z gospodarsko dejavnostjo, in bi ga kazalo čimbolj poenostaviti, kar je tudi uvodničar povedal."
13,"Tako, da bo dana možnost kontrole tudi s strani amaterskih delavcev v društvih."
32,"Drugič, v novi davčni zakonodaji bi bilo potrebno predvideti olajšave za dejavnost društev, ki se ne ukvarjajo z gospodarsko dejavnostjo in so izvajalci programa za mlade, tako imenovanega nacionalnega programa Izvršnega sveta."
34,"In tretjič, da se v zakonu o društvih predvidi zaščita lastnine, to je domov, telovadnic, zemljišč, opreme itd., v primerih, ko društva prenehajo s svojo dejavnostjo, pa o tem ne obvestijo pristojnega upravnega organa."
8,Konkretne pripombe bom pa dal v pisni obliki.
2,Hvala lepa.
4,Hvala lepa gospod Daneu.
5,Želi še kdo tu razpravljati?
3,"Prosim, gospod Zabukovec."
10,"Precej tega je povedal moj predgovornik, zato ne želim ponavljati."
11,Rad pa bi dodal samo še eno pripombo k splošnim določbam.
24,"Ugotavljam, da je v splošnih določbah pravzaprav zapisano samo, kaj ureja ta zakon, manjka pa definicija društva, predvsem pa v smislu statusa, pravnega statusa."
31,"Torej predlagam, da se v teh splošnih določbah opredeli tista opisna definicija, ki je značilna za vsa društva in morda v drugem odstavku pravni status, torej, da je to pravna oseba."
29,"Je sicer to kasneje nekako razvidno, lahko študijsko do tega pridemo, tam nekje v 17. tezi, mislim pa da je to dovolj pomembno, da mora biti na samem začetku."
2,Hvala lepa.
5,"Hvala lepa, želi še kdo?"
21,"Ker tudi tu, ravno tako kot prej, sprejemamo samo dva sklepa, in sicer: Predlog za izdajo zakona o društvih se sprejme."
11,In pa: Predlog zakona naj pripravi Izvršni svet Skupščine Republike Slovenije.
27,"In naprej: Pri pripravi predloga zakona, naj predlagatelj prouči in ustrezno upošteva stališča in pripombe delovnih teles Skupščine in pripombe ter stališča in razprave na seji zbora."
7,Želi o teh dveh sklepih kdo razpravljati?
6,"Če ne, bi najprej ugotavljali prisotnost."
4,Ali je to res?
3,Kdo je za?
3,Je kdo proti?
4,Se je kdo vzdržal?
37,"Ugotavljam, da smo ta dva sklepa (in sicer najprej ""Predlog za izdajo zakona o društvih se sprejme"" in ""Osnutek zakona naj pripravi Izvršni svet Skupščine Republike Slovenije"", da ne bi bilo nesporazumov, gre seveda za osnutek) sprejeli."
9,S tem smo tudi zaključili 11. točko dnevnega reda.
7,Zdaj bi pa lahko še nekoliko usklajevali.
1,12.
19,"TOČKA DNEVNEGA REDA, USKLAJEVANJE O PREDLOGU ZAKONA O TEMELJIH GEOLOŠKE DEJAVNOSTI, POMEMBNE ZA VSO DRŽAVO, Uradni list SFRJ itd."
9,"Prosim gospoda Andreja Štera, ki je poročevalec usklajevalne komisije."
6,Torej tukaj je situacija nekoliko specifična.
42,"Gre za predpis iz sklopa zveznih predpisov, katerih so zbori naše skupščine sklepali in smo prišli do naslednje situacije: Zbor združenega dela ter Zbor občin sta sprejela sklep, da se zakonom ne da soglasje, Družbenopolitični zbor pa je sprejel akt o soglasju."
31,"Predhodno je Izvršni svet Republike Slovenije glede navedenega zakona predlagal, naj se v Skupščini Republike Slovenije da soglasje k temu zakonu, zakonodajno-pravna komisija pa je predlagala, naj zbori ne dajo soglasja."
14,"Torej niso bili neusklajeni samo zbori, ampak tudi telesa oziroma izvršilni organi naše skupščine."
39,"Usklajevalna komisija je v razpravi ugotovila, da so bili na seji Družbenopolitičnega zbora navedeni nekateri strokovni razlogi, zaradi katerih bi bilo potrebno, da Skupščina da soglasje k temu zakonu, ter da se ta zakon uveljavi tudi v naši republiki."
47,"Glede na ugotovitve Zakonodajno-pravne komisije, da bi nekatere rešitve v predlaganem zakonu utegnile omogočiti centralizirano kontrolo in vpogled v različne oblike naravnega bogastva posameznih republik, pa je bilo na komisiji sklenjeno, naj se navedeni zakon ponovno preveri, in to samo glede določb, ki bi eventualno omogočale centralizacijo."
10,Za to preverjanje naj se zadolži pristojni republiški upravni organ.
54,"Usklajevalna skupina pa predlaga zborom Skupščine Republike Slovenije, naj s sklepom zadolžijo pristojni republiški organ, da do prihodnje seje zborov prouči zakon z vidika opozoril, ki jih je imela Zakonodajno-pravna komisija ter po potrebi opredeli člene, ki bi se v odloku o soglasju navedli kot členi zakona, h katerim Republika Slovenija ne daje soglasja."
26,"V kolikor pa bo pristojni republiški organ ocenil, da te nevarnosti ni, naj Zakonodajno-pravna komisija Skupščine Republike Slovenije pripravi ustrezen odlok o soglasju k celotnemu zakonu."
6,To je usklajen predlog naše skupine.
5,Slišali ste za kaj gre.
6,V zvezi s tem odpiram razpravo.
56,"Tu sta zdaj dve zadevi: usklajevalna komisija Skupščini Republike Slovenije predlaga, da naj s sklepom zadolži Republiški sekretariat za energetiko, da do prihodnje seje zborov prouči zakon z vidika opozoril Zakonodajno-pravne komisije ter po potrebi opredeli člene, ki bi se o odloku o soglasju navedli kot členi zakona, h katerim Skupščina Republike Slovenije ne da soglasja."
27,"V kolikor pa bo pristojni republiški upravni organ ocenil, da te nevarnosti ni, naj Zakonodajno-pravna komisija Skupščine Republike Slovenije pripravi ustrezen Odlok o soglasju k celotnemu zakonu."
6,V bistvu sprejmemo samo ta sklep.
3,Je prav tako?
4,"Mislim, da to lahko."
3,Prisotnih 42 poslancev.
11,"Kdo je za predlagani sklep, ki ga je predložila usklajevalna komisija?"
3,Je kdo proti?
4,Se je kdo vzdržal?
25,"Ugotavljam, da je Zbor združenega dela z večino glasov sprejel predlagani sklep usklajevalne komisije v zvezi z zakonom o temeljih geološke dejavnosti, pomembne za državo."
6,To je zdaj vse glede usklajevalne.
4,Zdaj smo izčrpali usklajevanje.
14,"Zdaj bi pa lahko nadaljevali, ker smo 13. točko že imeli, s 14. točko."
1,15.
19,TOČKA DNEVNEGA REDA - OSNUTEK ZAKONA O SPREMEMBAH ZAKONA O PREPOVEDI VZDRŽEVANJA IN VZPOSTAVLJANJA EKONOMSKIH ODNOSOV Z JUŽNO AFRIŠKO REPUBLIKO.
12,Osnutek zakona je v obravnavo predložil Zbor republik in pokrajin Skupščine SFRJ.
41,"Osnutek zakona sta obravnavala Odbor za splošno gospodarske zadeve, ki ugotavlja, da v osnutku zakona ni sprejemljiva diskrecijska pravica, ki jo z zakonsko rešitvijo pridobi Zvezni sekretariat za ekonomske odnose s tujino, in Zakonodajno-pravna komisija, ki podpira tudi mnenje Izvršnega sveta."
40,"K osnutku zakona ste prejeli mnenje Izvršnega sveta Skupščine Republike Slovenije, v katerem predlaga, da delegacija Skupščine Republike Slovenije v Zboru republik in pokrajin Skupščine SFRJ v postopku usklajevanja osnutka zakona uveljavlja pripombe in predloge in o poteku usklajevanja poroča."
5,Danes ste prejeli osnutek sklepa.
6,Predstavniki Izvršnega sveta ne želijo besede.
4,Predstavnik delegacije tudi ne.
3,Želi kdo razpravljati?
11,"Če ne želi nihče razpravljati, zaključujem razpravo in prehajamo na glasovanje."
36,"Na glasovanje dajem sklep, s katerim Skupščina Republike Slovenije pooblašča svojo delegacijo v Zboru republik in pokrajin, da v postopku usklajevanja osnutka zakon uveljavi pripombe in predloge k osnutku zakona in ji o poteku usklajevanja poroča."
4,Sklep ima tri točke.
5,Želi o sklepu kdo razpravljati?
8,"Če ne želi, moram še enkrat ugotoviti prisotnost."
5,Kdo je za predlagani sklep?
3,Je kdo proti?
4,Se je kdo vzdržal?
7,"Ugotavljam, da je predloženi sklep soglasno sprejet."
1,16.
37,"TOČKA DNEVNEGA REDA - OSNUTEK ZAKONA O PODALJŠANJU VELJAVNOSTI DELA DRUŽBENEGA PLANA JUGOSLAVIJE ZA OBDOBJE 1986-1990 IN DOLOČB ZAKONA, S KATERIMI SE DOLOČAJO SREDSTVA SKLADA FEDERACIJE ZA KREDITIRANJE HITREJŠEGA RAZVOJA GOSPODARSKO MANJ RAZVITIH REPUBLIK IN AVTONOMNIH POKRAJIN."
12,Osnutek zakona je v obravnavo predložil Zbor republik in pokrajin Skupščine SFRJ.
18,"Osnutek zakona sta obravnavala Odbor za splošno gospodarske zadeve, ki ne podpira predloženega zakona in tudi Zakonodajno-pravna komisija."
20,"K osnutku zakona ste prejeli tudi mnenje Izvršnega sveta Skupščine Republike, ki predlaga, da se ne da soglasja k zakonu."
4,Imate tudi osnutek zakona.
5,"Predstavniki Izvršnega sveta, želite razpravljati?"
4,Želi kdo od delegacije?
4,Gospod Sekereš ima besedo.
4,"Spoštovani predsednik, spoštovani kolegi!"
44,"Poročilo Odbora za proračun in javne finance k osnutku zakona o podaljšanju veljavnosti dela družbenega plana Jugoslavije za obdobje 1986-1990 in določb zakona, s katerim se določajo sredstva iz sklada federacije za kreditiranje in večjega razvoja gospodarsko manj razvitih republik in avtonomnih pokrajin."
31,"Odbor Skupščine Republike Slovenije za proračun in javne finance je na seji dne 23.1.1991 obravnaval navedeni osnutek zakona, ki ga je Skupščini Republike Slovenije predložil Zbor republik in pokrajin Skupščine SFRJ."
18,"Odbor je bil na seji seznanjen z mnenjem Izvršnega sveta k predloženemu zakonu, ki ga je tudi podprl."
46,"Odbor je v razpravi ugotovil, da koncem decembra predloženi osnutek zakona o podaljšanju veljavnosti dela družbenega plana Jugoslavije za obdobje 1980-1990 in posameznih določb zveznih zakonov, ki urejajo financiranje družbenih in drugih služb gospodarsko manj razvitih republik in SAP Kosovo, v odboru ni bil podprt."
13,Prav tako je Skupščina na sejah decembra oblikovala do tega zakona negativno stališče.
21,"Odbor je ponovno poudaril, da predlagani zakon ni sprejemljiv, saj ne upošteva spremenjenega stanja v družbi oziroma materialnih možnosti v gospodarstvu."
16,S tem tudi prejudicira bodoče opredelitve materialnih odnosov v državi in tudi financiranje nezadostno razvitih republik.
17,"Predlagatelj zakona, Zvezni izvršni svet, bi moral po odloku zvezne skupščine predložiti izhodišča za nov srednjeročni načrt."
15,V skladu z amandmaji k Ustavi Republike Slovenije ta zakon v Republiki Sloveniji ne velja.
27,"Zvezni izvršni svet pa ni pripravil ustreznih predlogov za spremembo sistema za vzpodbujanje razvoja gospodarsko manj razvitih območij, in ni na novo določil tudi njihovega teritorialnega obsega."
26,"Odbor zato predlaga zborom, da s sklepom pooblastijo svojo delegacijo v Zboru republik in pokrajin Skupščine SFRJ, da ne da soglasja za sprejem predlaganega osnutka zakona."
1,Hvala.
3,Hvala gospod Sekereš.
4,Želi še kdo razpravljati?
3,Najprej prisotnost prosim?
15,"Na glasovanje dajem sklep, s katerim Skupščina Republike Slovenije ne daje soglasja k osnutku zakona."
9,"Kdo je za predlagani sklep, da ne damo soglasja?"
3,Je kdo proti?
4,Se je kdo vzdržal?
8,"Ugotavljam, da je z večino glasov sklep sprejet."
1,17.
33,TOČKA DNEVNEGA REDA - STALIŠČA SKUPŠČINE REPUBLIKE SLOVENIJE DO NEKATERIH ZAKONOV IZ PRISTOJNOSTI ZVEZNEGA ZBORA SKUPŠČINE SFRJ SKUPAJ Z INFORMACIJO DELEGATOV REPUBLIKE SLOVENIJE V ZVEZNEM ZBORU O SPREJETIH ZAKONIH IN DRUGIH AKTIH NA 71.
5,SEJI ZVEZNEGA ZBORA SKUPŠČINE SFRJ.
5,Tu je kar precej predlogov.
78,Predloga zakona o zvezni direkciji za promet proizvodov s posebnim namenom; predlog za izdajo zakona o spremembah in dopolnitvah zakona o pomorski in notranji plovbi; predlog zakona o spremembah in dopolnitvah zakona o temeljih varnosti cestnega prometa; predlog zakona o proizvodnji in prometu mamil; predlog zakona o prometu strupov; predlog za izdajo zakona o izvrševanju kazenskih sankcij zoper obsojene tujce; predlog za izdajo zakona o spremembah zakona o Muzeju revolucije narodov in narodnosti Jugoslavije in verjetno še kaj.
9,O vseh teh aktih bomo razpravljali in glasovali posamično.
16,Informacijo delegatov v Zveznem zboru ste prejeli in bi pričeli razpravo najprej v zvezi z informacijo.
3,Želi kdo razpravljati?
4,Mogoče kdo od delegatov?
54,"Če ni tu v zvezi s tem razprave, bi predlagal najprej sklep: Zbor združenega dela Skupščine Republike Slovenije se je seznanil z informacijo delegatov iz Republike Slovenije v Zveznem zboru Skupščine SFRJ o sprejetih zakonih in drugih aktih na 71. seji Zveznega zbora Skupščine SFRJ, ki je bila 28. in 29.12.1990 in jo sprejema."
6,Želi o tem sklepu kdo razpravljati?
8,"Če ne, bi najprej skušali sprejeti ta sklep."
2,Prisotnost najprej.
5,Kdo je za ta sklep?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
10,Zdaj bi v zvezi s tem predlagal še en sklep.
64,"Zaradi tega, ker je bilo precej predlogov, da bi razširili dnevni red s to točko, Družbenopolitični zbor pa tako, kot je verjetno večini od vas znano, je že sprejel sklep v zvezi z delom naše delegacije v zboru republik in pokrajin, in sicer bi predlagal naslednji sklep: Sedanja delegacija Skupščine Republike Slovenije v zboru republik in pokrajin Skupščine SFRJ nadaljuje delo v tem zboru."
20,"Delegacija naj deluje tako, da bo omogočeno tekoče, najnujnejše delovanje vseh tistih zveznih organov, ki morajo delovati v prehodnem obdobju."
20,Nima pa nikakršnih pooblastil in pristojnosti za dogovarjanje v zveznih organih o bodočih odnosih Republike Slovenije z ostalimi v Jugoslaviji.
24,Delegacija naj pri usklajevanju in dajanju soglasij k predlogom posameznih aktov postopa v skladu s sklepi in pooblastili Skupščine Republike Slovenije k tem aktom.
8,Želi v zvezi s tem sklepom kdo razpravljati?
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
15,"Tu so sedaj gradiva, ki jih imamo in o njih moramo tudi razpravljati in glasovati."
12,a) PREDLOG ZAKONA O ZVEZNI DIREKCIJI ZA PROMET PROIZVODOV S POSEBNIM NAMENOM.
33,"Med gradivi ste prejeli tudi mnenje Izvršnega sveta Skupščine Republike Slovenije, ki se ne strinja s predlogom zakona, poročilo Komisije za obrambo, ki predlaga, da se ne da soglasja, in poročilo Zakonodajno-pravne komisije."
14,"Torej, gre za predlog zakona o Zvezni direkciji za promet proizvodov s posebnim namenom."
8,Prejeli ste tudi predlog stališč Skupščine Republike Slovenije.
27,"Na podlagi poročila komisije za obrambo, ki ste ga tudi prejeli, predlagam, da se predlog stališč k predlogu tega zakona dopolni z novo 3. in 4. točko."
11,Zdaj če pogledate to 3. in 4. točko komisije za obrambo.
35,"Predlog je, nova 3. točka se glasi: Skupščina Republike Slovenije ugotavlja, da so v 3. členu predloga tega zakona dana preširoka pooblastila zvezni direkciji in da bi potekalo odločanje o prometu blaga izven parlamentarnega odločanja."
41,"In nova 4. točka se glasi: Skupščina Republike Slovenije tudi poudarja, da predlog tega zakona uveljavlja monopolni položaj na področju zunaj trgovinskih poslov in omogoča sklepanje poslov, ki bodo postavili proizvajalce oziroma storitvene organizacije v neenakopraven položaj, brez iskanja najugodnejših ponudnikov."
8,Sedanja 3. točka predloga stališč postane 5. točka.
3,Predstavnik Izvršnega sveta?
4,Želi mogoče kdo razpravljati?
4,Delegat v Zveznem zboru?
2,Tudi ne.
3,Kdo želi razpravljati?
6,"Če ne želi nihče, bi glasovali."
28,"Na glasovanje dajem stališča Skupščine Republike Slovenije, v katerih Skupščina predlaga delegatom iz Republike Slovenije v Zveznem zboru Skupščine SFRJ, da, upoštevajoč ta stališča, glasujejo zoper predlog zakona."
4,Koliko nas je prisotnih?
5,Kdo je za predlagani sklep?
3,Je kdo proti?
4,Se je kdo vzdržal?
12,"Ugotavljam, da je sklep, ki sem ga prečital, sprejet z večino glasov."
15,b) PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O POMORSKI IN NOTRANJI PLOVBI.
47,"Predlog sam ste prejeli, mnenje Izvršnega sveta Skupščine Republike Slovenije, ki ugotavlja, da so predlagane zakonske rešitve z vsebinskega vidika sprejemljive in ne vplivajo na morebiten prehod zakonodajne pristojnosti za urejanje te materije na Republiko Slovenijo in poročilo Zakonodajno-pravne komisije, ki se strinja z mnenjem Izvršnega sveta."
5,Predlog stališč Skupščine republike imate.
6,Predstavnik Izvršnega sveta ne želi poročati.
6,Predstavnik naših zveznih delegatov tudi ne.
6,Želi kdo razpravljati o tem stališču?
2,Ne želi?
4,"Če ne, ugotavljam prisotnost."
2,Pač formalizem.
27,"Na glasovanje dajem stališče Skupščine Republike Slovenije, v katerem Skupščina Republike Slovenije predlaga delegatom iz Republike Slovenije v Zveznem zboru, da glasujejo za predlog za izdajo zakona."
5,Kdo je za ta predlog?
3,Je kdo proti?
4,Se je kdo vzdržal?
8,"Ugotavljam, da je stališče sprejeto z večino glasov."
13,c) PREDLOG ZAKONA O SPREMEMBAH IN DOPOLNITVAH ZAKONA O TEMELJIH VARNOSTI CESTNEGA PROMETA.
42,"Ta predlog ste tudi prejeli, mnenje Izvršnega sveta Skupščine Republike Slovenije, ki je predložil tudi konkretne predloge oziroma amandmaje, poročilo Odbora za promet in zveze, ki se je tudi strinjala z amandmaji Izvršnega sveta, predlog stališč Skupščine Republike Slovenije ste tudi prejeli."
10,Želi predstavnik Izvršnega sveta v zvezi s tem kaj reči?
1,Ne?
3,Delegati tudi ne.
3,Želi kdo razpravljati?
38,"Drugače bi dal na glasovanje stališča Skupščine Republike Slovenije, v katerih predlaga delegatom iz Republike Slovenije v Zveznem zboru Skupščine SFRJ, da upoštevajoč stališča glasujejo za predlog zakona o spremembah in dopolnitvah zakona o temeljih varnosti cestnega prometa."
2,Najprej prisotnost.
5,Kdo je za predlagani sklep.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da so stališča sprejeta z večino glasov."
8,d) PREDLOG ZAKONA O PROIZVODNJI IN PROMETU MAMIL.
44,"Predlog ste prejeli, mnenje Izvršnega sveta Skupščine Republike Slovenije, ki predlaga, da delegati iz Republike Slovenije v Zveznem zboru Skupščine SFRJ glasujejo proti predlaganemu zakonu, poročilo Zakonodajno-pravne komisije, ki se je tudi strinjala z mnenjem Izvršnega sveta in predlog stališč Skupščine Republike Slovenije imate."
5,Želi razpravljati predstavnica Izvršnega sveta?
3,Delegati tudi ne.
5,Želi kdo od poslancev razpravljati?
37,"Če ne, bi predlagal, da glasujemo o stališčih Skupščine Republike Slovenije, v katerih Skupščina Republike Slovenije predlaga delegatom iz Republike Slovenije v Zveznem zboru, da zaradi razlogov, ki so navedeni v teh stališčih, glasujejo zoper predlog zakona."
5,Kdo je za ta stališča?
7,Prvič ne bomo preverjali koliko nas je.
3,Je kdo proti?
4,Se je kdo vzdržal?
8,"Ugotavljam, da so stališča sprejeta z večino glasov."
10,"No, in potem še e) PREDLOG ZAKONA O PROMETU STRUPOV."
44,"Predlog imate vsi; mnenje Izvršnega sveta naše skupščine, ki predlaga, da delegati iz Republike Slovenije v Zveznem zboru Skupščine SFRJ glasujejo proti predlaganemu zakonu in poročilo Zakonodajno-pravne komisije, ki se je strinjala z mnenjem Izvršnega sveta in predlog stališč Skupščine Republike Slovenije tudi imate."
5,Predstavnica izvršnega sveta želi razpravljati?
1,Ne?
3,Delegati tudi ne.
7,Želi kdo od poslancev oziroma poslank razpravljati?
2,Tudi ne.
33,"Na glasovanje dajem stališča Skupščine Republike Slovenije, v katerih Skupščina Republike Slovenije predlaga delegatom iz Republike Slovenije v Zveznem zboru, da zaradi razlogov, ki so navedeni v teh stališčih, glasujejo zoper predlog zakona."
5,Kdo je za ta stališča?
3,Je kdo proti?
4,Se je kdo vzdržal?
8,"Ugotavljam, da so stališča sprejeta z večino glasov."
12,f) PREDLOG ZA IZDAJO ZAKONA O IZVRŠEVANJU KAZENSKIH SANKCIJ ZOPER OBSOJENE TUJCE.
56,"Predlog ste prejeli in tudi mnenje Izvršnega sveta Skupščine Republike Slovenije, ki je predlagal pripombe; poročilo Odbora za pravosodje in upravo, ki se je strinjal s predloženim zakonom, imel pa je tudi konkretne pripombe in Zakonodajno-pravne komisije, ki se je strinjala s pripombami Izvršnega sveta, opozorila pa je na določbo zadnjega odstavka 21. člena osnutka zakona."
7,Predlog stališč Skupščine Republike Slovenije tudi imate.
6,Predstavnik izvršnega sveta ne želi razpravljati?
4,Želi kdo od delegatov?
2,Tudi ne.
7,"Poslanci in poslanke, želite razpravljati o tem?"
2,Tudi ne.
58,"Na glasovanje bi dal stališča Skupščine Republike Slovenije, v katerih Skupščina Republike Slovenije predlaga delegatom iz Republike Slovenije v Zveznem zboru, da na sejah delovnih teles in na seji Zveznega zbora ob obravnavanju in sprejemanju predloga za izdajo tega zakona uveljavljajo ta stališča in da glasujejo za predlog za izdajo zakona o izvrševanju kazenskih sankcij zoper obsojene tujce."
6,Želi o tem stališču kdo razpravljati?
6,Zdaj pa moramo vseeno ugotoviti prisotnost.
5,Kdo je za predlagana stališča?
3,Je kdo proti?
4,Se je kdo vzdržal?
8,"Ugotavljam, da so stališča sprejeta z večino glasov."
15,g) PREDLOG ZA IZDAJO ZAKONA O SPREMEMBI ZAKONA O MUZEJU REVOLUCIJE NARODOV IN NARODNOSTI JUGOSLAVIJE.
24,"Predlog imate, to je mnenje našega Izvršnega sveta, ki ne podpira sprejema tega zakona, tudi poročilo Zakonodajne komisije imate, stališče Skupščine Republike Slovenije tudi."
5,Želi mogoče predstavnik Izvršnega sveta?
1,Delegati?
2,Tudi ne.
8,Še želi kdo razpravljati od poslancev in poslank?
1,Ne?
37,"Na glasovanje dajem stališče Skupščine Republike Slovenije, v katerih Skupščina Republike Slovenije predlaga delegatom iz Republike Slovenije v Zveznem zboru, da glasujejo zoper predlog za izdajo zakona o spremembi zakona o muzeju revolucije narodov in narodnosti Jugoslavije."
6,Kdo je za ta predlagana stališča?
3,Je kdo proti?
4,Se je kdo vzdržal?
8,"Ugotavljam, da so stališča sprejeta z večino glasov."
12,"Glede na to, da bi zdaj naše zasedanje prekinili, vas prosim naslednje."
5,Verjetno ne bomo mogli drugače.
29,"Ob 13.15 se dobite poslanke in poslanci: LDS v veliki dvorani, SDP v mali dvorani na Tomšičevi, SSS v sobi 58 na Tomšičevi, in narodnosti soba 12 na Tomšičevi."
14,"To se pravi LDS, SDP SSS in narodnosti gredo na Tomšičevo 5 ob 13.15."
35,"Tu v Šubičevi ste pa v sobi 84 SKZ, soba 209/II SDZ, soba 103/I LS, v sobi 217/II ste SDSS, soba 212/II zeleni, soba 311/3 CKZ in v mali dvorani neodvisni."
3,V mali dvorani.
4,Moram še enkrat prebrati?
2,Ni treba.
44,"To se pravi 13.15 bodite tam zaradi tega, ker boste tam prejeli od vodij vaših poslanskih klubov gradivo, ki ga morate prebrati in to gradivo bo potem tudi na skupnem zasedanju utemeljeno in bomo razpravljali o njem, ob 14. uri pa je skupno zasedanje."
17,"Prosim, da ste vsi tam zaradi tega, ker bomo sklepali in da nas ne bo samo 39."
4,Začeli bi z 12.
14,"TOČKO DNEVNEGA REDA, Z USKLAJEVANJEM nekaterih zakonov, ki smo jih sprejeli v različnem besedilu."
26,"Najprej bi zaradi tega, da smo bolj racionalni in da nekatere stvari opravimo čim prej, PREDLOG ZAKONA O SPREMEMBAH ZAKONA O POSEBNEM PROMETNEM DAVKU, če pogledate."
13,Da bi se uskladilo besedilo zakona med zbori nadaljujemo z obravnavo zakonskega predloga.
9,"Vodja skupine delegatov, ki je usklajevala bi lahko poročal."
9,"Če ga ni tu, bi prebral, kaj so sprejeli."
12,Usklajevalni predlog k predlogu zakona o spremembah zakona o posebnem prometnem davku.
19,"Usklajevalna komisija je ugotovila, da so vsi trije zbori sprejeli predlog zakona o spremembah zakona o posebnem prometnem davku."
26,"Družbenopolitični zbor pa je sprejel amandma Izvršnega sveta k 1. členu ter amandma Zakonodajno-pravne komisije k 3. členu, ki sta ga predložila zboru na seji 30.1.1991."
14,"Usklajevalna komisija predlaga, da tudi Zbor združenega dela in Zbor občin sprejmeta predlagana amandmaja."
5,Amandmaja Izvršnega sveta se glasi:
56,"1. V 1. členu predloga zakona o spremembah zakona o posebnem prometnem davku se za prvim odstavkom novega 2.a člena doda novi drugi odstavek, ki se glasi: ""Določbe prve alinee 1. točke tarifne številke 8 tarife temeljnega prometnega davka veljajo tudi za občane, ki samostojno opravljajo dejavnosti na podlagi odločbe pristojnega organa kot stalni poklic."""
29,"In drugi amandma Zakonodajno-pravne komisije, ki se glasi: 3. člen se spremeni tako, da se glasi: ""Ta zakon začne veljati naslednji dan po objavi v Uradnem listu Republike Slovenije."""
7,Želi o teh dveh amandmajih kdo razpravljati?
9,"Če ne želi nihče razpravljati, bi ugotovili najprej prisotnost."
4,Koliko nas je prisotnih?
38,"Sprašujem vas, kdo je za amandma Izvršnega sveta, ki se glasi: določbe prve alinee 1. točke tarifne številke 8 temeljnega prometnega davka veljajo tudi za občane, ki samostojno opravljajo dejavnosti na podlagi odločbe pristojnega organa kot stalni poklic."
4,Kdo je za amandma?
3,Je kdo proti?
4,Se je kdo vzdržal?
10,"Ugotavljam, da je amandma Izvršnega sveta sprejet z večino glasov."
3,In drugi amandma.
19,"Amandma Zakonodajno-pravne komisije, ki se glasi: ""Ta zakon začne veljati naslednji dan po objavi v Uradnem listu Republike Slovenije."""
6,Kdo je za amandma Zakonodajno-pravne komisije?
3,Je kdo proti?
4,Se je kdo vzdržal?
7,"Ugotavljam, da je tudi ta amandma sprejet."
14,Zdaj bi še glasovali o zakonu o posebnem prometnem davku z amandmaji v celoti.
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je zakon o posebnem prometnem davku z večino glasov sprejet."
33,"Zdaj bi pa imeli še eno zadevo pri zveznih aktih, in sicer to je zdaj že pri 17. točki, ker pač moramo malo čakati, da bo potem lažje nadaljnje usklajevanje, če bo potrebno."
4,Namreč to je 17.
14,"TOČKA DNEVNEGA REDA, in sicer alinea, ali pa PODTOČKA ""H"", kjer gre za naslednje."
23,"Izvršni svet Skupščine Republike Slovenije je predložil mnenja, ki ste jih prejeli na klop in predlaga, da se da soglasje k naslednjim zakonom."
9,"To so trije zakoni, ki se jim da soglasje."
21,"V zvezi s tem ste prejeli na klop tudi PREDLOG ODLOKA SKUPŠČINE REPUBLIKE SLOVENIJE, DA SE DA SOGLASJE K navedenim aktom."
10,Odlok je sestavljen iz štirih točk in iz štirih zakonov.
18,"Želi v zvezi s temi štirimi zakoni, za katere meni Izvršni svet, da se jim daje soglasje, razpravljati?"
11,"Če ne želi nihče razpravljati, bi vseeno še enkrat ugotovili prisotnost."
21,Kdo je za sprejem odloka o soglasju k ZAKONU O SPREMEMBAH IN DOPOLNITVAH ZAKONA O TEMELJIH SISTEMA PREMOŽENJSKEGA IN OSEBNEGA ZAVAROVANJA.
54,"DRUGIČ, ZAKONU O GARANCIJI FEDERACIJA ZA OBVEZNOSTI RAZVOJNEGA SKLADA EFTA ZA JUGOSLAVIJO, tretjič ZAKONA O SPREMEMBAH IN DOPOLNITVAH ZAKONA O PRAVICAH IN DOLŽNOSTIH ZVEZNIH ORGANOV GLEDE SREDSTEV V DRUŽBENI LASTNINI, KI JIH UPORABLJAJO IN četrtič ZAKONA O PRENEHANJU VELJAVNOSTI ZAKONA O INTERESNI SKUPNOSTI ZA GRADITEV IN UPRAVLJANJE STANOVANJ ZA DELAVCE IN FUNKCIONARJE ZVEZNIH ORGANOV."
6,Kdo je za sprejem tega odloka?
3,Je kdo proti?
4,Se je kdo vzdržal?
8,"Ugotavljam, da je odlok z večino glasov sprejet."
39,"Tu je še SKLEP SKUPŠČINE REPUBLIKE SLOVENIJE, DA SE NE DAJE SOGLASJA K: ZAKONU O ZAGOTAVLJANJU STANOVANJ V JLA, ZAKONU O SPREMEMBAH IN DOPOLNITVAH ZAKONA O IZVRŠEVANJU PRORAČUNA FEDERACIJE ZA LETO 1990 IN ZAKONU O TEMELJIH SISTEMA JAVNEGA OBVEŠČANJA."
8,Želi v zvezi s tem sklepom kdo razpravljati?
4,"Da, prosim gospod Aksentijević."
3,"Gospod predsednik, spoštovani!"
28,"Ta paket zakonov prizadene tudi mene kot pripadnika JLA in moje kolege, ki smo z odvajanjem, kot vsi ostali, od ust, dobili neko in edino kar imamo, stanovanja."
14,Merodajno na jugoslovanskem prostoru zvezna skupščina je sprejela zakon o upravljanju stanovanj pripadnikom JLA.
51,"Pri tem verjetno so upoštevajoč pogoje v katerih živimo, dejstva, da nismo šli v posamezna področja prostovoljno, temveč na ukaz, ne moremo živeti v okolju, ki je naše in je včasih tuje dali določene benificije za te moje kolege, da si lahko stanovanje pridobil pod določenimi okoliščinami v celotnem jugoslovanskem prostoru."
57,"Zdi se mi, da ne bi bilo pošteno proti vsem nam, ki smo delali, ki nismo imeli možnosti, da bi izkoristili ugodne kredite v času, ko so jih drugi obilno koristili, pa sedaj plačujejo za hišo 15 dinarčkov, da se nas postavi v takšno situacijo, da nimamo pravice, da tistega, kar smo res zaslužili, da ne dobimo."
20,"Zato vas prosim, da ne sprejmete tega predloga in da podprete tisto, kar je na jugoslovanskem prostoru za JLA dano."
20,"Verjemite, vsi zaposleni v JLA to čutimo kot napad na našo osebnost, ker se nas želi na nek način oškodovati."
1,Hvala.
3,Hvala gospod Milan.
4,Želi še kdo razpravljati?
7,"Če ni razprave, bi s tem zaključil."
47,"Prejeli ste na klop predlog sklepa, s katerim Skupščina Republike Slovenije ne daje soglasja k navedenim aktom, in sicer še enkrat zakon o zagotavljanju stanovanj v JLA, zakon o spremembah in dopolnitvah zakona o izvrševanju proračuna federacije za leto 1990 in zakon o temeljih sistema javnega obveščanja."
5,Je še treba enkrat ponoviti?
10,"Kdo je za predlagani sklep, da se ne daje soglasja?"
3,Je kdo proti?
4,Se je kdo vzdržal?
16,"Ugotavljam, da je sklep, da se ne daje soglasja k trem zakonom, z večino glasov sprejet."
12,S tem smo zvezne akte zaključili in se lahko vrnemo na 12.
5,"TOČKO DNEVNEGA REDA, na USKLAJEVANJA."
11,Pričenjamo s PREDLOGOM ZAKONA O ZAPOSLOVANJU IN ZAVAROVANJU ZA PRIMER BREZPOSELNOSTI.
13,"Da bi se uskladila besedila zakona med zbori, nadaljujemo z obravnavo zakonskega predloga."
14,"Besedo ima poročevalec skupine delegatov in prosim, da poroča zboru, kako razrešiti sporna vprašanja."
3,Gospod Jože Berlec.
14,"Do zdaj smo zelo dobro sprejemali vse skupaj in upam, da bomo to tudi."
33,"Ta medzborovska komisija je precej trdo razpravljala o vsakem posameznem amandmaju, ki so ga drugi zbori sprejeli, naš pa ne in na koncu smo prišli do tega predloga, ki ga imate pred seboj."
11,"Jaz tega ne bi bral, bi pa kot pojasnilo povedal to."
8,Pri nekaterih členih se pojavljam kot dajalec amandmaja.
27,"To je povsod tam, kjer smo uskladili na koncu predlog tako, da smo sprejeli drugačen amandma, kot je bil predložen ali pa sprejet v kateremkoli drugem zboru."
24,"Torej smo malo usklajevali in na koncu smo tako uskladili, tako da zdaj tisti prvotni amandma ni bil sprejet, ampak smo neke spremembe dosegli."
46,"Dosegli smo povsod takšne spremembe, ki so bile sprejemljive tudi za Izvršni svet, vprašujem razen predstavnika Izvršnega sveta, pri 21. členu še nismo imeli mnenja Izvršnega sveta in smo se dogovorili v tej skupini, da se ta amandma predloži oziroma podpre, če ga Izvršni svet potrdi."
4,Za kaj gre tam?
10,"Tukaj imamo, če je nekdo brezposeln, mu pripada 60% nadomestilo."
14,"Predlog sindikata je bil prvotno, da tri mesece 80%, potem pa pade na 60%."
16,"Na koncu usklajen predlog je bil, da prve tri mesece 70%, potem pa pade na 60%."
13,"Zdaj bi želel od Izvršnega sveta samo, da pove svoje mnenje k temu."
17,"Prej tega ne bi želel, da damo na glasovanje, ker bomo potem imeli ponovno različno tolmačenje tega."
5,"Dobro, bi počakali na to."
4,Ali lahko vi odgovorite?
7,"Da, podprt je s strani Izvršnega sveta."
24,"V tem primeru vlagam tudi ta amandma in potem imamo vse, kar je amandmajev, usklajeno z Izvršnim svetom in usklajeno z vsemi ostalimi zbori."
12,"To se pravi, vsi bodo predlagali te amandmaje kot jih bomo mi."
5,Popravljali bodo vse po vrsti.
15,"Jaz tega ne bi bral in bi predlagal, da bi vse te predložene amandmaje potrdili."
1,Hvala.
1,Hvala.
17,"Teoretično obstaja zdaj priložnost, namreč, da glasujemo za vse predloge in jih ali sprejmemo ali pa odklonimo."
4,Samo to je rizik.
10,"Lahko v paketu, lahko pa seveda od amandmaja do amandmaja."
3,Enajst amandmajev je.
21,"Da bi bilo lažje predsedniku in da bo bolj miren, predlagam, da najprej glasujemo o tem, ali naj glasujemo v paketu."
1,Hvala.
1,Dobro?
2,Se strinjate?
6,Kdo je za glasovanje v paketu.
3,Kdo je za?
3,Je kdo proti?
4,Se je kdo vzdržal?
7,"Ugotavljam, da smo se odločili za paket."
19,"Gre za 11 amandmajev, ki so v bistvu resnično temeljito usklajeni med zbori, z Izvršnim svetom in s predlagatelji."
6,"Mislim, da lahko to delo opravimo."
21,"Kdo je za predlog, ki ga je pripravila delovna skupina delegatov vseh treh zborov za zbor združenega dela, da se sprejme?"
3,Kdo je za?
3,Je kdo proti?
4,Se je kdo vzdržal?
6,"Ugotavljam, da so vsi amandmaji sprejeti."
13,In s tem dajem na glasovanje še zakon v celoti s sprejetimi amandmaji.
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je z večino glasov sprejet zakon o zaposlovanju in zavarovanju za primer brezposelnosti."
1,Hvala!
17,"USKLAJEVANJE O PREDLOGU ZAKONA O SPREMEMBAH IN DOPOLNITVAH ZAKONA O DELOVNIH RAZMERJIH, tudi tu so usklajevali besedilo."
6,Gospod Berlec je pa njihov poročevalec.
12,"Tu je zadeva mogoče eno malenkost bolj zamotana, pa ne bo preveč."
18,"Ravno tako smo se usklajevali in k 4. členu predlagamo ta amandma, ki so ga ostali že sprejeli."
34,"Pri 8.členu smo se malo zapletli pri definiciji tega, kako naj bi ta arbitraža potekala med delodajalci in delojemalci, če pride do odpuščanja delavcev odnosno, kako bi vodstvo podjetja in sindikat to usklajevali."
12,Tam smo prišli do neke arbitraže in nismo znali dobro splavati ven.
19,"Tu nam je priskočil na pomoč Izvršni svet in se mi zdi, da je to zadevo dosti dobro pripravil."
30,"To je ta dodatni papir, ki ste ga dobili poleg: Mnenje in amandma Izvršnega sveta k amandmaju k 8. členu predloga zakona o spremembah in dopolnitvah zakona o delovnih razmerjih."
16,"Tako glede na to, da je to zdaj usklajeno in predlog Izvršnega sveta, vlagamo ta amandma."
6,To pa gre k 8. členu.
16,"Mi smo tu dobili: drugi odstavek se nadomesti z novim drugim, tretjim, četrtim in petim odstavkom."
46,"Ta peti odstavek ni tisto, kar je tukaj doli napisano, ki se začne: ""Če organ upravljanja oziroma delodajalec sprejme program in pri tem ne upošteva stališč in mnenj, predlogov delavskega sveta ali drugega organa"" itn., se pravi, to je ta predzadnji odstavek na tej 8. strani."
15,"Namesto tega odstavka je ta amandma, ki ga je pripravil Izvršni svet o tej arbitraži."
11,"Se pravi, takšen bi bil potem kompleten amandma k 8. členu."
32,"K 10. členu podpiramo tudi ta amandma, to je za točko 36.c in člen 36.d, pri 36.f členu pa smo naleteli na nerazumevanje ostalih dveh zborov na našo zahtevo."
5,Verjetno se spomnite tega odstavka.
54,"Tukaj smo dali amandma odnosno gospodarski odbor, in to v primeru odpuščanja večjega odpuščanja delavcev, da ne bi bilo potrebno plačati tiste odpravnine vse istočasno, da zaradi tega delovna organizacija ne bi prišla v še težje probleme, smo sprejeli amandma, da je možno odplačevanje te odpravnine v večih mesecih, največ pa v enem letu."
35,"S tem amandmajem se ostali zbori ne strinjajo in predlagajo da ga tudi mi umaknemo, tako da v tem primeru bi predlagal, da glasujemo o teh amandmajih posebej, ne tako v paketu kot smo prej."
1,Hvala.
3,Slišali ste predlog.
20,"Me mogoče vprašanje, gospod Berlec, vi potem k 8. členu peti odstavek umikate, ker ga nadomestimo z amandmajem Izvršnega sveta."
29,"Ja, ko se je ta zapisnik delal, še nismo imeli tega predloga Izvršnega sveta in smo tam na kratko in na brzino sestavili nek način dela te arbitražne komisije."
8,"Vsi smo pa vedeli, da nismo dobro napravili."
37,"Tako da smo zelo zadovoljni, da je Izvršni svet bolj kvalitetno pripravil in zato umikamo ta del petega odstavka iz tega amandmaja k 8. členu in namesto njega predlagamo ta amandma, ki ga je pripravil Izvršni svet."
2,Hvala lepa.
11,"Slišali ste, da bi glasovali v tem primeru po posameznih amandmajih."
2,Se strinjate?
6,"Najprej, če gremo lahko po vrsti."
7,"Najprej, k 4. členu, če imate gradivo."
1,Imate.
50,"Za prvim odstavkom se doda nov odstavek, ki se glasi: ""Preden poslovodni organ oziroma delodajalec oziroma organ upravljanja sprejme odločitev iz prejšnjega odstavka, je dolžan zahtevati mnenje sindikatov in ga pred odločitvijo skupaj s predstavniki sindikatov obravnavati."" Skupina delegatov je menila, da je glede na vlogo sindikatov ta dopolnitev potrebna."
5,Kdo je za predlagani amandma?
3,Je kdo proti?
4,Se je kdo vzdržal?
8,"Ugotavljam, da je amandma k 4. členu sprejet."
14,"No, in tu je sedaj 8. člen, o katerem je gospod Berlec več govoril."
18,"Drugi odstavek se nadomesti z novo 2., 3., 4. in 5. točko, ki je pa amandma Izvršnega sveta."
17,"Mi bomo sedaj najprej glasovali o novi 2., 3. in 4. točki, ki jo je pripravila skupina."
5,O teh lahko skupaj glasujemo.
16,"Kdo je za to, da se drugi odstavek nadomesti z novim drugim, tretjim in četrtim odstavkom?"
3,Kdo je za?
3,Je kdo proti?
4,Se je kdo vzdržal?
6,"Ugotavljam, da so ti amandmaji sprejeti."
63,"V nadaljevanju amandma Izvršnega sveta, ki se pa glasi, in je to nov stavek: ""Če organ upravljanja oziroma delodajalec sprejme program in pri tem ne upošteva stališč, mnenj in predlogov delavskega sveta ali drugega organa, ki predstavlja delavce in sindikate, lahko sindikati, delavski svet ali drug organ, ki predstavlja delavce, če gre za prenehanje potreb večjega števila delavcev, sprožijo postopek pred arbitražno komisijo."
13,"Arbitražno komisijo sestavlja enako število predstavnikov delodajalcev in delavcev, predsednika pa imenujejo soglasno."
15,"Če se o predsedniku ne morejo sporazumeti, predsednika arbitražne komisije imenuje Izvršni svet družbenopolitične skupnosti."
9,"Arbitražna komisija dela po postopku, ki ga sama določi."
5,Odločitev arbitražne komisije je dokončna.
40,"V primeru, da sindikati, delavski svet ali drug organ, ki predstavlja delavce v roku 8 dni ne sprožijo postopka pred arbitražno komisijo, ali če arbitražna komisija v nadaljnjih 8 dneh po imenovanju ne odloči, se šteje, da je program sprejet""."
6,Kdo je za amandma Izvršnega sveta?
3,Je kdo proti?
4,Se je kdo vzdržal?
7,"Ugotavljam, da je amandma Izvršnega sveta sprejet."
5,V zvezi s tem še.
37,"Dosedanji tretji odstavek tega člena, ki postane šesti, se spremeni tako, da se glasi: ""Pravice iz drugega, tretjega in petega odstavka tega člena ima tudi organ sindikatov dejavnosti, če to zahtevajo delavci v organizaciji oziroma pri delodjalcu""."
7,Kdo je za ta skupno predloženi amandma?
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je tudi ta amandma z večino glasov sprejet."
3,K 10. členu.
13,"Tu gre pa za 36.c člen, 36.d in 36.f člen."
14,Najprej imamo 36.c. Četrta alinea tega člena naj se nadomesti z naslednjim besedilom.
34,"To je novo besedilo: ""Delavcu, članu organa upravljanja, delavskega sveta ali drugega organa, ki predstavlja delavce in voljenemu ali imenovanemu sindikalnemu poverjeniku v času opravljanja njegove funkcije in dve leti po prenehanju opravljanja funkcije""."
15,"To je 36.c člen, četrta alinea tega člena naj se nadomesti z naslednjim besedilom."
29,"Skupina delegatov meni, da je dopolnitev te alinee potrebna, ker kolektivne pogodbe za vse dejavnosti še niso sklenjene; da ne govorimo o tem, kako dolgo se bodo še sklepale."
5,Kdo je za predlagani amandma?
5,To verjetno velja za nas.
3,Je kdo proti?
4,Se je kdo vzdržal?
12,Torej je prvi amandma k 36.c členu z večino glasov sprejet.
3,36.d člen.
58,"Doda se nov tretji odstavek, ki se glasi: ""Samo s soglasjem delavca lahko preneha delovno razmerje delavcu z manj kot enim letom delovne dobe, obema zakoncema, ki sta zaposlena v isti organizaciji oziroma pri istem delodajalcu, in delavcu, katerega zakonec je kot nezaposlen prijavljen na zavodu za zaposlovanje in delavki oziroma delavcu samohranilcu z otrokom do dveh let""."
22,"Skupina delegatov meni, da je dopolnitev potrebna, ker kolektivne pogodbe za te dejavnosti, tako kot sem že prej povedal, še niso sklenjene."
5,Kdo je za predlagani amandma?
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je tudi ta amandma z večino glasov sprejet."
13,"36.f člen, kjer gre za to, da naš zbor umakne ta amandma."
35,"Zbor združenega dela je sprejel amandma k temu členu, ki se glasi: za prvim odstavkom tretjega odstavka se doda nov odstavek, ki se glasi: ""Odpravnina se lahko izplača v mesečnih obrokih v obdobju enega leta""."
20,"Skupina delegatov predlaga Zboru združenega dela, da ta amandma umakne, saj mesečno izplačilo odpravnine ni v skladu z njenim namenom."
11,"Kdo je za to, da Zbor združenega dela umakne ta amandma?"
3,Je kdo proti?
4,Se je kdo vzdržal?
12,"Ugotavljam, da je Zbor združenega dela z večino glasov umaknil ta amandma."
21,In sedaj bi glasovali o zakonu o spremembah in dopolnitvah o delovnih razmerjih v celoti s sprejetimi amandmaji oziroma umaknjenim amandmajem.
3,Kdo je za?
3,Je kdo proti?
4,Se je kdo vzdržal?
20,"Ugotavljam, da je zakon o spremembah in dopolnitvah zakona o delovnih razmerjih z veliko večino glasov v našem zboru sprejet."
11,"Lepo vas prosim, malo še počakajte, saj je še nekaj zadev."
7,USKLAJEVANJE O PREDLOGU ZAKONA O ZASEBNEM DELU.
4,"Prosim poročevalca, gospoda Puca."
7,Jaz bi na kratko povedal tri stvari.
20,"Tudi danes se nismo mogli dogovoriti, zlasti o popoldanski obrti, in usklajevalna skupina predlaga, da gre to na skupno zasedanje."
4,To je ena zadeva.
15,"Druga zadeva: okrog zaposlenih delavcev, je malo sprememb, prej je bilo 10, zdaj je 20."
40,"Tu je bilo preglasovanje, vendar v končni fazi mislim, da je tu že velik napredek, se ... tudi lahko strinjamo, predlagamo pa, da vse amandmaje, ki jih je predlagala Zakonodajno-pravna komisija, tudi mi sprejmemo, tako kot sta jih že oba zbora."
15,"Samo toliko, nima smisla brati tam te člene, ko jih boš ti predsednik dobro prebral."
15,"Pa ima sploh smisel npr. če mi tega sploh ne obravnavamo, da bo manj amandmajev."
1,Dobro.
60,"Najprej naj Zbor združenega dela ponovno glasuje o amandmaju Odbora za kulturo in varstvu kulturne dediščine ter ga sprejme k 29. členu, o amandmajih Zakonodajno-pravne komisije k 6. in 8. členu predloga zakona ter ju sprejme ter o amandmaju Odbora za podjetništvo in obrt k 5., 8., 9. in 12. členu ter ju umakne, sprejme pa amandma k 7. členu."
22,"In o amandmaju delovne skupine vseh treh zborov k 9. členu predloga zakona ter ga sprejme, medtem ko 3. člen ostane odprt."
21,"Še enkrat, vi predlagate, da bi te amandmaje, za katere sem zdaj tu govoril, sprejeli v paketu in jih lahko sprejmemo."
4,Menite tako tudi obrtniki?
11,"Popoldanska obrt ni zajeta, medtem ko je vse ostalo v redu."
10,"Ste za to, tako kot je prej gospod Zabukovec vprašal?"
12,Lahko za ta del glasujemo v paketu? 3. člen ni tu zraven.
23,"Še enkrat bom prebral. 1. amandma Odbora za kulturo in varstvo kulturne dediščine, ter da se ga sprejme, to je k 29. členu."
17,Potem je 2. in 3. amandma Zakonodajno-pravne komisije k 6. in 8. členu ter se ju sprejme.
43,"Potem pa so še amandmaji Odbora za podjetništvo in obrt k 5., 8., 9. in 12. členu, da jih umaknemo, sprejmemo pa amandma k 7. členu ter o amandmaju delovne skupine vseh treh zborov k 9. členu predloga zakona ter ga tudi sprejmemo."
7,"To se pravi, da umikamo in sprejmemo."
6,Kdo je za sprejem v paketu?
3,Je kdo proti?
4,Se je kdo vzdržal?
7,"Ugotavljam, da lahko to sprejmemo v paketu."
27,"In sicer dajem na glasovanje predlog skupne komisije vseh treh zborov za pripravo sporazumnega predloga k zakonu o zasebnem delu, ki ga je predlagal Zbor združenega dela."
6,Kdo je za sprejem tega predloga?
3,Je kdo proti?
4,Se je kdo vzdržal?
9,"Ugotavljam, da je ta paket z večino glasov sprejet."
18,"In še enkrat, skupna komisija se ni poenotila glede oblikovanja sporazumnega predloga v zvezi z ureditvijo popoldanske dejavnosti."
47,"Medtem ko so posamezni člani podprli predlog oziroma amandma Odbora za podjetništvo in obrt k drugemu odstavku 3. člena, s katerim se v celoti črta določilo, ki ureja opravljanje popoldanske dejavnosti, pa so drugi vztrajali pri tem, da se sprejme opredelitev, kot je predlagana v besedilu zakona."
18,"Na skupni komisiji so bili predstavljeni razlogi in utemeljitve, ki govorijo v prid opredelitvi popoldanskega dela v zakonu."
18,"Nanašajo se predvsem na večjo kontrolo nad opravljanjem te dejavnosti, pridobivanje prihodkov občine oziroma republike, odpravljanje šušmarstva itd."
13,"Hkrati pa so bili predstavljeni razlogi, ki utemeljujejo ukinitev takega načina opravljanja dejavnosti."
19,"S prepovedjo popoldanske obrti se bodo postopoma sprostila delovna mesta, ki jih nosilci popoldanske obrti zasedajo v podjetjih itd."
30,"Glede na to, da skupna komisija tudi po opravljenem oblikovanju ni oblikovala sporazumnega predloga glede 3. člena predloga zakona, predlagajo zborom, da o tem spornem vprašanju odločajo na skupni seji."
22,"Zato daje pobudo, da zbori s sklepom predlagajo sklic skupne seje Skupščine Republike Slovenije, na katerem naj se reši to sporno vprašanje."
24,"Zdaj bi samo to predlagal, da ugotovimo, ali Zbor združenega dela ostane pri 3. členu, tako kot smo ga v zboru sprejeli, ali ne?"
3,Je treba glasovati?
3,Ni treba glasovati.
24,"Zdaj, glede na to, da smo vsaj nekaj stvari uskladili, predlagam, da glasujemo zdaj o zakonu o zasebnem delu v celoti s sprejetimi amandmaji."
8,Tu je seveda tudi upoštevan nesprejeti 3. člen.
9,"Tako, da to ohranjamo, ker je tisto pač naše."
4,"Predsednik, hvala za besedo."
33,"Jaz bom sicer malo na pamet govoril, samo reči moram eno, da mislim, da ta skupina ni uskladila amandmajev in da smo tudi to, kar smo v tem paketu glasovali, glasovali na pamet."
25,"Poglejte, če mi vztrajamo pri 3. členu, kar mislim, da toliko še imamo ponosa, da bomo ostali pri njem, da nismo za uzakonitev popoldanske obrti."
32,"Niti slučajno nismo, to na pamet vem, uskladili tudi 13. člena, kjer bi morali tam v alinei črtati, da je za pridobitev obrtnega dovoljenja potrebno dovoljenje delovne organizacije za popoldansko obrt itd."
23,"Mislim, da o zakonu kot takem ne moremo glasovati, ker je kljub delu usklajevalne komisije in kljub našemu glasovanju v paketu zakon neusklajen."
1,Hvala!
9,"Ja, jaz sicer nisem tako velik strokovnjak kot Bogo."
3,"Prosim, gospod Puc!"
34,"Jaz moram povedati to, da mi je gospod Rogina Bogo naročil tako, da mi se lahko, ne danes, zadnjič, o vsem pogovarjamo in lahko vse sprejmemo, razen vse, kar je navezano na popoldansko obrt."
11,To je bilo dogovorjeno in mi smo tudi na tem vztrajali.
8,"Ne, samo vidim, da sem prav predlagal sklep."
18,"Mi ga moramo sprejeti zaradi tega, ker smo tudi zadnjič sprejeli v našem zboru zakon z našimi amandmaji."
24,"Zdaj smo nekaj amandmajev spremenili in zaradi tega moramo, da zaključimo ta del procedure, zopet sprejeti zakon v celoti s tem, kar smo sprejeli."
23,"Tisto, kar pa ni usklajeno v zvezi s 3. členom in kar se povezuje na popoldansko obrt, pa tako in tako ni usklajeno."
7,To bomo pač drugič na skupni seji.
6,In zato moramo o tem glasovati.
23,"Predsednik, samo naš zbor je že zavrnil naše amandmaje, ki so povezani s 3. členom, in so zato zdaj ""baksuzi"" v tekstu zakona."
3,To hočem povedati.
29,"Jaz mislim, da vseeno to ni tako sporno, saj se bo potem v končni redakciji, kar je povezano s 3. členom, ugotovilo in bomo potem tiste redakcijske popravke sprejeli."
13,Teh popravkov smo pa že tako in tako v preteklosti kar precej sprejemali.
41,"In zaradi tega moramo vsaj formalno to točko izpeljati na tak način, da mi če smo že ta paket sprejeli, zdaj tudi ta paket vklopimo v naš sprejeti zakon in se bomo pač potem v zvezi s 3. točko pogovarjali naprej."
3,"Prosim, gospod Studenčnik!"
1,Čakajte!
3,To je drugo.
4,Zdaj imamo najprej zakon.
15,"Ja, ni res, zato ker je potem sklep, potem moramo posebej o njem tudi razpravljati."
7,Saj to je prvi delček naše procedure.
32,"Gospod Ban, samo mi smo sprejeli že osnutek, pa smo imeli predlog, pa smo vedno na kraju pri vsakem predlogu glasovali tudi o vseh amandmajih, ki so amandmaji in zakon našega zbora."
12,"To bo še usklajevanje na skupni seji, tako kot je tudi predlagano."
15,"Samo to je pa drugi sklep, samo mi moramo najprej naš zakon spraviti pod streho."
8,"Saj mislim, da je to čisto suhoparna formalnost."
13,Amandma Odbora za obrt in podjetništvo glede na 3. člen pri nas velja.
4,"To je sprejeto, ne."
4,Ne ni bil sprejet.
18,"Velja, če ga sploh nismo spreminjali, saj ga nismo spreminjali in če nekaj ne spreminjaš, potem tisto velja."
14,"Toliko pa vendar, čeprav je že pozna ura in smo utrujeni, se ja razumemo."
11,"To je pa zdaj druga stvar, kar je gospod Rogina rekel."
14,"Daj še Bogo povej, da ne bo tu nesporazuma, pa saj lahko ti poveš."
47,"Gre za tiste amandmaje Odbora za podjetništvo in obrt, ki jih naš zbor ni sprejel, se pa vežejo na ta 3. člen, in je logično, da jih komisija ni usklajevala, ker iz sprejemanja amandmajev ni bilo evidentno, da bi bilo to v nasprotju s sklepi ostalih zborov."
20,"Jaz res predlagam, vi zakon sprejmete, za sebe pa vem, da ne morem glasovati, ne bi pa rad oviral sprejemanja."
2,Še enkrat.
17,Tu piše: Skupna komisija se ni poenotila glede oblikovanja sporazumnega predloga v zvezi z ureditvijo popoldanske dejavnosti.
47,"Medtem ko so posamezni člani podprli predlog oziroma amandma Odbora za podjetništvo in obrt k drugemu odstavku 3. člena, s katerim se v celoti črta določilo, ki ureja opravljanje dopolnilne dejavnosti, pa so drugi vztrajali pri tem, da se sprejme opredelitev, kot je predlagana v besedilu zakona."
16,"To se pravi, Odbor za podjetništvo in obrt je dal amandma k drugemu odstavku 3. člena."
17,"To se pravi, da smo ga sprejeli in če zdaj tega ne potrdimo, potem ta ni sprejet."
7,"Predsednik, saj govoriva načelno o isti zadevi."
30,"Gre za amandma o popoldanski obrti, ki smo ga sprejeli, nismo pa sprejeli amandmajev odbora, ki se nanašajo na to, da je, recimo, potrebno dovoljenje za opravljanje popoldanske obrti itd."
14,"Ja, samo, saj smo rekli, da je vse, kar je povezano s 3. členom..."
2,"ja, prosim?"
1,Ja.
1,Da.
1,Dobro.
6,"Bogo je predlagal, dajmo na glasovanje."
14,"Kdo je za zakon v celoti z našimi, danes sprejetimi amandmaji oziroma z umiki?"
3,Kdo je za?
3,Je kdo proti?
4,Se je kdo vzdržal?
17,"Ugotavljam, da je zdaj v našem zboru zakon o zasebnem delu z amandmaji oziroma z umiki sprejet."
17,"In zdaj se moramo pogovoriti, ali predlaga tudi naš zbor, da gremo na skupno sejo ali ne."
3,To ni nujno.
21,"Mislim, iskreno bom povedal, da naš zbor ne more tega predlagati zaradi tega, ker podpiramo obrtnike v zvezi s 3. členom."
12,"Če kdo hoče mimo tega 3. člena, naj drug zbor to predlaga."
7,Zato o tem sploh ne bi razpravljali.
3,Ste za to?
1,Da.
9,"Potem zaključujem to točko, predlog zakona o zasebnem delu."
3,Gremo lahko naprej.
41,"Zanimivo, tu imamo zdaj 18. točko, samo ne misliti še, da smo zdaj že zaključili, zaradi tega, ker moramo še vseeno počakati na uskladitve, kako je pri ostalih zborih; saj sedaj imamo nekaj opravljenega, kaj bo pa drugje, je pa vprašanje."
18,"Zdaj bi prosil gospoda Rogino, naj gre pogledati po ostalih zborih, da ugotovimo, kje so in kaj je."
1,18.
8,"TOČKA DNEVNEGA REDA - POBUDE, PREDLOGI IN VPRAŠANJA DELEGATOV."
6,"Ne uiti, ker bomo še glasovali."
31,Danih je bilo že kar precej pobud: pobuda delegata dr. Jožeta Arzenška v zvezi s primerjalnim pregledom ravni osebnih dohodkov po dejavnostih in profilih v negospodarskih dejavnostih v primerjavi z gospodarstvom.
43,"Posredovani odgovori na pobudo delegatke Angelce Žerovnik v zvezi s Slovenijo kot nevtralno državo, z edinstveno zgodovinsko priložnostjo, pobudo delegata Jožeta Arzenška v zvezi z zdravstvom in pobudo delegata Franca Grašiča, Franca Boštjančiča in Antona Slapernika v zvezi z odložitvijo vračila kratkoročnih posojil."
15,S pošiljko gradiva ste prejeli delegatsko vprašanje delegata Ivana Dretnika v zvezi z zgodovinskimi spremembami.
36,"Delegatska vprašanja in pobude so predložili tudi delegat Rudi Moge in Roman Jakič, delegatsko vprašanje v zvezi z zakonom o zaposlovanju in zavarovanju za primer brezposelnosti, za katerega je Republiški sekretariat za delo že posredoval odgovor."
25,"Delegat Franc Grašič delegatsko vprašanje v zvezi s praznikom Republike Slovenije v letu 1991, na katerega je Republiški sekretariat za delo že tudi posredoval odgovor."
23,"Delegat Roman Jakič pobudo, da se prouči in se pripravi ustrezen predlog o spremembi ustavnega zakona za izvedbo ustavnih amandmajev 96. in 97."
35,"Ustave Republike Slovenije na področju LO, ki bo uvedel moratorij za pošiljanje nabornikov iz Republike Slovenije v JLA do sprejema nove ustave Republike Slovenije oziroma do sklenitve (morebitne) konfederalne pogodbe z drugimi republikami v SFRJ."
65,"Delegat dr. Primož Rode delegatsko vprašanje v zvezi s sprejemom zakona o delovnih razmerjih, delegat Jože Berlec vprašanje v zvezi s prostimi dnevi krvodajalcev, delegat Andrej Šter delegatsko vprašanje v zvezi s prevozi dijakov in študentov, ki se vozijo na gorenjskih relacijah in delegat Franc Grašič delegatsko vprašanje v zvezi z obravnavo zakona o izvoznih stimulacijah za četrto tromesečje 1990 in osnutka zakona o privatizaciji."
12,Delegatska vprašanja in pobude so že bili posredovani pristojnim organom v proučitev.
8,Želi še kdo postaviti delegatsko vprašanje oziroma pobudo?
12,"Da, takoj, tu je tudi pobuda gospoda Skledar Štefana v imenu sindikatov."
25,"Predlaga, da bi se pri Izvršnem svetu formirala strokovna komisija za pripravo nove delovne zakonodaje, ki bi bila sestavljena iz strokovnjakov tudi iz širše skupnosti."
22,"Na tak način kot ima Izvršni svet delovno skupino, ki pripravlja pokojninski zakon in je tudi sestavljena iz strokovnjakov in iz politikov."
3,"Prosim, gospa Žerovnikova."
10,"Torej, dajem pobudo Komisije za volitve, imenovanja in administrativne zadeve."
14,Pobuda je za spremembo prvega odstavka 6. člena zakona o funkcionarjih v državnih organih.
40,"Komisija Skupščine Republike Slovenije za volitve, imenovanja in administrativne zadeve je na svoji 15. seji dne 23.1.1991 sprejela sklep, da da pobudo zborom Skupščine Republike Slovenije za spremembo in dopolnitev prvega odstavka 6. člena zakona o funkcionarjih v državnih organih."
69,"Prvi odstavek 6. člena se dopolni tako, da se glasi: osnova za obračun OD je povprečni OD na delavca, izplačan v gospodarstvu Republike Slovenije za pretekli mesec po uradnih podatkih zavoda Republike Slovenije za statistiko, ki je lahko zmanjšan za odstotek, ki ga določi Izvršni svet Skupščine Republike Slovenije glede na proračunske možnosti, vendar ne več kot 30%, torej to je ta dodatek ""vendar ne za več kot 30%."""
53,"Obrazložitev: za določbo prvega odstavka 6. člena zakona o funkcionarjih v državnih organih je Izvršni svet Skupščine Republike Slovenije pooblaščen, da osnovo za obračun OD, določeno na podlagi povprečnega OD delavcev, izplačanega na delavca v gospodarstvu Republike Slovenije po uradnih podatkih zavoda Republike Slovenije za statistiko, zmanjša za odstotek glede na proračunske možnosti."
41,"Ker v tej določbi ni določena spodnja meja osnove, v okviru katere lahko Izvršni svet Republike Slovenije določa odstotek zmanjšanja glede na proračunske možnosti Izvršnega sveta, je Izvršnemu svetu dana možnost, da ta odstotek zmanjšuje v okviru proračunskih možnosti brez omejitve."
37,"Komisija Skupščine Republike Slovenije za volitve, imenovanja in administrativne zadeve je že ob sprejemu tega zakona predlagala, da bi se določila spodnja meja osnove, do katere lahko Izvršni svet zmanjšuje osnovo, vendar ta pobuda ni bila sprejeta."
47,"Izvršni svet Skupščine Republike Slovenije je s sklepom, to je v Uradnem listu št. 2/91 z dne 19.1.1991 zmanjšal osnovo za obračun OD za funkcioniranje v državnih organih tako, da ta osnova ne dosega 50% povprečnega OD na delavca, izplačanega v gospodarstvu Republike Slovenije v preteklem mesecu."
21,Na ta način bodo imeli funkcionarji bistveno nižje OD kot jih imajo funkcionarji v državnih organih v nekaterih republikah in federaciji.
33,"Zato je vsekakor potrebno upoštevati izjemno obremenjenost, odgovornost in strokovnost funkcionarjev in delegatov Skupščine Republike Slovenije, ki je potrebna za opravljanje njihovega dela ter jim je zato potrebno zagotoviti tudi temu primeren OD."
1,Hvala.
3,Hvala gospa Žerovnikova.
33,"Tu je tudi pobuda, ki jo je dal Dejan Peršolja: Poslanski klub SDP ponovno daje pobudo Skupščini Republike Slovenije, da le ta zadolži Izvršni svet za takojšnji popravek zakona o pokojninsko invalidskem zavarovanju."
31,"Z zadnjo novelo tega zakona so se namreč zelo poslabšali pogoji nekaterim uživalcem kmečkih pokojnin, ki od zadnje spremembe zakona dobivajo sramotno nizke pokojnine, nekateri celo manj kot 500 din mesečno."
12,"Predlagajo, da vsi zbori Skupščine Republike Slovenije sprejmejo o tem ustrezen sklep."
30,"Potem je tu tudi pobuda Janeza Iskre, Boga Rogine, Vlada Puca, ki predlagajo spremembo in dopolnitev zakonskih predpisov, in sicer spremembe in dopolnitve zakona o davkih na izplačane osebne dohodke."
55,"Predlagajo, da se v prvem odstavku 2. člena citiranega zakona v celoti črta naslednje besedilo: potem imajo spremembe in dopolnitve zakona o prispevkih za pokojninsko in invalidsko zavarovanje, zdravstveno varstvo in zaposlovanje ter tretjič, moratorij na izvrševanje sankcij zakona o dohodnini in zakona o prispevkih za pokojninsko in invalidsko zavarovanje, o zdravstvenem varstvu in zaposlovanju."
31,"In za zaključek Zboru združenega dela Skupščine Republike Slovenije predlagajo, da podane predloge prouči in jih sprejme ter s temi sproži pobudo za spremembo navedenih zakonov tudi v drugih dveh zborih."
3,"Prosim, gospod Puc."
8,Zelo na kratko bi povedal za kaj gre.
21,"Gre za to, da je davčna uprava v Sloveniji, torej gospod Rojc, poslal odnosno dal navodila davčnim upravam, da pošiljajo akontacije."
6,Torej merilo je bilo leto 1989.
42,"In kdor je, recimo, v letu 1989 plačal 100 starih milijard davka, je dobil sedaj kar faktor 13, to se pravi 100 x 13 pride 1.300 starih milijard, ne glede na to, ali je v tem času zmanjšal število zaposlenih, povečal itn."
26,"Mi imamo primere, ko so ljudje imeli 8 ljudi, sedaj imajo enega ali dva in to dejansko sedaj za celo leto ne more vnaprej to plačati."
8,Prav tako so se tudi pogoji gospodarjenja spremenili.
40,"Zato predlagamo, da, torej to je našteto v tem smislu, da pač tisti, ki niso spremenili poslovanja, da je ostal obseg isti, pa če je to v redu, za tiste, ki so pa zmanjšali, je treba neko drugačno pot najti."
38,"Ker verjetno, če bo moral nekdo ne glede na to, ali ima 10 ljudi, to se pravi, toliko kot jih je imel takrat, kar po 130 milijard vsak mesec plačati, mislim ta bo zaprl in bo velika škoda."
1,Hvala.
5,Tu sta še dve pobudi.
18,Furlan Jože: Tolmačenje prve alinee 15. člena zakona o začasnih ukrepih o davku od prometa proizvodov in storitev.
15,"Prosim za tolmačenje prve alinee 15. člena zakona, ki govori o oprostitvah plačila 3% davka."
22,"Vsi napori živilske industrije, da se pri pripravi novega zakona pri oprostitvah vseh vrst kruha upošteva tudi pekovsko pecivo, so bili zaman."
6,Ker so izgleda nekatera tolmačenja drugačna.
20,"Vsi v živilski industriji se zavzemamo za oprsotitev vseh vrst kruha, kjer naj bo zajeto tudi tako imenovano pekovsko pecivo."
10,Zato prosimo za uradno tolmačenje te prve alinee 15. člena.
11,In podobno predlog za dopolnitev ustavnega zakona za izvedbo ustavnega amandmaja.
46,"Franci Ban predlaga, da se ustavni zakon za izvedbo ustavnega amandmaja 96 k Ustavi Republike Slovenije dopolni z novim 3.a členom, ki se glasi: ""V Republiki Sloveniji se uporablja 7. člen zakona o začasnih ukrepih o davku od prometa proizvodov in storitev z naslednjo dopolnitvijo."
15,"V prvem odstavku 7. člena se za besedami ""promet na debelo"" doda ""in na drobno""."
16,"V skladu s to dopolnitvijo naj se ustrezno popravi tudi peti odstavek, 7. člena citiranega zakona."
8,Predlog za dopolnitev ustavnega amandmaja utemeljujem z naslednjim.
18,Prodaja blaga za reprodukcijo z oprostitvijo plačila prometnega davka predstavlja v nekaterih trgovskih podjetjih na drobno 60% prodaje.
22,"Takšna prodaja je pomembna, prepoved takšne prodaje pa bi pomenila zoženje blagovnih tokov, zaradi česar bo prav gotovo poslabšana oskrba z repromaterialom."
16,"K predlogu amandmaja prilaga pripombe, ki so jih pripravili Merkur Kranj, Metalka Ljubljana in Kovinotehna Celje."
6,No tu je samo ena informacija.
27,"Komisija Izvršnega sveta za nov pokojninski zakon, ki naj bi bil sprejet do poletja, je sklenila, da bo kmečke pokojnine v kratkem posebej obravnavala s predstavniki kmetov."
30,"Verjetno je pa to, kar mi Marija tu svetuje, da bi morali kmetje tudi predlagati svoje predstavnike, da bi sodelovali pri tem pokojninskem delu, ki se bo nanašal na kmete."
6,Pa to ne bomo mi vzpodbujali.
5,To se morate sami organizirati.
7,Če želi kdo v zvezi s pobudami?
3,Prosim gospod Muren.
3,Gospe in gospodje!
12,"Postavil bi dve vprašanji, eno Sekretariatu za delo, drugo Sekretariatu za obrambo."
24,"Za Sekretariat za delo bi postavil naslednje vprašanje: kolikšna so bila sredstva, ki so jih dobili v letu 1990 in kako so jih porabili."
27,"Sprašujem namreč zato, ker se širijo naokoli govorice, da ta sekretariat zelo nenamensko troši sredstva in da ne bo prihajalo do neosnovanih obrožb bi želel natančne informacije."
9,Drugo vprašanje pa se nanaša na Sekretariat za obrambo.
25,"V časopisih smo imeli pred parimi dnevi priliko prebrati, da je orožje, ki je bilo odvzeto slovenski teritorialni obrambi, bilo prodano Iraku in Saudski Arabiji."
25,"Zdaj me zanima, koliko je resnice na tem, če se to ve in ali lahko Sekretariat za obrambo oceni, koliko je bila vrednost odvzetega orožja."
9,Odgovor bi želel dobiti vsaj do razprave o proračunu.
1,Hvala.
4,Še želi kdo razpravljati?
3,"Prosim, gospod Aksentijević."
3,"Gospod predsednik, spoštovani!"
29,"Strinjam se s predhodnikom in predgovornikom, ki je to drugo vprašanje postavil, da se ve koliko je res cena orožja, ki ga JLA prodaja (pod narekovajem) neki tuji sili."
22,"Da, predlagam gospodu novinarju, ki je pisal o tem, da pride v skladišče, kjer je shranjeno orožje TO, da vidi to orožje."
8,To se še nahaja na ozemlju Republike Slovenije.
31,S kratkim sporočilom je slovenska in hrvaška javnost obveščena o srečanju ministrov ljudske obrambe in notranjih zadev z vodji varnostnih služb Republike Slovenije in Hrvaške v Mokricah 16. januarja 1991 leta.
21,"Zaradi, kakor je rečeno (navajam) ""proučevanja in koordinacije izvedbe Ukaza Predsedstva SFRJ in drugih ukrepov s področja ljudske obrambe in varnosti""."
57,"Samo 4 dni kasneje je javnost spet obveščena (navajam) V Zagrebu je bil dne 20.1.1991, sestanek ministrov za ljudsko obrambo in ministrov za notranje zadeve Republike Hrvaške Martina Špeglja in Josipa Boljkovca s sodelavci z ene in Republiškim sekretariatom za ljudsko obrambo in sekretarja za notranje zadeve Republike Slovenije Janeza Janše in Igorja Bavčarja z druge strani."
12,Na sestanku so obravnavali vprašanja medsebojnega sodelovanja republik glede obrambe in varnosti.
17,"Predstavniki obeh republik so se dogovorili o konkretnih skupnih oblikah sodelovanja in koordinacije aktivnosti obeh republiških organov."""
55,"2. Prav tako je javnost 5. januarja 1991 obveščena, da je sprožen kazenski postopek proti novinarju ""Dela plus"", Primožu Kališniku zaradi dveh člankov o uvozu orožja za potrebe TO Slovenije v zelo dvomljivih okoliščinah, to so članki, ""Ameriške puške za TO priskrbel Sandi Grubelič"" in drugi ""RSLO toži novinarja"", članki so objavljeni 21. in 28.12.1990."
76,"Po znanih dogodkih in seznanjenju jugoslovanske in svetovne javnosti smo z delom, dokumentom 25.1.1991 leta v TV oddaji ""Resnica o oboroževanju terorističnih formacij HDS na Hrvaškem"", v kateri so objavljeni samo nekateri mogoče ne tudi najpomembnejši podatki iz avtentičnih izvirov, ki bi bili potrebni za realno presojo formiranja in oboroževanja nelegalnih paravojaških formacij na Hrvaškem, smo spoznali aktivnost in delovanje dveh ministrov ključnih resorjev v vladi Republike Hrvaška, Martina Špeglja in Josipa Boljkovca, in drugih akterjev."
19,"Glede pravice do resnice pripadnikov oboroženih sil in JNA posebej na področju Slovenije in slovenskega naroda sploh, vas sprašujem:"
16,a) Ali so sekretarji za ljudsko obrambo in notranje zadeve Republike Slovenije poznali delo hrvaških ministrov?
17,"b) Kakšna vprašanja ""medsebojnega sodelovanja in koordinacije s področja LO in varnosti"" so obravnavali na omenjenem sestanku?"
20,"Ali in kako mogoče obravnavati tudi člane Demosa po principu oboroževanja HDS ali kako se boriti proti JLA, ""okupatorske vojske""?"
18,Mogoče so se dogovarjali kako in koga - katero državo ali zvezo poklicati v državo kot zaščito od JLA?
17,"Koga, kdaj in na kateri način, po načelu ""tihe likvidacije"", likvidirati na ukaz, iz komandne sestave JLA?"
54,"c) Zakaj je sprožen kazenski postopek proti časopisu ""Delo Plus"", če je resnično dejstvo, ""da je orožje legalno nabavljeno za TO Slovenije?"" Ali se novinarja ni moglo legalno in dokumentirano demantirati, da ne gre za nezakonite posle niti za direktno vmešanost Vlade, še najmanj pa za možne osebne ali materialne interese posameznikov v Vladi."
27,"Med drugmi so tudi ""Primorske novice"" že 11.1.1991 leta vprašale vlado: ""Zakaj Parlament ni bil seznanjen z nakupom orožja in s čigavim denarjem je bilo orožje kupljeno?"""
52,"d) Koliko je po vsem tem iskren in točen odgovor Vlade Republike Slovenije na moje vprašanje postavljeno v tem Domu, ki se je nanašalo na nezakonita dejanja proti JLA, provokacije in napade na pripadnike JLA, če se odgovor glasi: (Jaz odgovora v roke še nisem dobil, dobil sem ga preko časopisa Dnevnik."
22,"Kot poslanec ga nisem dobil.) ""Delegatsko vprašanje polkovnika Aksentijević razumemo kot namerno provokacijo, stališče JLA pa kot direktno grožnjo suverenosti Republike Slovenije""."
17,"Nisem imel namena groziti nikomur, samo hotel sem pojasnilo od ministrov, zakaj to delajo proti svoji vojski."
29,"Ponavljam vprašanje in prosim gospoda predsednika republiške skupščine za odgovor, saj je ta pomemben za slovenski narod in za pripadnike oboroženih sil JLA posebej, ki so del tega naroda."
3,"Hvala lepa, Milan."
4,Želi še kdo razpravljati?
3,Prosim gospod Arzenšek.
29,"Jaz bi predlagal, da bi Zbor združenega dela sprejel, da se ta poslanska pobuda za maksimalno omejitev ali prepoved kajenja v prostorih Skupščine prenese tudi na ostala dva zbora."
14,"Želel bi odgovor tudi na tiste pobude, ki jih do sedaj še nismo dobili."
12,"Menda ni treba ponoviti, ko smo govorili o udeležbi poslancev na zboru."
40,"Ko smo imeli nadaljevanje seje v poslovni zgradbi Iskre, moram reči, da smo bili zelo nezadovoljni z vzvišenim nastopom nekaterih članov vlade oziroma predstavnikov vlade, oziroma posameznih resorjev z ozirom na njihov odnos do poslancev in ... odgovorov na poslanska vprašanja."
19,"Postavljam pobudo z zahtevo, da se to z ozirom na funkcijo parlamenta in poslanca v njem naj ne bi ..."
9,Naj se namestnica republiškega sekretarja za tak način opraviči.
2,Hvala lepa.
1,Dobro.
4,Še želi kdo razpravljati?
19,"Kakorkoli se vzame, bomo še morali malo potrpeti v teh prostorih, izgleda pa da so bolj simpatični pritlični prostori."
4,Dogovorili bi se tako.
9,Jaz ne vem kako daleč so v Družbenopolitičnem zboru.
13,"Verjetno ne bo trajalo dolgo, ker so tudi pri zakonih o delovnih razmerjih."
12,"Tudi glasujejo in jaz bi predlagal, da nas je 44 še tu."
17,"Da rečemo, četrt ure imejmo za eno kavo in klepet, ampak čez 15 minut pridite vsi sem."
6,"Ja prosim, da še eno stvar."
16,"Veste, predlagano je, da bi imeli naslednjo sejo šele konec februarja, ampak zadnji teden v februarju."
26,"Samo lahko se vam zgodi, da boste več dni tukaj, nikakor ne manj kot tri, ker bo osnutek proračuna, ker bo kmalu privatizacija in tako naprej."
28,"Glede na to, da ste nekateri poslanci celo predlagali, da bi bilo najbolj fino en teden v mesecu delati se bo vam želja kmalu izpolnila. 15 minut samo."
3,Gospod Puc še.
9,Jaz bom za konec nekaj pametnega povedal našemu predsedniku.
13,"Poslanci iz ostalih zborov, so kar ""fouš"" ker imamo tako dobrega predsednika, pametnega."
7,Pravijo: mi bi ga tudi radi imeli.
7,Ampak veste zakaj je on tako pameten?
5,Ker ima pametne poslance tukaj.
7,"Nesporno, vse se potem pri meni kopiči."
12,Mi smo seveda skušali navezati stike z Zborom občin in Družbenopolitičnim zborom.
30,"Zbor občin je bil na istem kot mi, in smo hitro uskladili, medtem ko je imel Družbenopolitični zbor nekaj dalj časa razpravo in so tudi sprejeli vse tako kot mi."
29,"Potem se je nekako raznesla novica, da mi še kar delamo in da bomo še nekaj časa delali in ni bilo potem jasno, kje in kdo in kaj smo."
30,"Tako da sem potem šel h gospodu Toplaku povedati, da mi že pol ure čakamo na to, kar se bodo oni dogovorili, in sem predlagal, da skupne seje danes ni."
35,"Zaradi tega, ker se mi ne zdi pošteno, da bi na vrat na nos še enkrat skupaj zasedali in v jezi karkoli sprejemali, da ne govorim o tem, da smo utrujeni in je vprašljiva sklepčnost."
26,"Zakon o zasebnem delu, to kar je Družbenopolitični zbor sprejel predlog, da se gre na skupno sejo, ker se to ne mudi, lahko kdaj drugič opravimo."
11,"Ja, vse ostalo je usklajeno, sprejeto, tako da imamo vsi zaključeno."
9,Najlepše se vam zahvaljujem za to dolgo tridnevno sejo.
5,Tako lahko greste mirno domov.
