11,"Gospe in gospodje, nadaljujemo 9. sejo Družbenopolitičnega zbora, žal z zamudo."
19,"Za nadaljevanje seje se je opravičil mag. Janez Kocijančič, po podatkih službe pred dvema minutama - je prisotnih 50 delegatov."
10,"Ker vidim, da še prihajajo, prosim, da zavzamejo svoja mesta."
13,"Ker so glasovalne naprave še naprej pokvarjene, prosim, da to sprejmemo z razumevanjem."
13,"Zahteval sem, na včerajšnjo intervencijo tudi poslanca Školča in pred tem osebno, pojasnilo."
12,"Povedali so mi, da so pisno obvestilo dobili vsi delegati na klop."
23,"Povedati moram, da sem včeraj zjutraj izvedel, da so pokvarjene Prosim prisotne, da dvignejo zeleni karton, da ugotovimo prisotnost, da lahko nadaljujemo delo."
2,Ugotovimo sklepčnost!
13,Po včerajšnji obljubi tudi do sedaj še nisem dobil obvestila glede skupne seje.
10,"Zdajle slišim, da je medtem prišlo obvestilo za ob dveh."
25,"Vmes se bo po vsej verjetnosti morala sestati ustavno Zakonodajno-pravna komisija med zbori, zato je pričakovati, da utegnemo vmes za krajši čas sejo tudi prekiniti."
11,"Pavza, odmor za kosilo, je predviden ob 12.30 uri, kot običajno."
1,10.
20,"TOČKA DNEVNEGA REDA - PREDLOG ZA IZDAJO ZAKONA O SPREMEMBI IN DOPOLNITVAH ZAKONA O DELAVCIH V DRŽAVNIH ORGANIH, Z OSNUTKOM ZAKONA."
20,"Predlog za izdajo zakona o spremembah in dopolnitvah zakona, z osnutkom zakona, je predložil v obravnavo Izvršni svet Republike Slovenije."
15,"Obravnavali so ga Zakonodajno-pravna komisija, Odbor za pravosodje in upravo na ravni Skupščine Republike Slovenije."
7,Predstavnik predlagatelja na seji je gospa Puharjeva.
21,"Smo pri točki predloga za izdajo zakona o spremembah in dopolnitvah zakona o delavcih v organih državne uprave, z osnutkom zakona."
3,Želite morda besedo?
4,Kdo je predstavnik predlagatelja?
5,Rajko Pirnat bi naj bil.
2,Ni prisoten.
2,Lepo prosim!
6,"A, to, kar ste včeraj povedali."
2,Hvala lepa.
5,Želijo besedo poročevalci delovnih teles?
3,"Prosim, gospod Kociper!"
61,"Odbor za socialno politiko, delo in zaposlovanje se je v načelni razpravi strinjal s stališčem predlagatelja, da ni razlogov, da bi imeli delavci v državnih organih, katerih delo ni več potrebno, drugačen delovnopravni in socialni položaj kot delavci v drugih dejavnostih, vendar je poudaril, da morajo biti tem delavcem tudi sistemsko v delovno pravni zakonodaji zagotovljene enake pravice kot drugim delavcem."
27,"To velja predvsem za sindikalno organiziranje, soupravljanje, sprejemanje kolektivnih pogodb itd., kar bo treba urediti ob pripravi novih zakonskih predpisov, ki bodo urejali položaj vseh javnih uslužbencev."
2,Hvala lepa.
2,Hvala lepa!
5,Želijo še poročevalci delovnih teles?
3,"Če ne, hvala!"
2,Pričenjamo razpravo.
3,"Prosim, gospod Balažic."
1,Spoštovani!
50,"Glede na to, da smo že včeraj razpravljali o zakonu o delovnih razmerjih, pri tem zakonu ne bi izgubljal odvečnih besed, ampak bi zgolj dodal, da za ta osnutek oziroma predlog velja približno enako kot za prvi predlog zakona, se pravi zakon o delovnih razmerjih, ker je usklajen z njim."
23,"Gre za to, da tudi ta zakon izenačuje delavce v državni upravi s slabšim položajem kot ga že zakon o delovnih razmerjih izenačuje."
48,"Nevarno je to, da so bili v prejšnji zakonski regulativi kriteriji za ugotavljanje presežkov delavcev zapisani v zakonu, zdaj pa naj bi bili to podzakonski akti Vlade, s čimer se odpira, neodvisno od tega, kdo sedi v Vladi, neko polje samovolje na račun pravic delavcev v državni upravi."
11,"Da pa ta samovolja je, dokazujejo tudi umazani triki ministra Staniča."
34,"Hkrati gre za to, da zopet tudi tu lahko ugotavljamo, da gre pač za koncept velike države nekega Leviatana, ki bo tudi te stvari urejal sam in posrkal vse odločanje v roke Izvršnega sveta."
37,"Še to bi dodal, da mi, prenovitelji, kot socialno demokratska stranka, pač vztrajamo tudi v tem smislu, da delavci v državni upravi morajo imeti, enako kot vsi ostali delavci, pravico do sindikalnega organiziranja in do delavskega soupravljanja."
15,"Menim, da moramo tudi tu potem izenačiti delavce v državni upravi z vsemi ostalimi delavci."
14,"V nasprotnem primeru je tudi ta regulativa, ki se zdaj predlaga, za nas nesprejemljiva."
35,"Če tega ne bo, se bo zgodilo to, kar dobimo s tem predlogom zakona, to je, da bodo pač delavci v državni upravi na milost ali nemilost prepuščeni vsakršni aktualni vladi in kapricam vladajočih strank."
19,"To pa, mislim, da vodi v trend uničevanja racionalne državne birokracije in lahko pomeni ovinek v demotažo pravne države."
20,"Toliko o tem, ker menimo, da za ta predlog veljajo enaki očitki kot so veljali za zakon o delovnih razmerjih."
1,Hvala.
5,"Hvala lepa, prosi, gospod Tomšič."
5,"Spoštovani, ne razumem kolega Balažica."
8,Ali imamo opravka že s tretjo socialdemokratsko stranko?
13,"Prosim, držimo se vsak svoje stranke, vsaj pri imenih, če že drugače ne."
1,Hvala.
1,Hvala.
3,"Prosim, gospod Balažic."
14,"Imamo tri socialdemokratske stranke: ena je desna, ena je leva, ena je pa unitarna."
2,Hvala lepa.
1,Hvala.
3,Želi še kdo?
3,"Prosim, gospod Verlič."
11,Moram izraziti svoje nestrinjanje predvsem s tekstom 4. člena tega zakona.
37,"Včeraj je ponovno bil govor s strani gospoda iz Gospodarske zbornice o ladjah, čolnih, o metanjih v vodo itn.; ta člen je dobesedno metanje v vodo, brez rešilnih pasov; v tem primeru za delavce, zaposlene v upravi."
28,"S tem členom se preprosto omogoča tako različno ravnanje izvršnih svetov na eni strani in na drugi strani tako negotovo bodočnost delavcev, preprosto brez zagotovljenih zakonskih, minimalnih varnosti."
16,"In s tem se ne morem strinjati, tako da protestiram proti takemu 4. členu tega zakona."
2,Hvala lepa.
4,Želi še kdo razpravljati?
2,"Prosim, Pintar."
11,"Spoštovane poslanke in poslanci, tudi jaz bi opozoril na 4. člen."
14,"Slovenija gre v obdobje, ko bo zaradi neustreznega zaposlovanja v preteklem obdobju izjemno težko."
32,"In seveda ravno pri izgubljanju posla, pri izgubljanju zaposlitve, je nadvse pomembno, da ohranimo vsaj tisti minimum socialnih pravic in človeškega dostojanstva, to pa pomeni, da ne smemo prepustiti človeka njegovemu šefu."
6,Točno to pa ta člen počenja.
21,"In zato se mi zdi, da bi moral biti Izvršni svet zgled, kako je treba pravno stvari urediti na svojem področju."
29,"Ne pa, da preprosto prepusti oziroma si sam vzame pravico, da bo šel od človeka do človeka in temu določil take pravice in take dolžnosti, drugemu pa popolnoma drugačne."
14,"Tu seveda je govor o tem, da se pravna država začenja res pri državi."
19,"Začenja se tudi pri vladi in moram reči, da sem zares razočaran, ko sem videl formulacijo tega 4. člena."
1,Hvala.
1,Hvala.
3,Želi še kdo?
6,"Če ni več razpravljalcev, zaključujem razpravo."
7,Se želi predstavnik predlagatelja izjasniti glede pripomb?
7,"Če ne, predlagam, da zbor sprejme sklep:"
19,"""Zbor sprejema predlog za izdajo zakona o spremembah in dopolnitvah zakona o delavcih v državnih organih, z osnutkom zakona;"
20,"Zbor nalaga Izvršnemu svetu Skupščine Republike Slovenije, da ob upoštevanju razprave v zborih in v delovnih telesih pripravi predlog zakona."""
7,Želi še kdo razpravljati o predlogu sklepa?
8,"Če ne, kdo je za tak predlog sklepa?"
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog sklepa z večino glasov sprejet."
1,11.
12,TOČKA DNEVNEGA REDA - OSNUTEK ZAKONA O ZAPOSLOVANJU IN ZAVAROVANJU ZA PRIMER BREZPOSELNOSTI.
10,Osnutek zakona je predložil v obravnavo Izvršni svet Republike Slovenije.
34,"Skupščina Republike Slovenije je na seji, dne 29. marca 1990, že sprejela predlog za izdajo zakona o zaposlovanju, zavarovanju in drugih pravicah za čas brezposelnosti, z osnutkom zakona, sedaj pa je predložen nov osnutek."
30,"Obravnavali so ga Zakonodajno-pravna komisija, Odbor za splošno gospodarske zadeve na ravni Skupščine Republike Slovenije, Odbor za delo, zaposlovanje in socialno politiko na ravni Skupščine in Komisija za vprašanja invalidov."
8,Predstavnik predlagatelja na seji je gospa Jožica Puharjeva.
2,Želi besedo?
1,Prosim.
6,"Spoštovani predsednik, gospe in gospodje poslanci!"
29,"Zakon o zaposlovanju in zavarovanju za primer brezposelnosti je eden sistemskih zakonov, ki po prehodnem obdobju, ki velja v letošnjem letu, ureja določeno področje javne porabe oziroma družbenih služb."
42,"Predlog za izdajo, z osnutkom zakona, kot ste slišali, je bil že enkrat obravnavan v Skupščini Republike Slovenije, vendar je od tedaj precejšen časovni odmik, prišlo pa je do drugih družbenih sprememb, ki narekujejo povratek v prvo fazo osnutka in tovrstno obravnavo."
71,"Pri pripravljanju besedila smo poleg rešitev iz veljavnih zakonov na področju zaposlovanja in zavarovanja za primer brezposelnosti, ki so nesporne, upoštevali tudi pripombe na predlog za izdajo zakona v prvotni obravnavi: predlagane spremembe in dopolnitve zakona o delovnih razmerjih so bile včeraj v obravnavi, ratificirane mednarodne konvencije s tega področja in urejanje tržišča dela ter dejavnosti in programov zaposlovanja v trdnih ekonomijah, predvsem v državah srednje Evrope oziroma deželah Evropske skupnosti."
73,"Predložene spremembe zakona o delovnih razmerjih bodo povzročile večjo dinamiko v gibanju brezposelnosti, zato je treba z zakonom o zaposlovanju, tako na segmentu pravic iz zaposlovanja za ta primer kot v izvajanju ukrepov in storitev na tržišču dela, čeprav mogoče v tem času še v narekovajih, zagotoviti v prihodnjem času materialne dajatve brezposelnim osebam, z izvajanjem različnih ukrepov in programov pa obdržati in izpopolniti njihovo delovno pripravljenost ter stimulirati čim hitrejše delovno aktiviranje."
45,"Zakon vsebuje celotno področje zaposlovanja s potrebnimi dejavnostnimi nalogami, zavarovanje za primer brezposelnosti, s pravicami in načinom njihovega uresničevanja, ukrepe za pospeševanje zaposlovanja oziroma tako imenovane aktivne politike zaposlovanja, elemente za izvajanje štipendiranja, delovanje javne službe na tem področju in upravljanje, z opredelitvijo okvirov financiranja."
20,"Osnutek zakona seveda opredeljuje tudi pristojnosti in odgovornosti inštitucij, ki delujejo na področju sprejemanja politike zaposlovanja in izvajanja posameznih nalog."
49,"Poglavitne novosti v tem zakonu - jaz jih bom zelo na kratko prečesala, ker mislim, da ste stvari pregledali in tudi obravnavali; recimo, ena pomembnih je to, da je na področju posredovalnih nalog, preko koncesijske pogodbe možno vključiti tudi druge pooblaščene izvajalce oziroma organizacije in delodajalce, ki izpolnjujejo predpisane pogoje."
10,Praviloma je to neprofitna dejavnost javne službe oziroma javnega zavoda.
34,"Pri zavarovanju za primer brezposelnosti je poleg obveznega zavarovanja za delavce na plačah, tistih, ki so v delovnem razmerju, vključena tudi možnost prostovoljnega zavarovanja za tiste, ki imajo nekaj lastnih možnosti ali vire preživljanja."
25,"Pri pravicah iz zavarovanja za primer brezposelnosti so vključene tudi pravice delavcev, katerih delo postane nepotrebno, torej teh naših podzaposlenih, o katerih je mnogokrat govor."
36,"Vstop države v ta proces preko sredstev in dejavnosti zaposlovanja omogoča tudi posreden vpliv na organizacije in delodajalce, da pripravljajo programe reševanja teh delavcev in predvsem v razvojnih programih upoštevajo kadrovski vidik oziroma vidik živega dela."
10,"Mislim, da smo se o tem prav včeraj tudi pogovarjali."
26,"Višina denarnih nadomestil za osebe iz različnih razlogov prenehanja, seveda, če je prenehanje iz objektivnih razlogov, torej ne na željo, voljo ali krivdo posameznika, je izenačena."
7,Ni več razlike za stečajnike in ostalo.
31,"V poglavju o aktivni politiki zaposlovanja so odprte možnosti za izvajanje vrste ukrepov, ki omogočajo pospeševanje zaposlovanja oziroma sodelovanje pri ohranjanju in odpiranju produktivnih delovnih mest, samozaposlovanju in drugih delovnih možnostih."
8,Gre seveda za vključevanje brezposelnih in presežnih delavcev.
22,"Izvajanje teh ukrepov omogoča tudi vzdrževanje delovne pripravljenosti in prilagajanja znanj delavcem tehnološkim, programskim in drugim spremembam v produkciji in v organizacijah."
17,"Delavcem, ki so vključeni v takšne programe, pa se zagotavljajo različne individualne dejavnosti in pokrivajo nastali stroški."
27,"Tovrstni ukrepi aktivne politike so komplementarni politiki razvoja posameznih dejavnosti in področij in ekonomski politiki, kreditno monetarni in davčni politiki in učinkov le-teh ne morejo v celoti nadomestiti."
5,Lahko pa jih uspešno dopolnijo.
33,"Za hitrejše in uspešnejše reševanje kritičnih skupin brezposelnih in omejevanje rasti pa so nujni, ker bi brez njih velik del populacije izgubljal delovno usposobljenost in močno bi se skrčile možnosti vključevanja v delo."
11,"Opredeljena so tudi javna dela, z osnovnimi izhodišči za njihovo izvajanje."
23,"Na področju štipendiranja je vnešeno poleg republiškega štipendiranja nekaj elementov kadrovskega, kar je bilo po strokovnih ocenah nujno opredeliti v tem razvojnem trenutku."
19,"Za opravljanje dejavnosti in celotnega področja ""upravljanja tržišča dela"", je predvidena ustanovitev Republiškega zavoda za zaposlovanje, z območnimi enotami."
25,"Predviden je tudi tripartitni sistem upravljanja upravnega odbora, v katerem sodelujejo poleg države tudi predstavniki delavcev in delodajalcev, seveda preko teh njihovih organizacij oziroma asociacij."
9,"Za financiranje osnutek določa udeležbo delavcev, delodajalcev in proračuna."
27,"Proračun se pojavlja tudi kot vir za pokrivanje eventualnih primanjkljajev in ob nepredvidljivih gibanjih, ker vemo, da so prav na področju zaposlovanja gibanja mnogokrat v podrobnosti nepredvidljiva."
32,"Izvajanje tega zakona, ob predvidenem povečanem sproščanju presežnih delavcev, zahteva seveda povečanje finančnih sredstev, zato je v obrazložitvi prikazana tudi kvantifikacija za enoletno izvajanje navedenih oziroma zagotavljanje navedenih pravic in izvajanje programov."
14,"Nekatere rešitve so v variantah in razprava bo pokazala tudi, katero videnje je sprejemljivejše."
22,"Zakonsko gradivo je bilo predhodno obravnavano tudi na delovni skupini strokovnjakov s področja delovnega prava in zaposlovanja, tako da ima ekspertno verifikacijo."
29,"Izvršni svet predlaga, da osnutek obravnavate in da ga sprejmete, ker se pač čas prehodnega obdobja izteka in potrebno je tudi opredeliti našo politiko in naloge za naslednje leto."
10,"Še to, sicer na prvi pogled redakcijsko pripombo, bi povedala."
29,"Naslov zakona smo v drugi fazi priprave osnutka, spremenili in ni tak naslov kot ga imate notri, ampak je samo naslov: ""Zakon o zaposlovanju in zavarovanju za primer brezposelnosti""."
8,"Prizadevamo si, da bi bili naslovi čim krajši."
2,Hvala lepa.
2,Hvala lepa.
5,Želijo besedo predstavniki delovnih teles?
3,"Prosim, gospod Kociper."
42,"V razpravi k osnutku zakona o zaposlovanju in zavarovanju za primer brezposelnosti je bilo na Odboru za socialno politiko poudarjeno, da je treba glede na predlagano zbiranje sredstev za zaposlovanje v republiškem proračunu zagotoviti, da se bodo zbrana sredstva uporabljala strogo namensko."
10,"Zato je bilo predlagano, naj se zbirajo na posebnem računu."
41,"Hkrati s predlaganim povečanjem sredstev za zaposlovanje za 200% - v zakonu o zagotavljanju sredstev za potrebe na področju socialne varnosti - je treba vsaj okvirno določiti razmerje med deleži sredstev, ki bodo namenjena za programe aktivne politike, zaposlovanja in za pravice brezposelnih."
31,"Zaradi nedorečenosti ukrepov aktivne politike zaposlovanja je utemeljena bojazen, da bo večji del sredstev uporabljen za pravice brezposelnih, zmanjkalo pa jih bo za podporo odpiranju novih delovnih mest, kot dolgoročni rešitvi."
37,"Predlagatelj naj pri pripravi predloga zakona prouči tudi možnost, da bi na motiviranost posameznika, da si tudi sam skuša poiskati ustrezno delo, vplival s tem, da bi bilo denarno nadomestilo v prvih mesecih višje, kasneje pa nižje."
23,"Prostovoljno zavarovanje za večji obseg in višjo raven pravic iz naslova brezposelnosti, naj se omogoči tudi že obvezno zavarovanih delavcev v njihovih podjetjih."
37,"Postavljeno je bilo tudi vprašanje o razlogih, zakaj se s tem zakonom ne zagotavljajo pravice iz naslova brezposelnosti tudi prvim iskalcem zaposlitve in sredstva za to predvidijo iz splošnih davkov, ki jih za socialne potrebe zbira država."
43,"V razpravi je bila tudi načelna pripomba, naj se pri oblikovanju zakonskih rešitev na tem področju v večji meri upošteva italijanska zakonodaja, ki je bila trajno soočena z reševanjem problema suficita delovne sile, manj pa Nemčije, ki je morala delovno silo celo uvažati."
33,"Vprašljiv je tudi koncept, da organizacija oziroma podjetje nima več nobenih socialnih funkcij oziroma obveznosti, da s spodbujanjem novih profitnih centrov tudi samo pospeši odpiranje novih delovnih mest in prezaposlovanje svojih presežnih delavcev."
29,"In k posameznim členom: k 8. členu je bila pripomba, da bi zavodi in pooblaščene organizacije oziroma delodajalci za posredovanje zaposlitev in dela bili povezani v enoten informacijski sistem."
26,"Po mnenju članov odbora je k 11. členu 15. januar prekratek rok oziroma je težko predvideti letne potrebe po kadrih, še posebej pa oceno presežnih delavcev."
11,Zato naj se v zakonu predvidi posredovanje teh podatkov večkrat letno.
3,K 2. poglavju.
26,"V okviru teh določb bi bilo treba urediti tudi status študentskih in mladinskih servisov ter opredeliti pogoje oziroma pravila, na podlagi katerih bodo le-ti posredovali delo."
22,"Prisilna predčasna upokojitev je nesprejemljiva, ker pomeni trajno slabši položaj upokojenega presežnega delavca in naglo povečevanje že sedaj zaskrbljujoče velikega števila upokojencev."
33,"V zvezi z določbami zadnje alinee 33. člena je bilo postavljeno reševanje socialnega položaja zavarovancev, ki jim bo zaradi starosti prenehala pravica do denarnega nadomestila, ne bodo pa imeli izpolnjenih pogojev za upokojitev."
36,"V zvezi z določbami šeste alinee je bilo postavljeno vprašanje, ali je odklonitev opravljanja javnih del, kar je eden od ukrepov aktivne politike zaposlovanja, lahko utemeljen razlog za prenehanje pravice do denarnega nadomestila v vseh primerih."
8,To je potrebno uskladiti z ustreznimi mednarodnimi konvencijami.
36,"V zvezi z določbami osme alinee 33. člena je bilo predlagano, naj se po vzoru rešitev v sistemu pokojninskega in invalidskega zavarovanja določi starostna meja, do katere je obvezna napotitev na usposabljanje ali izobraževanje še smotrno."
20,K 48. členu: davčne olajšave za zaposlovanje določenih kategorij delavcev naj bodo organizacijam oziroma delodajalcem priznane v realni ekonomski vrednosti.
2,Hvala lepa.
2,Hvala lepa.
5,Želi še kdo od poročevalcev?
3,"Prosim, gospod Lampret."
15,Komisija za vprašanja invalidov je razpravljala o osnutku zakona o zaposlovanju zavarovanja za primer brezposelnosti.
20,"V načelni razpravi je komisija menila, da bi bilo potrebno pri oblikovanju zakonodaje omogočiti konkurenčnost invalidov na trgu delovne sile."
11,Zato je treba proučiti kvotni sistem in ga ustrezno modificiranega zgraditi.
4,To je načelna pripomba.
60,"Konkretna pripomba pa je k 49. členu, ki govori o tem, da so osebe, ki ""so vključene v programske aktivnosti politike za zaposlovanje, se v okviru sredstev za zaposlovanje zagotavlja zlasti"", in med njimi našteva v peti alinei: ""nadomestitev dela osebnega dohodka iskalcev prve zaposlitve, ki ni dolžan opravljati pripravništva in dolgotrajno brezposelnim"" - tu naj bi se dodali tudi invalidi."
1,Hvala.
4,Hvala lepa gospodu Lampretu.
5,Želi še kdo od poročevalcev?
7,"Če ne, odpiram razpravo, prosim, gospod Balažic."
1,Spoštovani!
9,O tem zakonu bi veljalo tudi nekaj besed povedati.
62,"Na začetku bi podprl intenco zakona, vsaj na točkah o tem, da ta zakon poskuša aktivno pristopati k preprečevanju oziroma odpravljanju nezaposlenosti; potem, da poskuša zaposlovanje vpeti v usklajene razvojne ukrepe na nacionalni in podjetniški ravni in da razvija optimalne sisteme intervencije na tržišču dela, ki naj bi blažili posledice tržnega delovanja in tudi v nekem smislu nekako rezultira v razbremenjevanju gospodarstva."
53,"Sam predlagatelj osnutka zakona govori o tem, da je primerjal ta zakon tudi s tujimi zakonodajami na tem področju in izlušči tri modele, eden je nemški - to je avtonomna organizacija, s samoupravnim telesom, drug je švedski - kombinirana državna avtonomna organizacija, s samoupravnim telesom in tretji je avstrijski - kjer gre za državno administrativno urejanje."
22,"Tu je pač treba povedati, da ta zakon najbolj temelji na tretji varianti, se pravi zopet na vsedržavni regulativi, tako zaposlovanja, zavarovanja."
11,Podpreti pa je treba državno regulativo na področju aktivne zaposlovalne politike.
16,"Vemo, kakšno je približno stanje na tem področju in lahko vsaj približno vidimo, kakšni so trendi."
63,"Predlagatelj nekako govori o tem, da naj bi ravno zaradi novega zakona o brezposelnih prišlo do enormnega povečanja nezaposlenih, njegova, po mojem, optimistična, napoved je nekako prirastek na 80.000 brezposelnih, čeprav resne strokovne analize govorijo o tem, da je v Sloveniji že v tem trenutku ob redni, se pravi normalni krizi 150.000 podzaposlenih, ki naj bi nekako našli mesto v Zavodih za zaposlovanje."
13,"Ob upoštevanju seveda še možnih plebiscitnih udarov, je ta številka verjetno še večja."
31,"Druga stvar, ki jo tudi predlagatelj ugotavlja in je tudi zaskrbljujoča je ta, da so vse slabše možnosti za zaposlovanje generacijskega priliva, se pravi mlajše generacije, po navadi strokovno usposobljenih ljudi."
57,"In verjetno je potrebno ta zakon dopolnjevati s programi, s kreditnimi pogoji za podjetništvo tudi teh generacij, verjetno se odpirajo rezerve v podatku, ki je za intencije te slovenske družbe zaskrbljujoč, to je, da je v zasebnem sektorju bilo leta 1989 zaposlenih komaj 3,7%, kar je glede na to, kakšna družba naj bi postali, enormno nizek podatek."
37,"Verjetno bo potrebno razmišljati tudi o tem, da te udare generacijskih prilivov nekako premestimo na daljši rok, prolongiramo, tako da bi nekako s podaljšanjem šolanja te hude udare v teh kriznih letih razporedili na neko razumno mero."
43,"Ob vsej tej krizni situaciji in potencah, da postane še kriznejša, je seveda tudi zelo težko uporabljati jezik, kot je recimo, uporabljeno v 1. členu, ""da se človek odloča svobodno za izbiro zaposlitve""; to je parodija na stanje, v katerem se človek znajde."
39,"Drugo je to, da brez širjenja zaposlitvenih možnosti bodo marginalizirani predvsem tisti deli delovnega sektorja, starejši, mladi, ti nezaposljivi, se pravi te skupine, ki bi se najprej znašle na trgu delovne sile oziroma bi že vzpostavljale rezervno armado dela."
24,"In to ob tem, da že normalno zaposljivim ni možno v tem času tako hitro najti zaposlitve oziroma, da so te možnosti zelo majhne."
64,"Vse to nas navaja k sklepu, da pač sama krizna situacija in tudi ta zakonodaja sama na sebi ne bo mogla razrešiti rezultante teh trendov: to so hude socialne posledice, ki nas čakajo, to je izjemno močno socialno razslojevanje kot prvo, razlikovanje, ki je sicer lahko tudi produktivno, vendar pa tudi izjemni družbeni konflikti socialne narave, ki se obetajo na podlagi enormnega povečanja brezposelnosti."
63,"O zakonu še to, da je pač jasno, da je treba reducirati pravice v tem času, zato bi bilo na nek način celo razumljivo to zmanjšanje višine denarnega nadomestila z 80% na 60%, vendar pa sam predlagatelj ugotavlja, da so že v tem času, zaradi nizke strokovne strukture brezposelnih, te podpore izjemno nizke in da ima približno polovica brezposelnih okrog 2.800 din podpore."
15,"Vprašam vas, kako lahko človek ali morda celo družina s takšnim denarjem živi ali umira?"
3,Verjetno oboje hkrati.
39,"Drugo, kar velja podpreti v tem osnutku, je ohranitev možnosti izplačila denarnega nadomestila v enkratnem znesku, se pravi ta kapitalizacija, če gre za vlaganje sredstev v materialno osnovo dela in mislim, da je dobro, da to ta zakon ohranja."
30,"Morda dve kratki opombi: 16. člen - verjetno je vsebina odvisna tudi od rezultata plebiscita in; za 65. člen menim, da bi lahko direktorja zavoda imenovala Skupščina, ne pa Izvršni svet."
34,"Na koncu bi posebej poudaril del tega osnutka zakona, ki se mi zdi po dolgem času v tej Skupščini izjemen po svoji strokovni pripravljenosti in resno daje upati na izboljšanje položaja na tem področju."
62,"To je poglavje o aktivni politiki zaposlovanja, ki je po vseh komparacijah na nivoju evropske zakonodaje, recimo tam, ko je govor o sofinanciranju novih produktivnih delovnih mest, nadomestitev dela stroškov za ohranitev produktivnih delovnih mest, posojilo za investicijsko vlaganje v nove proizvodne zmogljivosti, sofinanciranje pospeševanja celotne zaposlitve delavcev v sezonskih dejavnostih, recimo gradbeništvo, turizem, gostinstvo, pomoč pri usposabljanju novo sprejetih delavcev itn."
49,"Ob tem, če ta del zakona operacionaliziramo in se zagotovijo zadostna finančna sredstva, obstaja možnost, da se prepreči demontaža socialne države, ki bi se lahko prelevila v demontažo obstoječe vlade in da lahko ustvarimo pogoje, osnovne pogoje za neko dolgoročnejše ustvarjanje tistega, kar zahod pozna pod imenom ""Walfare State""."
3,Samo kratko obvestilo.
19,"Včeraj smo že objavili, da bo Odbor za splošno gospodarske zadeve zasedal danes ob 11.00 uri, v sobi 311."
21,"Drugi že čakajo, prosim delegate iz našega zbora, ki so člani Odbora za splošno gospodarske zadeve, da gredo v sobo 311."
1,Hvala.
3,Želi še kdo?
3,"Prosim, Metka Mencin."
4,"Spoštovane poslanke, spoštovani poslanci!"
10,"Ne bi ponavljala tega, kar je bilo tukaj že rečeno."
26,"Bi pa v imenu Liberalno demokratske stranke predvsem predlogom Odbora za delo, zaposlovanje in socialno politiko dodala še nekaj v zvezi s študentskimi servisi in štipendiranjem."
22,"Predlagamo, da upravni organ pripravi pravno rešitev za študentske servise, ki svoj ""dobiček"" na posreden način vračajo tistim, ki so ga ustvarili."
8,Torej študentom in študentkam oziroma dijakom in dijakinjam.
24,"Vračajo pa ga s financiranjem obštudijskih dejavnosti in to je tista njihova specifična vloga, ki zanjo, po našem mnenju, v tem zakonu ni prostora."
38,"Menimo, da bi bilo najbolj umestno, če bi študentski servisi dobili status zavodov, kar naj bi uredil zakon o študentskih servisih, ker ustanoviteljstva ni mogoče definirati, vsaj po našem mnenju ne, s koncesijsko pogodbo ali s posebnim pooblastilom."
17,"V zvezi s poglavjem o štipendiranju predlagamo, da se ustanovi poseen odbor, ki bo skrbel za to."
28,"Opozarjamo na to, da ta zakon opredeljuje le štipendiranje in ne posebnih javnih skladov, zato nas zanima, če to pomeni ukinitev sklada štipendiranja mladih delavcev in Kraigherjevega sklada."
17,"Izkoristila bi to priložnost, da vprašam tudi, če namerava vlada revalorizirati štipendije glede na inflacijo in kdaj."
1,Hvala.
2,Hvala lepa.
3,Gospod Janko Halb.
4,Spoštovane poslanke in poslanci!
38,"Imam prošnjo območnega odbora Svobodnih sindikatov za Pomurje iz Murske Sobote, da preko te možnosti vnesem njihove načelne pripombe k temu zakonu, posameznih konkretnih pripomb na člen pa ne bi razlagal in jih bom predal v pismeni obliki."
27,"Pomen osnutka zakona o zaposlovanju, zavarovanju in drugih pravicah za čas brezposelnosti je potrebno oceniti z upoštevanjem sprememb, ki jih prinaša osnutek sprememb zakona o delovnih razmerjih."
19,"Vlada pričakuje izreden porast iskalcev zaposlitve, tako iskalcev prve zaposlitve kakor delavcev, ki bodo delo izgubili iz operativnih razlogov."
14,Po ocenah Vlade lahko v Sloveniji v letu 1991 število brezposelnih močno preseže 100.000.
29,"Kljub pomirjujočim izjavam predstavnikov Vlade, da se obseg pravic ne bo bistveno spremenil, razen nižje odmere nadomestil, pa gre za pomembno manjšanje pravic, zlasti glede trajanja uživanja teh pravic."
19,"Na drugi strani pa je Vlada v osnutek vnesla vrsto pomembnih novosti, ki omogočajo ukrepanje za povečevanje zaposlitvenih možnosti."
29,Hkrati Vlada predlaga z osnutkom zakona o zagotavljanju sredstev za potrebe na področju socialne varnosti v primerjavi z letošnjim letom povečanje sredstev za zaposlovanje v letu 1991 za 200%.
22,"Vprašljivo je, ali bodo celo takšna sredstva zadoščala - za primer 12,5% brezposelnosti - za izvedbo tega ambicioznega, a potrebnega sistema aktivne zaposlitvene politike."
15,"Posebna kvaliteta zakona je zasnova tripartitnega upravljanja: delodajalci, sindikati in država, Republiški zavod za zaposlovanje."
21,"V skladu z ustavnimi dopolnili je predviden enoten zavod za področje celotne republike, kar zagotavlja republiško solidarnost pri vodenju zaposlovalne politike."
10,Sedaj bi še samo k 5. členu imel redakcijsko pripombo.
5,Verjetno je potreben ta popravek.
13,"Namreč, upravni odbor Republiškega zavoda za zaposlovanje ne more upravljati s sistemom zaposlovanja."
27,"Tu je pač rečeno, da ta sklad lahko upravlja s sredstvi ali pa z izvajanjem zaposlovalne politike, ne pa, da ima upravni organ v rokah ves sistem."
1,Hvala.
2,Hvala lepa.
3,"Prosim, gospod Tomšič."
26,"Spoštovani, jaz bi najprej to, kar je Komisija za delo in zaposlovanje, ker sem tudi član te komisije, podprl to, kar je kolega Kociper že povedal."
9,Na splošno smo tudi trije sindikati dorekli nekaj tega.
14,"Jaz sem šel še enkrat skozi celotni zakon, se v bistvu v celoti strinjam."
10,Sicer je pa stvar naslednja - k osnutku zakona o zaposlovanju.
23,"Področje zaposlovanja, zavarovanja in drugih pravic za čas brezposelnosti je treba urejati celovito, v povezavi z zakonom o delovnih razmerjih in davčnih zakonih."
11,"Pozitivno ocenjujemo tudi 4. poglavje zakona, ki opredeljuje aktivno politiko zaposlovanja."
16,"Pri dograjevanju zakona naj se upoštevajo ustrezne evropske listine in predvsem konvencija MOD, se pravi ILO."
29,"Šestič, menimo, da je treba med drugimi vprašanji odločanja oziroma soodločanja na tem področju tudi zakonsko opredeliti vlogo sindikatov; to se mi zdi zelo pomembno, to je res pomanjkljivo."
20,In 7.: zagotoviti je treba sistem organiziranja in financiranja tega področja dejavnosti z uveljavljanjem sklada z jasnim sistemom tripartitnega plačevanja.
22,"To smo že večkrat govorili, ministrica Puharjeva dobro ve, o kom smo se pogovarjali in mislim, da bi bilo to potrebno dopolniti."
48,"Tukaj je sedaj seveda, mi sindikati smo menili da bi bilo morda dobro, da gre po normalnem postopku, vendar, če še enkrat pregledamo te stvari, je res toliko dobrih stvari, naj bo potem replika Svobodnih sindikatov na tole kar jaz sedaj razmišljam, ker je to moje osebno mnenje."
57,"Toliko členov, ki pomenijo veliko izboljšanje nasproti temu, kar je bilo, pa mislim, da je primerjava tega zakona s tem, kar smo včeraj razpravljali o zakonu o delovnih razmerjih, da je ta mnogo bolj dodelan in mislim, da je možno te stvari še dopolniti, kar smo se mi dogovorili, da bi še predlagali tudi v obliki amandmajev."
20,"To je moj predlog, da se ta osnutek lahko sprejme in seveda s temi pripombami, ki smo jih mi dali."
16,"Potem, vsi trije sindikati pa bomo pripravili amandmajsko tiste zadeve, ki jih je potrebno še rešiti."
17,"Jaz bi to predlagal, ker sta tukaj predsednik Miha Ravnik in sekretar, pa naj še povesta svoje."
2,Hvala lepa.
2,Hvala lepa.
6,Želi še kdo od delegatov razpravljati?
3,"Prosim, gospod Pregelj."
5,"Pozdravljeni, spoštovani zbor in predsedstvo!"
7,Želim čisto na kratko opozoriti na malenkost.
31,"Opažam, da si predvsem kolegi iz opozicije radi privoščijo zelo dolge uvode v razpravah o zakonih in bolj malo povedo o sami vsebini zakona oziroma o posameznih členih na ta zakon."
16,"Mislim, da je razprava o zakonu le namenjena zakonu in ne filozofskim razpenjanjem okoli tega zakona."
32,"Sicer, vsak lahko pove kar hoče, ima to pravico, ampak jaz sem se odločil, da nekaterih poslancev iz opozicije že ne poslušam več, ker povedo v takšni ali drugačni obliki isto stvar."
2,Hvala lepa.
2,Hvala lepa.
5,Želi še kdo od poslancev?
1,Hvala.
3,Predstavnik svobodnih sindikatov.
5,"Kolega Tomšič, ne bo replika."
28,"Mi samo prosimo poslance, da bi naložili Izvršnemu svetu, da upošteva že predlaganih 21 amandmajev k temu zakonu in bi bilo dobro, če bi ta napor tudi naredil."
5,In to zaradi kvalitete zakona.
2,Samo to.
1,Hvala.
14,"Gre za, ne amandmaje, ampak za pripombe glede na to, glede na zakonodajno fazo."
4,Želi še kdo razpravljati?
4,"Če ne, zaključujem razpravo."
6,"Predlagam zboru, da sprejme naslednji sklep:"
11,"""Zbor sprejema osnutek zakona o zaposlovanju in zavarovanju za primer brezposelnosti."
19,"Zbor nalaga Izvršnemu svetu Skupščine Republike Slovenije, da ob upoštevanju razprave v zboru in delovnih telesih, pripravi predlog zakona."""
6,Želi kdo razpravljati o predlogu sklepa?
6,"Če ne, dajem sklep za glasovanje."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je sklep soglasno sprejet."
1,12.
20,"TOČKA DNEVNEGA REDA - PREDLOG ZA IZDAJO ZAKONA O SPREMEMBI ZAKONA O PEČATIH DRŽAVNIH ORGANOV V REPUBLIKI SLOVENIJI, S PREDLOGOM ZAKONA."
19,"Predlog za izdajo zakona o spremembi zakona, s predlogom zakona, je predložil v obravnavo Izvršni svet Skupščine Republike Slovenije."
10,Obravnavali so ga: Zakonodajno-pravna komisija in Komisija za notranjo politiko.
7,Predstavnik predlagatelja na seji je gospod Pirnat.
2,Želi besedo?
5,Želijo besedo poročevalci delovnih teles?
2,Zakonodajno-pravne komisije?
3,Za notranjo politiko?
4,"Če ne, odpiram razpravo."
2,Hvala lepa.
6,"Če ni razprave, prehajamo na glasovanje."
22,"Na glasovanje dajem predlog za izdajo zakona o spremembi zakona o pečatih državnih organov v Republiki Sloveniji, s predlogom zakona, v celoti."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog zakona soglasno sprejet."
1,13.
14,"TOČKA DNEVNEGA REDA - PREDLOG ZA IZDAJO ZAKONA O OBRAMBI IN ZAŠČITI, Z OSNUTKOM ZAKONA."
16,"Predlog za izdajo zakona, z osnutkom zakona je predložil v obravnavo Izvršni svet Skupščine Republike Slovenije."
9,Obravnavali so ga: Zakonodajno-pravna komisije in Komisija za obrambo.
5,"Kaj to pomeni, prosim predlagatelj?"
4,Predstavnik predlagatelja je prisoten?
2,Odpiram razpravo.
11,"Gospod Franco Juri se je javil, potem pa Darja Lavtižar Bebler."
4,Spoštovane poslanke in poslanci!
15,"Obrambnemu ministru Janezu Janši seveda je težko oporekati pomanjkanje profesionalnosti, strokovnosti in določene politične spretnosti."
33,"Zakon o obrambi in zaščiti je, gledano s strokovnega vidika, dejansko natančno izpopolnjen koncept komunističnega, že znanega titoističnega modela splošno in ljudsko militarizirane družbe ali drugače rečeno, že dobro znane splošne ljudske obrambe."
10,"Od šolske, klasične revolucionarne filozofije oboroženega ljudstva ohranja domala vse."
27,"Celo možnost, izrecno poudarjeno v 1. členu osnutka zakona, da se obrambni sistem lahko uporablja tudi proti notranjemu sovražniku oziroma proti grožnjam z ustavo določeni družbeni ureditvi."
28,"To praktično pomeni, da če bi skupina državljanov, recimo, demonstrirala in zahtevala delne spremembe družbene ureditve ali spremembe nekaj ustavnih določil, obrambni sistem oziroma vojska lahko to prepreči."
27,"Ni treba posebej opozoriti na sorodnost tega 1. člena z zvezno ustavno podlago, na katero se često sklicujejo zagovorniki posega Jugoslovanske ljudske armade, za spoštovanje ustavne ureditve."
24,"Čeprav je v uvodu poudarjena želja po denormativizaciji dosedanjega zakona, ima predlog, ki ga obravnavamo 182 členov, le 14 več kot osnutek nove ustave."
10,Obrambno ministrstvo še naprej nerazumljivo prepleta obrambni sistem civilne zaščite.
41,"Kar seveda pomeni v prvi vrsti še nadaljnjo podrejanje vseh dejavnosti in inštitucij civilne zaščite in varnosti vojaškim oziroma obrambnim republiškim organom, z vsemi konsekvencami tudi na področju družbenih sredstev, namenjenih za sisteme varovanja pred naravnimi katastrofami in civilne zaščite nasploh."
52,"Urejanje republiškega obrambnega sistema, je vsaj po našem mnenju, priložnost za končno zakonsko ločitev, razdelitev obrambnega, med obrambnim sistemom in civilno zaščito, tako kot je običaj v nekaterih zahodnih zakonodajah, na primer v italijanski, kjer je znan ministrski resor za civilno zaščito in kjer obrambni sistem in vojska nimata nobenega posebnega vpliva."
17,"Vendar, poleg tega celotna filozofija obravnavanega osnutka pomeni kapilarno militarizacijo oziroma potrjevanje že krepko militarizirane slovenske družbe."
19,"Oboroženi upor je v tem osnutku vodilna sintagma obrambnega organiziranja, na primer to je izrecno poudarjeno v 4. členu."
30,"Njene implikacije v odnosu do kulture miru, ki jo dosledno zagovarjamo v naši stranki, so še posebej zaskrbljujoče ob eventualnem nepriznavanju pravice do ugovora vesti in civilnega služenja vojaškega roka."
44,"Predlog za izdajo zakona je nesprejemljiv tudi zaradi cele vrste drugih elementov, ki dejansko segajo v sfero državljanskih in človekovih pravic in svoboščin - na primer v 6. členu, kjer so natančno opredeljene, sklicujoč se na pravice in dolžnosti, zagotovljene v ustavi, glede na obrambo."
14,V 6. členu so opredeljene le dolžnosti državljana in njegove naloge v obrambnem sistemu.
18,"Ni pa jasno, na kakšen način bo državljan zaščiten pred posegi države in uradnih organov oziroma organov represije."
22,"Prav tako je z vidika državljanskih pravic vprašljiv 17. člen, ki določa pristojnosti obrambnih organov pri zbiranju, shranjevanju in uporabljanju osebnih podatkov."
43,"Predlog še naprej opredeljuje dolžnosti podjetij, zavodov in drugih organizacij pri vključevanju v obrambni sistem, kar seveda, če je z ene strani popolnoma logično, z druge pomeni še nadaljnje omejevanje avtonomije, podjetniške avtonomije, zlasti, če pomislimo na radikalne spremembe podjetništva in sploh gospodarstva."
15,"Take dolžnosti kot jih določa ta zakon, pomenijo dejansko nadaljnje obremenjevanje, tudi materialno obremenjevanje podjetništva."
12,Veliko spornih vprašanj se mi postavlja tudi v poglavju o teritorialni obrambi.
30,"Še posebej je vznemirljiv 52. člen, ki opredeljuje Teritorialno obrambo kot potencialno okupacijsko vojsko, saj omogoča poseg teritorialnih enot tudi zunaj meja Republike Slovenije, seveda izjemoma, vendar ta možnost obstaja."
17,"Izredno sporna je nadalje uporaba revolucionarne sintagme ""narodne zaščite"", kot najširše oblike oboroženega ljudstva in oboroženega upora."
18,"Skratka, gre za zakon, ki bi razveljavil katerokoli prizadevanje za uveljavljanje kulture miru in miroljubne usmeritve naše države."
16,"Gre za zakon, ki dejansko po nepotrebnem poveča objektivne in subjektivne možnosti nasilnih razpletov sedanje krize."
32,"Zato v imenu Liberalnodemokratske stranke predlagam, da se ob sprejetju predloga za pripravo takega zakona umakne osnutek samega zakona in naj se upoštevajo stališča, ki jih mi podpiramo, stališča Predsedstva Republike Slovenije."
24,"Torej naj se pripravi osnutek dejansko korigiranega, začasnega zakona, ki bo prilagodil obrambni sistem ustavnim spremembam, vendar brez fiksiranja takšnih tveganih in nejasnih normativov."
14,"Hkrati naj bi razmišljali v smeri priprave dokončnega zakona, posebnega zakona o civilni zaščiti."
12,In bi s tem končno prekinili komunistično tradicijo stalnega prepletanja obeh sfer.
1,Hvala.
4,Hvala lepa gospodu Juriju.
3,Gospa Darja Lavtižar-Bebler.
1,Spoštovani!
12,"Jaz bi se lotila samo osmega poglavja, ki govori o častnih sodiščih."
8,Po moji oceni je to poglavje zelo sporno.
6,Tu je odprta cela vrsta vprašanj.
13,"Ni jasno, ali gre za sodišča, ki naj temeljito na sedanji ustavni ureditvi."
10,Po novi ustavi vojaških sodišč v miru menda ne bo.
11,"Torej gre za nekaj tretjega in, po mojem mnenju, zelo spornega."
17,"Tudi če bi se predlagatelj odločil, da gre v bistvu za častna razsodišča, so ponujene določbe neprimerne."
25,"Uvaja se telo, ki naj bi sodilo rezervnim nižjim oficirjem, oficirjem, (domnevam, da je tudi tukaj med vami nekaj takšnih rezervnih oficirjev) in vojaškim uslužbencem."
13,"Ne vem, ali med vojaške uslužbence sodijo tudi, denimo, administrativne delavke, čistilke itd."
28,"Torej uvaja se sodišče, ki naj bi vsem omenjenim sodilo za prestopke, storjene zunaj vojaške službe, s katerimi se škoduje ugledu ali hudo zanemarja dolžnost rezervnega vojaškega starešine."
25,"To mi daje slutiti, da ne gre za običajno častno razsodišče, ki ga poznamo, recimo, v posameznih društvih, ampak da gre dejansko za pravo sodišče."
37,"Tudi zato, ker se po predlaganem 157. členu postopek uvede na predlog tožilca, pobudo za to pa lahko dajo Zveze rezervnih vojaških starešin, upravni organi, pristojni za obrambne zadeve, štabi za teritorialno obrambo in drugi državni organi."
22,"Ne pa tudi denimo, vi, posamezniki tukaj, ki ste rezervni oficirji in seveda tudi ne tajnica, ali čistilka, zaposlena v vojaški organizaciji."
24,"Še posebej zanimivo je naslednje: prvič, častno sodišče prve stopnje ustanavlja in ukinja republiški sekretar za obrambo, višje sodišče pa je kar pri njem."
13,"Drugič, predsednike sodišč, sodnike in tožilce imenuje in razrešuje republiški sekretar za obrambo."
21,"Tretjič, republiški sekretar za obrambo izda natančnejše predpise o organih za vodenje postopka ter o organizaciji, sestavi in delu častnih sodišč."
14,"Republiški sekretar torej določa tudi postopkovna pravila, ki so v civiliziranih državah pridržana parlamentu."
20,"Ker ni določb o samostojnosti in neodvisnosti teh sodišč, domnevam, da so za svoje delo odgovorna republiškemu sekretarju za obrambo."
1,Hvala.
2,Hvala lepa.
3,"Prosim, gospod Tomažič."
10,Zakonodajno-pravna komisija je to imela že na svojem dnevnem redu.
24,"Imela je tudi nekaj pripomb, vendar smo potem prekinili in danes smo imeli sklicano sejo ob 9 uri, ki pa žal, ni bila sklepčna."
18,"Glede na naravo zakona mislim, da bi bilo potrebno tudi mnenje Zakonodajno-pravne komisije pred nadaljnjo obravnavo v zborih."
27,"To velja za zakon o zasebnem delu, ki ga tudi nismo mogli danes obravnavati in za zakon o intervencijah v gospodarstvu, za katerega pričakujemo morda drugačno verzijo."
19,"Predvidoma bi se sestali popoldne, v tem primeru še danes, če ne pa 11.12., ko bi lahko dali poročilo."
2,Hvala lepa.
3,"Prosim, gospod Kolešnik."
53,"Poslanke in poslanci, tudi jaz se moram v tej zadevi oglasiti, pa ne zato, da bi oporekal gospodu Juriju, ki je očitno specialist za filozofijo titoizma, se pa stresem prav gotovo ob tem omenjanju te filozofije, ker sem jo v praksi zelo težko preživljal in bil za vse življenje označen kot mnogi drugi."
10,"Pa ne gre za to, gre za zakon o obrambi."
24,"Ne sodim o tem, kar so strokovnjaki pisali, vem pa, da je takšen zakon v situaciji, v kateri prav gotovo smo, več kot potreben."
30,"Prav gotovo tudi čisto preprosto zaradi dejstva, ker tudi s tem zakonom na posreden način dosegamo enega atributov državnosti, pač takšno definicijo še vedno imamo in jo v svetu spoštujejo."
6,Vsebina je prav gotovo stvar stroke.
28,"Kot nestrokovnjak, če to želim ali nočem, zavezan obrambi, se moram pa le izjaviti, da je v tem, nam dostopnem materialu, ki ga imamo pred seboj, marsikaj sporno."
13,O tem bo še čas govoriti in tudi bomo imeli možnost se izrekati.
41,"Mislim pa, da v ta zakon prav gotovo nekaj ne sodi in to je 6. oddelek, to je področje zaščite in reševanj, to je civilna zaščita, to so gasilci in to so vse tiste organizacije, ki z obrambo nimajo nobene zveze."
37,"Do sedaj je ta zveza obstajala in tukaj na tem mestu se prav gotovo strinjam z gospodom Jurijem, da iz tega zakona mora ven in da je to stvar posebne ureditve, da je to stvar posebnega zakona."
22,"In še nekaj, da to področje našega delovanja, to področje družbe ne more in ne sodi tudi ne v resor ljudske obrambe."
18,"To je zadeva, ki ima posebno veljavo in vrednost in jo kot takšno velja tudi spoštovati in urejati."
54,"Zato predlagam, da že iz tega osnutka, celotno to področje izvzamemo in da se danes o tem izrečemo in zavežemo Izvršni svet, da pripravi ustrezen zakon oziroma predpis, ki bi to področje urejal, ker na koncu koncev nismo več v vojnem stanju, ampak želimo živeti v miru, in na tak način moramo tudi delovati."
2,Hvala lepa!
2,Hvala lepa.
5,Medtem je prišel predstavnik predlagatelja.
6,Verjetno gospod Bogataj želi podati poročilo.
4,"Spoštovano predsedstvo, spoštovani zbor!"
14,"Opravičujem se, ker sem zamudil zaključek razprave, pa mi vendarle dovolite samo nekaj poudarkov."
25,"V skladu z zahtevo in usmeritvami te Skupščine ob obravnavi problematike nabornikov, smo pripravili predlog za izdajo zakona o obrambi in zaščiti, z osnutkom zakona."
8,Osnovna izhodišča pri pripravi tega besedila so bila:
25,"- prvo, da moramo zagotoviti načrtno in organizirano dograjevanje in preraščanje v nov obrambni in zaščitni sistem, ne da bi se zmanjšala obrambna pripravljenost in odpornost."
9,Posebej to velja za čas negotovih dogajanj v Jugoslaviji;
24,"- drugo, da moramo urediti temeljna vprašanja obrambnega sistema vsaj začasno z vizijo dolgoročne rešitve, posebej v obdobju po sprejemu nove ustave oziroma po plebiscitu;"
32,"- kot tretje, pripraviti zakon, ki bo popoln v svojih rešitvah in svojem obsegu zato, da bi bili pripravljeni na situacijo, ki bi nastala ob eventualnem naglem izhodu iz ustavne krize v Jugoslaviji;"
8,"- četrto, posodobiti in racionalizirati celoten sistem zaščite reševanja."
25,"Že sam osnutek naslova zakona pove, da v njem urejamo dejansko dva sistema, o čemer je že tekla beseda, obrambnega in sistem zaščite ter reševanja."
22,"Obrambni sistem urejamo z vidika državne funkcije, pri čemer zajemamo vse tri osnovne elemente, to so nosilci, obrambne sile in obrambni ukrepi."
9,Predvsem z vidika popolnosti zakona urejamo tudi obrambne ukrepe.
27,"Pri rešitvah glede teritorialne obrambe smo razdelali rešitve, ki jih je sprejela ta Skupščina v ustavnem zakonu za izvajanje XCVI. in XCVII. amandmaja k ustavi Republike Slovenije."
26,"Bistveno zmanjšujemo število nosilcev obrambnih priprav, predvsem podjetij, organizacij in zavodov in jih omejujemo predvsem na tiste, katerih dejavnost je posebnega pomena za zaščito in reševanje."
9,Problematiko izrednih razmer rešujemo izključno v okviru republiške pristojnosti.
22,"V temeljih spreminjamo celoten sistem zaščite in reševanja v tem smislu, da ga usmerjamo izključno v obvladovanje problematike naravnih in drugih nesreč."
8,"Spreminjamo tudi samo razumevanje, kaj je civilna zaščita."
18,"Do sedaj smo pod tem terminom poznali celotno dejavnost, v bodoče celotno dejavnost pokriva termin zaščite in reševanja."
24,"Takšen pristop omogoča, da priznamo operativnim sestavom, zlasti gasilske organizacije in drugim splošnim reševalnim službam, da opravljajo javna pooblastila na področju zaščite in reševanja."
18,"S tem samo potrjujemo to, kar se je v praksi ob mnogih naravnih in drugih nesrečah že potrdilo."
23,"Na drugi strani takšen pristop omogoča, da ne posegamo v ničemer v samo organizacijo in ne v interesno združevanje članov v teh organizacijah."
7,Osnutek zakona v to področje ne posega.
9,"Predlagane rešitve omogočajo, da bomo bistveno racionalizirali civilno zaščito."
20,"V bodoče splošnih enot v bistvu ne bomo razvijali nikjer, kjer obstajajo splošne reševalne službe oziroma operativni sestavi gasilske organizacije."
18,Enote civilne zaščite pa bomo razvijali predvsem kot specializirane sile za izvajanje posameznih ukrepov za zaščito in reševanje.
17,"Samo zmanjšanje civilne zaščite bo zajelo okrog 2/3 sedanjega sestava civilno zaščite, to je okrog 170.000 pripadnikov."
19,"Izhajajoč iz takšne opredelitve zaščite in reševanja v tem delu zakona, urejamo tudi naloge službe za opazovanje in obveščanje."
18,"S tem popravljamo napake v sistemu, ker smo do sedaj to službo urejali predvsem kot sestavino obrambnega sistema."
26,"Povezanost obrambe in zaščite glede na dosedanji razvoj in izhodišča, katera sem poskušal poudariti v uvodu, onemogočajo, da bi v tej fazi že razdružili oba sistema."
29,"Nesporno pa celotni razvoj v tej smeri gre in v naslednji fazi bo mogoče obrambni sistem urejati v enem kompleksu sistemske ureditve, sistem zaščite in reševanja pa v drugem."
36,"Oba sistema sta v tem trenutku tako v tehničnih kot v organizacijskih in ostalih izpeljavah tako prepletena, da bi prišlo do preradikalnega posega v celotno področje, ki bi se odražalo tudi na uspešnosti oziroma učinkovitosti delovanja."
34,"Glede na povedano, bomo vse pripombe, vse sugestije poskušali v drugi fazi vgraditi v samo besedilo in ga tudi prilagoditi tistim rešitvam, ki bodo že izoblikovane, tako v zvezi s plebiscitom oziroma ustavno razpravo."
2,Hvala lepa.
2,Hvala lepa.
11,"K besedi se javlja gospod Kmetič, verjetno kot poročevalec delovnih teles."
4,"Spoštovani predsednik, spoštovani zbor!"
4,Poročilo imate na mizi.
11,"Glede na razpravo gospoda Jurija je potrebno, da povem nekaj stvari."
45,"Tudi mi smo, ko smo prvič prebirali ta zakon, prišli do enakih pomislekov oziroma odklonilnega stališča, vendar potem, na dveh sejah naše Komisije za obrambo, se je veliko stvari razčistilo in menimo, da je v tej situaciji ta zakon potreben, zlasti za to prehodno obdobje."
20,"In bi prebral splošne ugotovitve, katere smo dali kot komisija, konkretnih pa ne bom bral, ker jih imate na mizi."
34,"Splošne ugotovitve: komisija podpira predlog predlagatelja, da se ob sprejemanju zakona o obrambi in zaščiti združita prva in druga faza, tako da se hkrati obravnava in sprejema predlog za izdajo zakona in zakonski osnutek."
19,"Komisija meni, da je osnutek zakona preobširen, da obravnava nekatere zadeve, ki bi jih kazalo opredeliti s podzakonskimi predpisi."
21,"Osnutek ne opredeljuje nekaterih bistvenih prvin, kot na primer slovenske oborožene sile, odnos do drugih ali skupnih oboroženih sil in podobno."
34,"Zato komisija predlaga, da se zakon skrajša in prilagodi sedanjim razmeram ter da se v splošnih določbah poudari, da se s tem zakonom le začasno ureja organizacija, pripravljanje in delovanje obrambnega sistema Republike Slovenije."
11,Mnoge opredelitve bodo možne po izvedbi plebiscita in sprejema slovenske ustave.
20,"Šele potem bo možno pripraviti zakon o obrambi in zaščiti, ki bo razbremenjen določb, ki izhajajo iz sedanje družbene ureditve."
79,"To bi repliciral na izvajanje Franka Jurija, ker nov zakon naj bi bil vsega tega osvobojen, ker sem jaz prvi za to, ker sem to skozi doživljal, totalitarizem tega sistema, ki je hotel vse ljudi včlaniti v to in ki bi v bodoči vojni, če bi bila, praktično ves narod izpostavili represiji okupatorja, ker je pač narod dolžan, da se upira in vojaško sodeluje v oboroženem uporu, kar pa ni primerno za civilizirane države Evrope, v kateri se nahajamo."
33,"Kot tretje, komisija podpira zakonsko zasnovo, saj gre za opredelitev funkcij države na področju obrambe in zaščite ter obrambo Republike Slovenije, kjer mora država prevzeti ključne strokovne funkcije nad celotnim ozemljem Republike Slovenije."
24,"Naše dejansko stališče je bilo, naj bo to stvar države, ne pa civilne družbe oziroma državljanov ali vsega ljudstva, oboroženega ali kakršnega koli hočete."
30,"Komisija ugotavlja, da je poglavje zaščita in reševanje v osnutku zakona kakovostno in strokovno opredeljeno, saj upošteva nekatere sedanje pozitivne rešitve, ki so se uveljavile ob elementarnih in drugih nesrečah."
32,"Taka zasnova pa že daje podlago za postopno vključevanje vseh dejavnikov, katerih programi dela so sestavni del zaščite in reševanja ter podlago za funkcionalno delitev obrambnega od zaščitnega sistema, oboroženega in neoboroženega."
35,"Komisija ugotavlja, da se bodo finančna sredstva za uresničevanje zakonskih obveznosti sicer globalno zmanjšala, vendar pa ob tem kaže opozoriti tudi na zahtevo za zmanjšanje obveznosti podjetij, zavodov in drugih organizacij pri financiranju obrambnih zadev."
93,"Tu smo se posebej kot komisija dejansko zelo poglobili, ker smo vsi na stališču, da naj se v tej situaciji vsa podjetja popolnoma razbremenijo vseh dajatev v zvezi z obrambo, kajti, če hočemo dejansko preiti v tržni sistem, naj bo ta potem tudi enakopraven v tem tekmovanju, ne pa da imajo cel kup obveznosti, ki so pač bistvenega pomena za obrambo, se to urejuje z državo na pogodbenih odnosih, na pogodbenih osnovah,ne pa, da je dejansko podjetje obvezno določena sredstva izdvajati za obrambo, ne glede na to ali zmore ali ne zmore."
32,"In glede na sankcije, katere potem lahko direktor dobi, je dejansko sporno, ali bo odvajal sredstva za obrambo ali pa bo kupil stroj, ki je nujno potreben za vzdrževanje oziroma delovanje firme."
12,In te stvari je treba dejansko precizno in strogo razmejiti in urediti.
16,"Komisija predlaga, da se v pripravi predloga zakona preuči predlog za zmanjšanje števila dejavnikov obrambnega načrtovanja."
17,"Komisija predlaga predlagatelju zakona, da pri pripravi predloga zakona uskladi posamezne člene z enotnimi nazivi in termini."
13,"Ostalo pa ne bi bral, glede na to,da imate vsi na mizi."
52,"Komisija je sprva dejansko sprejemala zakon s skepso, vendar, na osnovi pridobljenih razprav smo prišli do skupne ugotovitve, da je ta zakon v tem prehodnem obdobju potrebno sprejeti za ureditev razmer, takšne kot so, ker le zmanjšuje in bistveno racionalizira prejšnji zakon in so določene rešitve le pozitivne in v tem duhu."
10,Novi zakon bo pa potem po ustavi oziroma po plebiscitu.
2,Hvala lepa.
2,Hvala lepa.
3,"Replika, gospod Kolešnik."
16,"Če sem prav razumel gospoda Bogataja, mislim, da mora še malo več pojasniti o teh izhodiščih."
37,"Ne morem se strinjati in mislim, da se marsikdo ne more strinjati s tem, da gre za prepletenost, če sem prav razumel, za tako močno prepletenost teh dveh sistemov obrambe in na drugi strani zaščite in reševanja."
5,"Mislim, da to ni res."
14,"Simptomatično pa je, da ta zakon resnično razlaga gospod Bogataj, ki vodi civilno zaščito."
22,"Mislim, da ni sprejemljivo, da skozi sistem ljudske obrambe urejamo področje, ki ima povsem drugo in nikakor ne povezljiv namen z obrambo."
23,"Če je do sedaj bilo tako, da je to stvar preteklosti, stvar novega časa, stvar civiliziranja te družbe, ima pa povsem druga izhodišča."
38,"In če danes mi ne moremo tega razumeti, potem pa žalibog vsem tistim, ki izhajajo iz nekih v preteklosti nam vsem znanih stvari, strinjam se, da smo vsi označeni s tem, ampak nekoč bomo morali s tem prekiniti."
24,"In mislim, da morate tudi vi, ki ste sestavljali ta zakon, to zadevo razumeti in nam prinesti takšen predlog, ki bo te zadeve razmejil."
50,"Izhodišča so predvsem različna in izkušnja uči, hvala bogu, ljudje so sodelovali pri teh, pri odpravljanju elementarnih nesreč, ampak dejstvo je, da smo bili vojaško organizirani in dejstvo je, da iz tega izhajajo precejšnje napake in da bi lahko marsikje marsikaj drugače naredili, bolj kvalitetno, če tega ne bi bilo."
36,"Obžalujem, da moram to povedati, sem bil deležen prvič sodelovati v takšnih organizacijski vlogi pri teh, na primer pri odpravljanju posledic poplav in reševanju, in moram reči, da nas je obremenjevala ta organizacija, katero danes imamo."
48,"In, lepo vas prosim, še enkrat, glasujmo o tistem predlogu, ki sem ga dal na koncu razprave in da se odločimo in da tudi gospod Bogataj začne razumevati to področje kot posebno področje in da ga ne organiziramo vojaško, posebno pa ne s temi termini, ki so notri."
38,"Prosim vas lepo, gasilci ne bodo gasili s puškami in ne bomo jih mobilizirali, ampak jih bomo organizirali na tak način kot gre in bomo se na tak način tudi ustrezno borili proti požarom in vsem drugim nesrečam."
16,"Ne pa tako, da bomo strumno pozdravljali komandante in korakali proti požaru ali pa proti vodi."
2,Hvala lepa.
4,"Franco Juri, verjetno replika."
7,Bil sem večkrat omenjen v tej razpravi.
45,"Izvajanje gospoda Bogataja se mi zdi, da nas preprečuje oziroma mene preprečuje, da se obrambna filozofija, s katero so nas vzgajali 40 in več let, mene vsaj 20, najprej kot pionirčka, potem kot študenta, kot državljana in nabornika in vojaka, da se ni bistveno spremenila."
7,In to je glavna tragedija tega trenutka.
12,"Dejansko, kot je rekel kolega Kolešnik, nismo sposobni vzpostavljati nove civilizacijske vrednote."
38,"Še vedno izhajamo iz predpostavk, ki so veljale v totalitarnem režimu in v psihologiji predvojnega stanja oziroma prej povojnega stanja, zdaj kaže, da smo v predvojnem stanju, vendar v psihologiji, ki zahteva obrambno in vojaško usposobljenost vseh državljanov."
41,"V 4. členu, ki sem ga že prej omenil, je izrecno poudarjeno, da imajo vsi državljani pravico in dolžnost se oboroženo upreti kakršni koli okupaciji; seveda to izključuje možnost, da se nekdo lahko upre na miroljuben način, izključuje možnost alternativnih protestov."
43,"Kot državljan, kot poslanec, kot človek, ki sprejema samo miroljubno kulturo in ne kulturo nasilja, javno izjavljam, da tudi, če bo ta zakon sprejet, ga jaz ne bom upošteval, bom oporečnik, jaz ne bom vzel v svojem življenju nikoli več puške v roke."
9,"In zahtevam, naj država, demokratična država, zaščiti mojo pravico."
20,"Deloval bom v takem smislu, da bom v tej državi, v tej družbi, temu ljudstvu pomagal z vsemi miroljubnimi sredstvi."
49,"Zato tisto, kar mi predlagamo, seveda to je moje osebno stališče, to ni zdaj uradno stališča našega kluba in naše stranke, kot stranka ne zahtevamo nemogočega, zahtevamo naj se ta osnutek umakne in naj se pripravi ustreznejši osnutek, ki naj upošteva vse pripombe in predvsem stališča Predsedstva Republike Slovenije."
49,"Torej, naj bo ta osnutek čim bolj racionalen, ne tako obremenjen in naj se končno, in tu mislim, da je tudi tu Kolešnik dobro poudaril nujnost, da v demokratičnem sistemu končno civilna zaščita in vsi civilni subjekti naše družbe niso več, ne smejo biti več podrejeni obrambni vojaški logiki."
1,Hvala.
2,Hvala lepa.
2,Gospodična Pretnarjeva.
2,Zelen pozdrav!
19,"Glede na to, da se Zeleni zavzemamo za demilitarizacijo, upamo, da bo ta zakon v veljavi čim krajši čas."
10,"Pogrešamo člen, ki bi govoril vsaj o možnosti postopne demilitarizacije."
29,"Konkretno pa imam pripombo na 149. člen, ki govori o usposabljanju za obrambo in zaščito, zlasti v prvem odstavku, ki govori o vlogi šole in drugih vzgojno izobraževalnih ustanov."
23,"V ta člen naj se zapiše vsaj en stavek tudi o mirovniški kulturi v šolah, ki je tudi del obrambnega in zaščitnega sistema."
2,Hvala lepa.
4,Hvala lepa Aleksandri Pretnarjevi.
2,Janez Kopač!
4,"Spoštovane poslanke, spoštovani poslanci!"
38,"Rad bi poudaril, kako zelo se strinjam z gospodom Kolešnikom in z njegovo logiko razmišljanja in naj vam povem, samo za ilustracijo, jaz se ukvarjam z veliko stvarmi in tudi s prostovoljnim gasilstvom, sem gasilski častnik I. stopnje."
10,"Če bi imel kapo s seboj, bi to nazorno pokazal."
26,"Torej, gasilci so uniformirani občani, vendar pa je njihova logika, logika združevanja in vstopanja v zaščito, v kateri je govor tudi v tem zakonu, povsem drugačna."
4,Stvar temelji na prostovoljnosti.
35,"Zato je tudi obnašanje teh, rekel bom formacij, ko se že pogovarjamo o vojaškem zakonu, ki ne bi smel biti vojaški zakon za gasilce in podobna druga združenja, je logika, torej pristop je povsem drugačen."
39,"In prav zato verjamem in vem, kako zelo veliki problemi so, ko se poskuša s tovrstnim načinom organizacije, kakršen je bil do sedaj in kakršen se v tem zakonu predvideva še toliko bolj, kako težko je stvari učinkovito organizirati."
48,"Slovensko gasilstvo, ki ima izjemno dolgo tradicijo, ki je vedno bilo izredno avtonomno in ki je bilo izjemno močno prav zaradi svoje prostovoljnosti, je, spomnim se, ko sem bil še manjši, z veliko bolečino sprejelo že to, da so ga na nek način prisilno pritisnili pod civilno zaščito."
36,"V začetnih obdobjih organizirane civilne zaščite so bili pravzaprav gasilci edina služba, ki so sploh funkcionirali ali pa funkcionirali dobro v okviru te civilne zaščite; še to, samo zaradi tega, ker so se vedno počutili gasilce."
60,"Prav zato, to je bila v bistvu samo kratka ilustracija, ki se ne nanaša na noben posamezen člen zakona, vendar bi rad poudaril svoje veliko strinjanje z govorom gospoda Kolešnika in z njegovo logiko razmišljanja in kot je že rekel predstavnik naše stranke, predlagal bi, da se ta dva sistema absolutno ločita, saj je tudi njun način organiziranja povsem različen."
2,Hvala lepa.
4,"Hvala lepa, gospod Kopač."
2,Metka Mencinova.
3,Zelo kratka bom.
17,"Rekla bi samo nekaj v zvezi s tem, kar je predlagala, o čemer je govorila Aleksandra Pretnar."
16,"Mi menimo, da v takem konceptu zakona, kot je ta, ni prostora za člen o demilitarizaciji."
13,"Člena, ki bi govoril o demilitarizaciji, se v ta koncept ne more umestiti."
11,Zato smo proti samem konceptu zakona in zavračamo osnutek tega zakona.
28,"Mislimo, da bi moral temeljiti na čisto drugih osnovah, ki pa jih bo opredelila šele nova ustava in na osnovi nove ustave sprejet celovit varnostni koncept Republike Slovenije."
22,"In zaradi tega še enkrat ponavljam to, kar je Franco Juri rekel, zavračamo osnutek zakona in koncept, na katerem ta zakon temelji."
1,Hvala.
3,Emil Milan Pintar.
4,Spoštovane kolegice in kolegi!
23,"V zvezi s tem zakonom bi rad opozoril na tri vprašanja, ker me uvod, ki ga je dal gospod Bogataj, ni popolnoma prepričal."
9,"Prvič, gre za materijo, ki je seveda izjemno težka."
8,"Tako da razumem, da so tu nastopile težave."
24,"Težava se vidi zlasti v tem, da izjemno težko prehajajo predlagatelji novega zakona iz starega tipa mišljenja, še bolj pa iz starega tipa izražanja."
68,"Zato bi čisto konkretno opozoril, da se mi zdi, da je v zakonu izjemno slabo rešeno razmerje med Slovenijo in Jugoslavijo, ko govorimo o tem specifičnem področju in naj vas opozorim, da obstaja protislovje med členom 58, drugi odstavek in členom 62; poglejte drugi odstavek oziroma 61. člen, govorim o drugem odstavku 6. točke; v tem drugem odstavku govorimo o usklajevanju, v drugem odstavku 58. člena pa podrejanju."
27,"Očitno je, da tisti, ki pravzaprav načrtujejo to stvar, še vedno ne vedo, ali naj bi se jugoslovanskemu sistemu podrejali ali naj bi se z njim usklajevali."
6,Tu sta dani dve različni rešitvi.
31,"Če mene vprašate, sem za usklajevanje, torej za to, da se vse formulacije, vse formulacije se dvakrat, trikrat pojavljajo, kot je ta v drugem odstavku 58. člena, torej, da se izpustijo."
20,"Nič ne bom govoril o dilemi teh dveh sistemov, tu v celoti podpiram razmišljanje, ki ga je dal kolega Kolešnik."
30,"Pač pa me moti, ker imam občutek, da seveda ta zakon ne postavlja zadosti jasno dveh stvari, to je skupščinske kontrole in seveda vprašanje, kako znotraj sistema delujejo različne službe."
9,"Mislim, da se bo treba o tem še pogovarjati."
28,"Močno pogrešam ravno to, kar je rečeno, da se ni moglo zgoditi, to se pravi pripombe pravne komisije, ki mislim, da bo morala ta aspekt zelo dobro pogledati."
8,In zadnja moja pripomba se nanaša na jezik.
7,Jezik je v nekaterih točkah prav grozljiv.
22,"Za ilustracijo bi vam prebral 98. člen, prvi odstavek, da vidite ta jezik, ker mislim potem na drugi odstavek še tudi replicirati:"
47,"""Republiški upravni organ, pristojen za raziskovalno dejavnost in tehnologijo, daje dovoljenja za opravljanje znanstvenih raziskovanj na območju Republike Slovenije s tujimi fizičnimi ali pravnimi osebami ali za take osebe ter za dajanje tem osebam izsledkov raziskovanj na področjih, ki so s predpisom določena kot pomembna za obrambo."""
26,"To je približno stil tega, in mislim, da seveda niti v osnutku, še v delovnem osnutku, pravzaprav v zakonske dokumente, ne bi smeli dobiti takega jezika."
36,"Problem tega pa je, da je v tem 98. členu, tudi drugi odstavek, ki pravi: ""Predloge za dovoljenje iz prejšnjega odstavka pripravlja komisija, ki jo imenuje predstojnik republiškega upravnega organa, pristojnega za raziskovalno dejavnost in tehnologijo."""
12,Stvar je sicer dosti jasna in na prvi pogled tudi dosti demokratična.
7,"Mi pa vemo, da je praksa drugačna."
47,"Doslej so se stvari tako delale, da če je tujec zaprosil za raziskovalno dejavnost v Sloveniji, je moral pristojni republiški upravni organ, da še jaz uporabim to formulacijo, ta zahtevek poslati anonimni komisiji v sistemu vojske in od tam je dobil odgovor, brez dodatnih argumentacij in pojasnil."
13,"In tak odgovor, kot ga je dobil, je moral napisati v svoji odločbi."
18,"To, da sedaj uvajamo komisijo, je mogoče seveda korak dalje in mogoče se bo stvar zaustavila tudi tu."
13,"Če bo to standardna komisija, potem mislim, da je to napredek v demokratizaciji."
20,"In bojim se, da je ta formulacija drugega odstavka samo, da se tako izrazim, zakonsko-pravna formulacija za prikrivanje nečesa drugega."
80,"Da bo namreč ta komisija v resnici še vedno delovala pri drugem organu in da bo ta drugi organ, v katerem so ljudje, ki se na raziskovalno dejavnost zelo slabo spoznajo, seveda še vedno uveljavljal filozofijo, ki smo jo doslej imeli, kjer se ni smelo napisati npr. v geološkem referatu ""reka Sava"", ampak se je moralo napisati ""najdaljša reka v Sloveniji"", ker če se je napisalo ""najdaljša reka"", potem po tem členu ni bilo prepovedano tak referat objavljati v tujini."
19,"Seveda mene take formulacije ne prepričajo in prosim Zakonodajno-pravno komisijo, da te stvari tudi iz tega zornega kota pogleda."
2,Hvala lepa.
2,Hvala lepa.
3,Gospod Hubert Požarnik.
4,Spoštovane poslanke in poslanci!
14,"Izkoriščam priložnost, ki mi jo daje pravilnik, da obrazložim svoje stališče, kako bom glasoval."
10,Teh mojih besed naj nihče od navzočih ne vzame osebno.
8,Jaz sem bil dolga leta predsednik ribiške družine.
20,"Moram reči, da je gospod Bogataj takrat prišel, seveda ne po svoje, k nam, in smo morali delati varnostno-obrambni načrt."
7,Ribiška družina je bila ribiška družina Dolomiti-Gradaščica.
12,"Delati pa smo morali in opisovati, kje vse se jo da prebresti."
8,Na vse ugovore smo morali vse to vnašati.
7,"Zakaj to govorim, iz čisto preprostega razloga."
16,"Ta duh, ki smo ga takrat obsojali in škandalizirali, se pojavlja v tem predlogu osnutka zakona."
15,"Moram to povedati zato, ker je to duh preteklosti, bom glasoval proti sprejetju tega zakona."
1,Hvala.
1,Hvala.
10,"Gospod Kreft, potem je gospod Bekeš, potem pa gospod Ocvirk."
2,Hvala lepa.
17,"Glede na dosedanjo razpravo, ki bo verjetno še trajala, ne želim je prekinjati, vendarle predlagam konkretni sklep."
36,"In sicer: ""Družbenopolitični zbor nalaga predlagatelju, da pripravi predlog za izdajo zakona o prehodni ureditvi obrambe in zaščite, do sprejema nove ustave Republike Slovenije, upoštevaje pripombe iz današnje razprave in stališča in predloge predsedstva Republike Slovenije""."
21,"Obrazložitev: mislim, da sedaj tu izrečene pripombe in tudi stališča in predlogi Predsedstva Republike Slovenije spreminjajo naziv in smoter predloženega zakona."
36,"In seveda, Predsedstvo Republike Slovenije pravi na strani dva, da se pri tem ne spušča v vprašanje, ali predlagatelj lahko take rešitve zagotovi z ustreznimi spremembami in dopolnitvami predloženega osnutka zakona ali s pripravo novega besedila."
49,"Ne spušča se seveda v to, ker je to odločitev te Skupščine in njena kompetenca in predlagam, da se pač v to odločitev Družbenopolitični zbor spusti, tako da ugotovi, da ni mogoče sprememb in dopolnitev narediti na predloženem osnutku zakona, ampak je treba pripraviti novo besedilo, z novim naslovom."
1,Hvala.
2,Gospod Bekeš.
6,"Spoštovano predsedstvo, kolegice in kolegi poslanci!"
21,"Pravzaprav sem bil sedaj v dvomih, ker nadaljnje kritike bi bile pravzaprav cukanje mrtvega leva za rep, zato bom stvari skrajšal."
5,To namreč ni posebno junaštvo.
28,"Imam vtis, da se gosti stališče številnih strank v tem parlamentu, da bi izhodišče urejanja te materije moralo biti izhodišče, ki bo, kot kaže, sprejeto tudi v ustavi."
34,"To je graditev obrambe na temeljih preventivnega delovanja, na temeljih razvijanja kulture miru, sodelovanja, sporazumevanja s sosednjimi družbami, v dosedanjem jugoslovanskem in širnem evropskem in svetovnem okviru in na drugi strani usmeritev k demilitarizaciji."
4,Tu so sicer razlike.
18,Mi smo se na našem kongresu zavzeli za postopno demilitarizacijo in iz tega vidika tudi presojamo ta zakon.
10,"Moram ugotoviti, da ta zakon ne izhaja iz tega izhodišča."
26,"Se pravi iz izhodišča nenasilnega zagotavljanja varnosti in graditve varnosti slovenske države in družbe na principih vrednot miru, aktivnega delovanja za mir in sodelovanja in demilitarizacije."
53,"Druga načelna zamera je ta, da zakon absolutno ne upošteva intenc, ostalih intenc nove ustavne ureditve, spremenjene vloge občine, ki bo v večji meri lokalna samoupravna skupnost, s tem nujno povezane deetatizacije krajevne skupnosti, deetatizacije v tem smislu, da je krajevni skupnosti do sedaj bila res vrsta nalog dobesedno vsiljenih na tem področju."
14,"Krajevna skupnost mora ostati možnost krajanov, da si pač v njej urejajo svoje stvari."
26,"Država pa naj poskrbi za to, da jo pri tem ne ovira, ne pa, da ji nalaga naloge, zlasti, če pri tem ne zagotavlja ustreznih virov."
20,"Naloge, ki so recimo v 28. členu naštete za svete krajevnih skupnosti, absolutno niso izvedljive, zlasti pa ne v bodoče."
27,"Marsikatera občina bo v bodoče takšna, da njen organ, aparat preprosto ne bo zmogel nalog iz 33. člena, ne bom jih ponavljal in našteval in tako naprej."
23,"Skratka, skupni imenovalec tega, če se sklicujem še na argumentacijo kolega Franka Juria, je nadaljevanje penetracije države v mikrostrukture družbe, v civilno družbo."
27,"To se nam je že v preteklosti dogajalo, to smo kritizirali, da se je državo skušalo podružbljati na ta način, da se v bistvu civilna družba podržavlja."
11,Primer enega predgovornikov z ribiško družino je klasičen primer take prakse.
28,"Kar zadeva sodstvo in poskus urejanja in reševanja disciplinskih vprašanj na način kot je tukaj ponujen, se absolutno strinjam s kolegico Beblerjevo, in mislim, da je izredno nevaren."
43,"Nekatere izkušnje, ki smo jih imeli v zadnjih letih in refleksija teh izkušenj bi nas morala pripeljati do tega, da mi pravni sistem razvijamo tako, da preprečujemo ponavljanje družbenih nesporazumov, konfliktov ali celo zlorab, za katere danes vemo, kako je do njih prišlo."
47,"In jaz se bojim, da tukajšnja ponudba kompetenc sodstva, čeprav ne gre čisto za enako zadevo, vodi v vode, ki bi lahko v neki prihodnosti pripeljale do ponovitve nečesa takega, kar je bil proces zoper četverico, z eno samo razliko, da bi proces tekel v slovenskem jeziku."
11,"Kar pa mene, kot potencialno žrtev takega procesa, seveda ne zadovoljuje."
57,"Zato podpiram predlog, ki ga je tik pred menoj dal kolega Kreft, predlagam, da se pripravi nov predlog za izdajo zakona, na novih izhodiščih, da se danes z glasovanjem ta izhodišča preverijo, jaz sem ponudil tukaj izhodišča miru, aktivnega delovanja za mir in sodelovanje in izhodišča postopne demilitarizacije in da se na tej podlagi pripravi nov zakon."
14,"Jaz bi še to dodal, da se pripravi in gre v proceduro po ustavi."
21,"Začasna ureditev pa naj se uredi z neko minimalno novelo, ki naj uredi najnujnejša organizacijska in terminološka vprašanja v sedanjem zakonu."
20,"Bojim se namreč, da bi sprejem tega zakona, takega kot je, čeprav kot začasnega, pripeljal v neko relativno trajno rešitev."
20,"Slabi zakoni pa zagotavljajo eno samo stabilnost in sicer stabilnost nestabilnosti in niso dobri za družbo, ki želi biti demokratična."
2,Hvala lepa.
4,"Hvala lepa, gospod Ocvirk."
15,"Spoštovani, seveda je mnogo razlogov, zaradi katerih so lahko poslanci proti sprejemu osnutka tega zakona."
23,"Jaz pa bi navedel seveda svoj razlog, ki se mi zdi, da je bil tukaj veliko veliko premalo navajan, če je sploh bil."
17,"Poglejte, včeraj smo se pogovarjali o nekaj zakonih, ki naj bi v bodočnosti krojili naše osebne dohodke."
37,"Praktično minimalno razprav je bilo ob tako pomembnih odločitvah, ki so sicer res sprejete kot osnutek, pa vendarle mi vemo, da je to razprava, ki je imanentno skupščinska in v kateri se pravzaprav na zahodu sploh pogovarjajo."
24,"Ker se danes pogovarjamo o največjem delu verjetno tistega budžeta, ki bo planiran v bodočih obdobjih v Sloveniji, niti beseda ne pade o denarju."
20,"Mi pa nimamo pripravljenih prav nikakršnih izračunov, kaj to pomeni, kaj pomeni vseh teh 182 členov za bodočnost našega budžeta."
19,"Na začetku piše, tam, kjer govorimo o finančnih posledicah zakona, da ne bo nikakršnih novih finančnih učinkov tega zakona."
46,"Verjamem, da bi bilo res pretirano hudo, da bi imeli še take nove finančne učinke tega zakona, ker lahko predvidevamo, da so stroški, ki jih danes plačuje gospodarstvo za obrambo in zaščito, seveda več kot višji, kot je to sicer normalno v Evropi in v svetu."
47,"Rad bi se seveda tudi konkretno ozrl na to, kar piše v teh zakonih. in moram reči, da sem izrazito proti temu, da bi pravzaprav nosilci obrambnega sistema, med katerimi so tudi podjetja, zavodi in druge organizacije, imeli takšno vlogo kot jo imajo, kot je tukaj zapisana."
31,"Če bo tako, potem ne samo, da bomo plačevali 120% na osebni dohodek na vsakega zaposlenega, zaposlili bomo v vsakem podjetju še enega človeka, da bo v podjetju vzdrževal obrambni sistem."
8,"Vem, da je v obdobju socializma bilo tako."
38,"Prepričan pa sem, da je ta čas minil in konec koncev, da si neka privatna lastnina, ki hlepi za svojim profitom, seveda ne bo privoščila, da bi organizirala tisto, kar bi morala seveda organizirati država na svoj račun."
44,"In zato bo, sem prepričan, ko bomo naslednjič obravnavali ta zakon, da bodo pred nami tudi detajlni izračuni, kakšni so njegovi finančni učinki, kakšni so učinki variant, če imamo, rekel bom, oboroženo ljudstvo, kot je zapisano v tem zakonu, ali če imamo profesionalno vojsko."
30,"Kakšna je razlika, kakšni so in kako različni so učinki v tem prehodnem obdobju, seveda do popolne demilitarizacije Slovenije, ki bo seveda edini realni garant za znižanje proračuna v Sloveniji."
2,Hvala lepa.
1,Hvala.
4,Želi še kdo razpravljati?
8,"Predstavnik predlagatelja gospod Janša, republiški sekretar za obrambo."
25,"No, jaz se vam najprej opravičujem, ker sem bil zadržan in nisem mogel podati uvoda k tej točki, čeprav sem bil določen za ta zbor."
31,"Vidim pa, da bi bilo potrebno uvodoma pojasniti najbrž mnogo več stvari, kot pa je bilo to storjeno, vsaj glede na te razprave, ki sem jih sedaj slišal, je to nedvoumno."
16,"Osnutek zakona, ki je predlagan, je predlagan za prehodno obdobje, mislim, da je to bilo povedano."
18,"Se pravi, od časa sprejetja pa do roka, ki ga bo nova ustava določila za sprejem sistemske zakonodaje."
9,"Nima nikakršnih ambicij, da bi urejal kakšne druge stvari."
17,"Pri tem pa izhaja iz ustavne podlage, take kakršna je, ne pa take, kakršna je v osnutku."
8,Ta ustavna podlaga pa je zvezna in republiška.
43,"S temi spremembami na področju ljudske obrambe, ki smo jih sprejeli konec septembra, mislim na amandmaje in ustavni zakon, smo samo manjši del pristojnosti na obrambnem področju prenesli s federacije na republiko in to lahko urejamo, vse ostalo pa je tako kot je."
20,"Tisti, ki ste očitali, da je to še zmeraj v okviru koncepta splošne ljudske obrambe in družbene samozaščite, imate prav."
24,"To ni zakon, ki bi izhajal iz novega obrambnega koncepta, ker tega še ni, ker ni verificiran in ker ta še nima ustavne podlage."
24,"Izhaja iz take ustavne podlage kakršna je, s tem, da smo poskušali v okviru te ustavne podlage stvari razčistiti, toliko kolikor se dajo razčistiti."
25,"Ali nam je to uspelo ali ne, boste vi presodili, opozarjam pa seveda na možnost, da če tega ne sprejmemo, ostane zakonodaja takšna kakršna je."
7,"Kakšna pa je, ste pa sami povedali."
18,"Tisti, ki ste govorili o militarizaciji, ki jo ta zakon uvaja,najbrž ne poznate zakona, ki sedaj velja."
29,"Ključni razlogi, ki so nas vodili v to, da ne gre zgolj za dopolnitve obstoječega zakona,ampak za nov zakon na podlagi ustavnih določb, take kot so, so trije:"
29,"Prvi je to, da se je z zadnjimi ustavnimi amandmaji razširilo pristojnost republike do Teritorialne obrambe in da je to potrebno razdelati tudi v zakonu, to je bistvena novost;"
25,"Drugi razlog je velik pritisk na to, o čemer je nazadnje govoril poslanec Ocvirk, čeprav s povsem napačnega zornega kota in se imenuje obrambno načrtovanje."
16,"Po sedanjih normativih morajo vsa podjetja, zavodi, vse ustanove, izvajati obrambne priprave, imeti obrambni načrt itn."
33,"Jasno je, da je to toliko prenormirano, da tega nobeden ne jemlje resno, to se ne dela, posebno ne zadnje mesece, zaradi tega trpijo tudi tiste stvari, ki bi jih dejansko morali izvajati."
12,"Dokler se to ne razčisti, je obrambni sistem s tem bistveno prizadet."
63,"Naslednja stvar je ureditev sistema za zaščito in reševanje, ki ga poskušamo perspektivno oblikovati v povsem samostojen del, ki ne bo v ničemer vezan na obrambo, sodimo pa, da to ni možno narediti v nekaj mesecih, ker sta bila ta dva sistema do sedaj in sta še vedno kadrovsko, materialno in normativno tako povezana, da je to ločevanje potrebno izvesti v nekaj fazah."
29,"Glede očitkov, da ta zakon povečuje stroške za obrambo, lahko rečem, da tisti, ki je prebral zakon, ki zdaj velja in zakon, ki je ponujen, tega ne more trditi."
35,"Na področju zaščite in reševanja se osnovna sestavina te dejavnosti, Civilna zaščita, organizira oziroma se bo organizirala, če bo ta zakon sprejet, na podlagi predpostavke, da deluje za primer naravnih in drugih nesreč v miru."
13,"Po sedanjem zakonu pa je to komponenta, ki se organizira za primer vojne."
41,"Ne bom razlagal vseh razlik, ki izhajajo v organiziranju, če spremenimo to predpostavko, lahko vam navedem samo številko, da se na podlagi te spremembe število pripadnikov civilne zaščite lahko zmanjša za preko 150.000, kar seveda pomeni bistven prihranek pri finančnih sredstvih."
14,"Nikakor ni res, da osnutek zakona ponuja večjo obremenitev za podjetje itn., ravno nasprotno."
30,"V nasprotju s tem, kar je zdaj uzakonjeno, je v osnutku zakona predvideno, da obrambne priprave vodijo samo še tista podjetja oziroma tisti subjekti, ki so posebnega pomena za obrambo."
12,To v praksi pomeni za 90% manjšo obremenitev gospodarstva za to dejavnost.
21,"Te subjekte določi ustrezen organ oziroma Izvršni svet v občini oziroma republiki, ki mora pri tem jasno upoštevati ta gospodarski vidik."
14,"In nobene bojazni ni seveda, da bi pri tem šel v kakšne hude obremenitve."
21,"Moram vam reči, da v tem gradivu, ki ste ga dobili s Predsedstva v 3. točki ni napisana natančna formulacija sklepov."
8,"Ne vem, kako je prišlo do te napake."
11,"Obveščen sem bil, da se je nekdo skliceval ravno na to."
34,"V tretji točki namreč piše: ""Predsedstvo pa se pri tem ne spušča v vprašanja, ali lahko predlagatelj takšne rešitve zagotovi z ustreznimi spremembami in dopolnitvami predloženega osnutka zakona ali pa s pripravo novega besedila""."
38,"Tisto, kar je bilo sprejeto na Predsedstvu na predlog Sveta za obrambo je, da se Predsedstvo ne spušča v to, ali predlagatelj zagotovi te rešitve z ustreznimi spremembami in dopolnitvami veljavnega zakona ali pa s pripravo novega osnutka."
7,Seveda ta dikcija bistveno spremeni 3. točko.
22,"Na podlagi tega predlagam, da se podpre ta opcija, ki jo je podprlo tudi Predsedstvo, čeprav je v tem gradivu narejena napaka."
30,"Sprejmem tudi to, da odločite drugače, se pravi, da zahtevate pripravo novega osnutka, s tem da vam moram povedati, da mimo tega, kar določa ustavna podlaga, predlagatelj ne more iti."
17,"Mi ne moremo tu ponoviti zakona, ki bi izhajal iz povsem novega ustavnega položaja, ker tega ni."
9,"Dokler ga ne bo, tega ne bomo mogli ponuditi."
59,"Mislim pa oziroma naša ocena je, da je za ta čas, do sprejetja nove ustave, do teh novih temeljev le potrebno nekatere stvari urediti in da bo zadeva bistveno bolj kvalitetna in pregledna, če pripravimo nov zakon kot pa, če spremenimo obstoječega, ker bo zadeva v tem primeru, če spremenimo obstoječega, težja tudi za razumevanje v tej javni razpravi."
16,"Bi bila pa najbrž tudi za nas ta varianta zgolj sprememb lažja, kar se dela tiče."
35,"Prosil bi tudi, da vsi, ki razpravljate, ne govorite na pamet, kaj te spremembe prinašajo, ampak da, če se zadeva ne pozna, da se prej postavi vprašanje, kako so te zadeve sedaj postavljene in urejene."
1,Hvala.
6,"Preden bi nadaljevali, samo nekaj obvestil."
13,"Zbor občin in restavracija prosita, da se naš odmor preloži za 15 minut."
8,"Se pravi, da bo odmor ob 12.45 uri."
16,"Naslednje obvestilo iz strokovnih služb Skupščine: prosijo, da bi vsi nosili priponke, ki smo jih dobili."
8,To je verjetno zaradi urejanja prometa proti dvoranam.
7,Seja ustavne komisije bo ob 13.00 uri.
6,Člane Ustavne komisije vabijo na sejo.
4,In še eno obvestilo.
21,"Kot je bilo dogovorjeno, nam je Izvršni svet poslal strokovno gradivo, ki je bilo uporabljeno pri izdelavi gradiva o osamosvajanju Slovenije."
10,Gradivo je na vpogled delegatom v sobi 84 v pritličju.
10,"Izvršni svet predlaga, da predsedniki zborov o tem obvestijo delegate."
2,Gospod Žakelj.
5,Pozorno sem poslušal to razpravo.
14,"Oglašam se zaradi tega, ker mislim, da gre v tej diskusiji za primer presedana."
38,"Primer, ki se bo v bodoče pogosto pojavljal, pojav, lahko bi rekel nekega tipično prehodnega obdobja, kjer se soočita dve povsem različni logiki, ki sta notranje konsistentni in jima ni mogoče oporekati, če ostaneta znotraj določenega miselnega kroga."
9,"Kar zadeva prvi del diskusije, ne oporekam vsebinski razpravi."
53,"Vsebinska razprava, ki smo ji bili priča, je na nek način izhajala iz slabe izkušnje, iz časa, ko se je ideja oboroženega ljudstva sprevrgla v neko militarizacijo družbe, z vsemi negativnimi izkušnjami, ki smo jih dobili kot ribiči, kot gasilci in tako naprej, in ki je nekaj, od česar se je treba posloviti."
32,"Druga iztočnica te diskusije je bila vizija, ki izhaja iz geostrateškega položaja Slovenije, iz želje po demilitarizaciji, iz želje po afirmaciji in udejanjanju kulture miru in vsega, kar je s tem povezano."
37,"Skratka, v tem drugem delu je bil pogled uperjen v tisto, kar je na nek način naša dolžnost, da storimo, če smo, in mislim da smo, prepričani v nujnost temeljite gospodarske, družbene in duhovne prenove slovenske družbe."
20,"Druga logika, ki jo je zastopal sekretar Janša, pa je seveda tudi notranje popolnoma konsekventna in ji ni mogoče oporekati."
29,"Izhaja pa iz te pravno-uprave logike upravnega organa, ki seveda mora na nek način ta medprostor premestiti, preveslati, da bi lahko kasneje izgradili tisto, kar je naša skupna okupacija."
86,"Zato se mi zdi, zato sem se tudi oglasil, seveda, treba je presoditi, ali je mogoče najti med nami konsenz in ta predlog z osnutkom dograditi s tistimi najbolj štrlečimi neznosnostmi, ki so morda najbolj tipične, vezane na civilno zaščito in gasilstvo in še nekatere druge; zagotoviti pravzaprav opuščanje tistega, kar je v danem trenutku glede na ustavno podlago mogoče in seveda zavezati nas same in Izvršni svet, da po sprejemu ustave in potrebnih ustavnih zakonov to zadevo izgradimo na novih, drugačnih ideološko-političnih in filozofskih temeljih."
30,"Če seveda to ni mogoče narediti, se mi zdi, da pristajamo na to, da nismo za zvezne prehode v novo kvaliteto, ampak smo za stopničaste prehode, kar je zame moteče."
6,Osebno se zavzemam za zvezne prehode.
10,"Nisem nikjer za revolucionarne posege, ker ti posegi ne koristijo."
69,"V tem smislu se mi zdi, da je potrebno še enkrat razmisliti in morda v cilju ustreznega prehoda na novo kvaliteto slediti - na eni strani mora Sekretariat za ljudsko obrambo slediti vsebinski razpravi in obrusiti ta tekst; na drugi strani pa je tudi naša dolžnost poslancev, da se zavedamo tega vmesnega obdobja, ki ga moramo najbrž v tem smislu preveslati, kot je tudi intencija tega zakonskega predloga, z osnutkom."
1,Hvala.
4,Želi še kdo razpravljati?
6,"Če ni več razprav, zaključujem razpravo."
5,Zakonodajno-pravna komisija ni dala mnenja.
21,"Predlog bi bil, da bi se Zakonodajno-pravna komisija danes sestala, da zavzame stališče glede dveh zakonov, ki so na dnevnem redu."
8,To je točka 7. in sedaj točka 13.
3,Kaj pravi predsednik?
15,"Se strinjate s tem, da glasovanje o tej točki preložimo, da pripravimo mnenje Zakonodajno-pravne komisije."
4,Se strinjamo s tem?
3,Ima kdo pomisleke?
1,Hvala.
1,14.
13,TOČKA DNEVNEGA REDA - PREDLOG ZAKONA O ZAČASNI UREDITVI UGOVORA VESTI V VOJAŠKI SLUŽBI.
13,Predlog zakona je predložila v obravnavo Komisija za mirovno politiko Skupščine Republike Slovenije.
13,"Obravnavali so ga: Zakonodajno-pravna komisija, Komisija za obrambo in Komisija za notranjo politiko."
22,"Zakonodajno-pravna komisija predlaga amandma k 3. členu, Komisija za obrambo predlaga, da zbori umaknejo iz nadaljnjega postopka predlog zakona o ugovoru vesti."
9,Prejeli smo tudi mnenje Izvršnega sveta Skupščine Republike Slovenije.
26,"Izvršni svet meni, da je neodgovorno vsakršno urejanje vseh vprašanj, tudi začasno, brez natančne proučitve možnih posledic, zato po oceni Izvršnega sveta ne bi bilo primerno."
24,"Še posebej to velja za motive, ki so opredeljeni v predlogu zakona za uveljavljanje pravice do ugovora vesti in s tem mirovanje vojaške obveznosti."
9,Vsakega od teh motivov bi bilo potrebno predhodno proučiti.
34,"Ponovno ocenjuje, da je možno ustrezno urediti ugovor vesti vojaške obveznosti le v roku, ki je določen z ustreznim zakonom za izvedbo amandmaja 96 in 97 k ustavi Republike Slovenije na področju ljudske obrambe."
30,"Zato Izvršni svet predlaga, da se predlog zakona o začasni ureditvi ugovora vesti v vojaški službi, ki ga je predložila v obravnavo Komisija za mirovno politiko, umakne iz nadaljnjega postopka."
5,Predstavnik predlagatelja je Metka Mencin.
2,Želi besedo?
11,Govorila bom v imenu Komisije Skupščine Republike Slovenije za mirovno politiko.
44,"Ustavni zakon za izvedbo 96. in 97. amandmaja k Ustavi Republike Slovenije, ki je bil sprejet 28. septembra 1990 k 15. členu, določa, da bo v roku treh mesecev od uveljavitve zakona sprejet tudi zakon, ki bo urejal način uresničevanja pravice do ugovora vesti."
14,"Ta rok se bo v kratkem iztekel, samo še trije tedni so do tega."
28,"Komisija Skupščine Republike Slovenije za mirovno politiko je že septembra predlagala Izvršnemu svetu, naj pripravi zakon, ki bo začasno urejal pravico do ugovora vesti in mu ponudila teze."
44,"Vlada na to ni odgovorila, zavrnjen pa je bil tudi variantni predlog ZSMS - Liberalne stranke oziroma Liberalno demokratske stranke, ki bi omogočil, da bi že z ustavnim zakonom uzakonili začasno mirovanje vojaške obveznosti, dokler načina uresničevanja pravice do ugovora vesti ne bi uredili celovito."
12,Izvršni svet v teh skoraj treh mesecih Skupščini ni ponudil nobene rešitve.
19,"Zato je Komisija za mirovno politiko konec oktobra pač sama pripravila ta zakon, ki ga imamo sedaj pred seboj."
9,"Rešitve, ki jih ponuja ta zakon, so zelo preproste."
26,"Vojaški obveznik, ki zaradi ugovora vesti zavrača služenje vojaškega roka, v 15 dneh po prejemu poziva predloži Republiškemu sekretariatu za ljudsko obrambo zahtevo za odložitev dolžnosti."
12,Poleg osebnih podatkov v zahtevi navede razloge oziroma motive zavračanja vojaške obveznosti.
26,"Republiški sekretariat mu izda potrdilo o mirovanju obveznosti, ki velja, dokler zahteva ni rešena v skladu z novo zakonsko ureditvijo, ki bo to vprašanje celovito urejala."
28,"Gre torej za začasni zakon, ki bi prenehal veljati takoj po sprejemu zakona, ki bi vojaško obveznost in način uresničevanja pravice do ugovora vesti vojaški službi reševal celovito."
13,"Ta zakon začasno rešuje problem oporečnikov, ki jih še veljavna zakonodaja izpostavlja represiji."
18,"Argument, da trenutno nihče ni zaprt zaradi ugovora vesti oziroma ni izpostavljen represiji, ni argument zoper ta zakon."
26,"Uresničevanje te pravice pač ne more biti prepuščeno dobri volji oblasti, ki si v vsakem trenutku lahko premisli in v imenu višjih ciljev to pravico odvzame."
39,"Menimo, da je celovita in trajnejša zakonska ureditev s področja vojaške obveznosti in pravice do ugovora vesti možna šele po sprejetju nove ustave, ki bo temelj za oblikovanje varnostnega oziroma obrambnega sistema in v okviru tega morebitne vojaške obveznosti."
9,Prav to dejstvo je argument za sprejetje začasnega zakona.
19,V prehodnem obdobju je treba omogočiti vsaj odložitev vojaške službe in na ta način spoštovati pravico do ugovora vesti.
11,"Spoštovati je treba seveda ustavni zakon in roke, ki jih postavlja."
18,Ta ustavni zakon implicira tudi odgovornost oziroma dolžnost Izvršnega sveta za vzpostavitev pogojev za uresničevanje pravice ugovora vesti.
34,"V zvezi z ugovori oziroma opozarjanjem na morebitne posledice predlaganih zakonskih rešitev v tem začasnem zakonu je treba reči to, da bi bilo konec koncev na posledice treba misliti že pri sprejemu ustavnega zakona."
16,Pogoji v ustavnem zakonu se ne vežejo ne na plebiscit ne na kakršne koli druge razmere.
17,Zadeva pa ustavni zakon tudi katero koli vojsko oziroma ugovor vesti služenju vojaščine v kateri koli vojski.
10,"Menimo, da ni upravičenih razlogov za zavlačevanje sprejetja začasnega zakona."
19,"Amandmajev, razen enega, in to Zakonodajno-pravne komisije, če se ne motim, ni, zato predlagam, da se ta zakon sprejme."
7,To so tudi stališča Liberalno demokratske stranke.
1,Hvala.
2,Hvala lepa.
2,Želijo poročevalci?
1,Prosim.
1,Spoštovani!
10,O predlogu zakona je razpravljala tudi Komisija za notranjo politiko.
14,"In kot predsednik in hkrati poročevalec bi vam povedal mnenje, ki ga je sprejela."
45,"Na podlagi razprave in po glasovanju je Komisija za notranjo politiko sprejela sklep, da Skupščina in tudi ta zbor sprejme zakon o začasni ureditvi ugovora vesti vojaški službi in to z amandmajem Zakonodajno-pravne komisije, s katerim se menda, kot sem bil obveščen, strinja tudi predlagatelj."
6,V razpravi so prevladali naslednji argumenti.
41,"Prvič: sprejetje začasne rešitve tega vprašanja je nujno že pred 28. decembrom 1990, ko naj bi bil, v skladu s 15. členom ustavnega zakona za izvedbo amandmajev k ustavi Republike Slovenije, na področju ljudske obrambe uveljavljen republiški zakon o vojaški obveznosti."
5,Realizacija slednjega je tudi vprašljiva.
16,"Drugič: pravico ugovora vesti je treba imeti, saj jo pozna že ves razviti evropski parlamentarni sistem."
31,"Tretjič: ne glede na različna mnenja o tem, ali bo Slovenija potrebovala lastno vojsko ali ne, je zakon potrebno sprejeti, ker uvaja splošne, v razvitem svetu znane in uveljavljene civilizacijske norme."
1,Hvala.
1,Hvala.
3,"Gospod Požarnik, prosim."
21,"Spoštovani poslanci, moram takoj povedati, da sem velik zagovornik ugovora vesti in moram reči tudi, da imam pomisleke k temu predlogu."
10,"Zdi se mi, da to vprašanje vendarle nekoliko prelahkotno rešujemo."
3,Kaj hočem povedati?
17,"Ne morem se strinjati s tem predlogom, da vojaški obveznik samo predloži zahtevo, kot je to predvideno."
15,"Tudi se ne morem popolnoma strinjati s tem, da je razlog za ugovor politično- ideološki."
12,"Namreč, česa takega pa vendarle ni nikjer, na kar se mi sklicujemo."
6,Povsod je treba prošnjo tudi utemeljiti.
16,"Utemeljiti pa jo je treba seveda tudi verbalno in kot vi veste, tudi pred določeno komisijo."
23,"Torej ni to kar tako, da kar vložiš in potem si s tem že opravil in absolutno in avtomatično ti gre ta pravica."
10,"Izkušnje, ki jih imajo v svetu, so seveda popolnoma drugačne."
7,"In seveda, kaj to pomeni, politični-ideološki razlog."
16,"Ta pomeni, če ti tisti, ki so na oblasti, niso všeč, potem pa seveda ne greš."
8,To pa se le takole malo prehitevajo stvari.
33,"In mislim, da tudi predlog ne prihaja v najbolj pravem času in da bo imel več negativnih posledic za Slovenijo, zato bi počakal še nekaj dni, kolikor je Izvršni svet to dolžan izdelati."
13,"Kajti mi moramo vedeti, da po ustavnem zakonu ima že tako vsak pravico."
7,In je to zapisano v ugovoru vesti.
20,"To se pravi, da se to ne negira, gre pa za to, da se to vprašanje le malo bolj uredi."
2,Hvala lepa.
2,"Šetinc, Kreft."
18,"Jaz bi prekinil to razpravo, ker so nam minute štete zaradi drugih sestankov in še pavza je vmes."
12,In po dogovoru z drugimi zbori nadaljujemo skupno sejo ob 14. uri.
13,"In takrat bomo tudi, takoj po zaključku skupne seje, nadaljevali z ločenimi zbori."
2,Hvala lepa.
4,Smo pri 14. točki.
1,14.
13,TOČKA DNEVNEGA REDA - PREDLOG ZAKONA O ZAČASNI UREDITVI UGOVORA VESTI V VOJAŠKI SLUŽBI.
3,Smo pri razpravi.
14,"K razpravi sta se prijavila gospod Šetinc in gospod Požarnik, ki je že diskutiral."
2,Prosim lepo.
2,"Vidovič, prosim."
20,"Imam amandmaje, ampak bi rada, preden bi jih vložila, da bi se o njih izjasnil resorni organ oziroma gospod Janša."
5,Žal ga ne vidim tu.
15,Dva amandmaja sta na 2. člen in potem povezava vzročno na 4. člen tega zakona.
51,"In sicer se glasi: 2. člen naj se dejansko glasi takole: ""Vojaški obveznik, ki zaradi ugovora vesti zavrača služenje vojaškega roka, vloži zahtevo za odložitev vojaškega roka do celovite zakonske ureditve načina uresničevanja pravice do ugovora vesti vojaške obveznosti pri občinskem organu za ljudsko obrambo v 8. dneh od prejema poziva."""
14,"Gre za to, da se vloži pri občinskem organu in ne pri republiškem organu."
21,"Obrazložitev: nujno je, da se vloži zahteva pri občinskem organu, saj je ta dolžan, da 100% popolni odmero z vojaškimi obvezniki."
22,"Občinski organ dobi od Republiškega sekretariata za ljudsko obrambo seznam, koliko obveznikov, vse do določene vasi, mora poslati v določene vojne pošte."
49,"V primeru, da se zahteva vloži pri Republiškem sekretariatu za ljudsko obrambo in to v roku 15 dni, ne bo občinski organ tehnično in tudi zakonsko sposoben, praviloma se namreč pošlje poziv za služenje vojaškega roka 30 dni pred začetkom služenja, da za vojno pošto pošlje poziv drugemu obvezniku."
4,In na 4. člen.
20,"Predlagamo, da se prav tako spremeni, da občinski upravni organ za ljudsko obrambo izda vložniku potrdilo o mirovanju vojaške obveznosti."
50,"Kakor so mi razložili, zakaj je v predlogu zakona o ugovoru vesti naveden republiški organ, so ti razlogi bili bolj subjektivne narave oziroma so bili podani dvomi o tem, ali bo organ ali bodo občine upravičene oziroma tudi v redu odločale o tem, kdo ima to pravico in kdo ne."
9,"Mislim, da takih subjektivnih razlogov ne bi smeli upoštevati."
1,Hvala.
2,Hvala lepa.
4,"Prosim lepo, gospod Šetinc."
22,"Ne vem, če se še spomnite tistih časov, pred vsemi temi silnimi dramami in zgodovino, ki se je odvijala v preteklih urah."
15,"Zadnja je bila diskusija gospoda Požarnika, ki mislim, da ni dobro razumel intence tega zakona."
37,"Ta zakon se ne ukvarja s tem, kako bodo ustrezne komisije obravnavale uveljavljanje pravice do ugovora vesti, ampak samo ureja prehodno obdobje, ko bo ta zakon sploh sprejet, ki bo določal vse te inštitucije, komisije, postopke, itd."
20,"Ima pa stvar nekaj komičnih elementov, ki so bili še toliko bolj komični, če ne bi bila stvar precej resna."
24,"Resna je pa zaradi tega, ker imamo ustavno pravico, zapisano že nekaj mesecev, ki pa ni zakonsko urejena in je ni mogoče direktno uveljavljati."
9,In o tem zakonu ni ne duha ne sluha.
20,"Zato iz zadnjih nastopov republiškega sekretarja za ljudsko obrambo ni bilo nič jasno videti, kdaj bo ta zakon sploh sestavljen."
43,"Torej imamo pravico, ki bo neizogibno širša kot je bila doslej razumljena v tistih silnih bojih z JLA, kjer je bila omejena predvsem na to, kjer je bil ta boj omejen na zaščito pravic, zlasti tistih, ki so to uveljavljali iz verskih razlogov."
20,"Ta pravica bo gotovo mnogo širša in bo vključevala poleg verskih vsaj še moralne, filozofske, če ne tudi politične razloge."
42,"Zato dvomim, da se je mogoče zadovoljiti s tistim, kar je gospod Janša zadnjič zelo prepričljivo in dramatično zahteval od vseh, da navaja eno samo ime in priimek tistega, ki je to pravico uveljavljal, pa je bil poslan na služenje vojaškega roka."
22,"Gre za to, da se ta pravica sedaj širi, da se tudi krog ljudi do te stvari, ki bi to uveljavljali, širi."
5,In to je treba upoštevati.
47,"Kar se tiče teh komičnih elementov, so pa naslednji: izhaja se iz neke apriorne predpostavke, skratka iz nečesa, kar se jemlje kot dejstvo, v katerega se sploh ne dvomi, da nihče ne bo šel več v vojsko, če bi sprejeli ta zakon, tako kot je danes predlagan."
18,"Skratka, da bo vsak špekuliral in se na ta način izognil služenju vojske v Jugoslaviji oziroma izven Slovenije."
27,"Kot da ljudje končno ne planirajo vojaškega roka in kot da ljudje dejansko oziroma obvezniki mislijo, da bodo že dan po plebiscitu nehali služiti vojsko izven Slovenije."
15,"Drugi element je velik strah, da naenkrat kar 100% obveznikov ne bo šlo v vojsko."
36,"Medtem ko vsa ta akcija, ki je bila sprožena z ustavnim amandmajem, temelji na tem, da gre veliko manj ljudi kot prej in čedalje večji je ta delež ljudi, ki ne gredo na služenje vojaškega roka."
10,"In da bo stvar neobvladljiva, če bo ta zakon sprejet."
28,"Verjetno se misli na probleme, ki bi jih to povzročilo v odnosu z JLA, ker sicer bo ta stvar za ljudsko obrambo najbolj preprosta, če nihče ne gre."
31,"Kot da je ta stvar sedaj neobvladljiva oziroma s tem zakonom ne bo nič bolj neobvladljiva kot je že doslej, če se spomnimo na vse grožnje Zveznega sekretariata za ljudsko obrambo."
23,"Skratka, mislim, da je nekoliko absurdno, da je bil najprej sprožen konflikt z JLA s stališča načelnosti oziroma načelne odločnosti proti načelu oportunizma."
8,Sedaj pa se nasprotuje načelnosti s stališča oportunizma.
20,"Namreč, ta zakon je načelna in konsekventna zapolnitev pravne luknje oziroma pravne praznine, ki je nastala po sprejemu ustavnega amandmaja."
1,Hvala.
1,Hvala.
2,Gospod Kreft.
2,Hvala lepa.
11,"Ker mislim, da ima ta zakon napačen naslov, predlagam spremembo naslova."
15,"Mislim, da bi se moral imenovati zakon o začasnem mirovanju vojaške obveznosti zaradi ugovora vesti."
44,"Ob sporočilu Izvršnega sveta, ki je bilo prebrano na začetku razprave in ki pravi, da je začasno urejanje brez natančne proučitve možnih pravic neprimerno in da je treba vsakega od motivov za ugovor vesti predhodno celovito proučiti, se mi zastavlja vprašanje, kaj ima prednost."
7,Človeška ali človekova pravica ali državljanska obveznost.
43,"To je seveda zoprno vprašanje, vendarle mislim, da je povsem jasno, da ima človekova pravica prednost, vsaj v tem smislu, da ne sme biti kršena v času,ko se država ne more odločiti, kakšne obveznosti in v kakšnem obsegu od svojih državljanov zahteva."
58,"Zato predlagam, ker očitno Izvršni svet meni, da bo celovito proučevanje vzelo več časa kot ga je določil rok 28.12. iz ustavnega zakona in ker hkrati mislim, da zaradi tega ne smejo biti prizadete in kršene človekove pravice do ugovora vesti, da se v tem smislu, kot sem tudi predlagal naslov zakona, v besedilu kot je predlagano, sprejme."
15,"Mislim, da bo Izvršni svet lahko v začasnem obdobju ravno najbolj natančno proučil celovito posledice."
20,"Kajti v tem začasnem obdobju mislim, da bo popolnoma jasno tudi, kolikšen je dejanski obseg in pomen posamičnih različnih razlogov."
18,"S tem vojaška obveznost tem ljudem, ki bodo uveljavljali ugovor vesti, ne bo odpadla, ampak bo samo mirovala."
19,"Se pravi, nobene boljše proučitve problema ugovora vesti si pravzaprav ne bi mogli privoščiti kot ravno sprejem tega zakona."
2,Hvala lepa.
2,Hvala lepa.
4,Želi še kdo razpravljati?
10,"Če ne, sprašujem, če mogoče želi Republiški sekretar za obrambo?"
16,"No, ne bom kradel časa v teh urah in ponavljal argumentov, ki sem jih navajal zadnjič."
36,"Obvestim vas lahko, da bo sekretariat predložil Izvršnemu svetu v naslednjem tednu predlog, delovni osnutek, ne vem, kako se že imenuje v tej prvi fazi, besedilo zakona o vojaški obveznosti, kjer bo urejeno tudi to vprašanje."
28,"Moram pa reči, da stvar ni tako preprosta, kot si jo marsikdo predstavlja, ki je tukaj diskutiral, in da so nekatera vprašanja v zvezi s tem še odprta."
22,"Zakon, tak kot je predlagan,ni zakon o začasni pravici do ugovora vesti, ampak je to zakon o začasnem suspenzu vojaške obveznosti."
13,"Če kdo misli to predlagati, potem naj to predlaga in naj ne skriva."
12,"Ne pa to skrivati za pravico do ugovora vesti, ker to ni."
36,"To bo ugovor vesti, pri vsakem, ki bo v tem času dobil poziv za Sombor ali za Knin ali za oddaljenejše kraje, kamor še vedno gredo, glede na stališča, ki smo jih v tej Skupščini sprejeli."
39,"Hkrati pa opozarjam na to, da četudi to danes sprejmemo in če objavimo to čez 8 dni, to nič ne rešuje teh, ki odhajajo decembra oziroma tistih med njimi, ki bi iskali rešitev v tej pravici do ugovora vesti."
17,"Če pa bo 23. plebiscit izglasovan, pa je v naslednjem zasedanju Skupščine potrebno reči nekaj o tem."
10,"Rok je določen v tem zakonu, ki bo danes sprejet."
33,"Ta je 6 mesecev in v teh 6 mesecih, če seveda ne bo nadaljnjega pošiljanja nabornikov, lahko tisti, ki so še sedanja služenju vojaškega roka in če seveda ni drugih zaostritev, pridejo nazaj."
8,Če se seveda nikogar več tja ne pošilja.
28,"Za to, da sami začnemo izvajati to vojaško obveznost ni nikakršnih tehničnih, materialnih in drugih možnosti v prvem tromesečju naslednjega leta, tudi če se za to definitivno odločimo."
18,"Predlagam, da počakate na to rešitev, ki jo bo predlagal Izvršni svet in da tega zakona ne sprejmete."
29,"Če pa ga boste sprejeli, bomo skušali stvari reševati tako kot se bo dalo, ampak opozarjam na to, da se sploh nismo spuščali v to, kaj temu zakonu manjka."
24,"Ker je sploh narobe naslovljen, se pravi, ne gre za priznavanje pravice do ugovora vesti, ampak gre za suspendiranje vojaške obveznosti, pa čeprav začasno."
6,Zaradi tega tudi nima ustavne podlage.
4,To si upam dokazati.
16,"Poslanka Vidovič Zdenka je vložila dva amandmaja in posebej prosi, da bi se do njih opredelili."
17,"Ob tem naj povem, da smo ta dva amandmaja posredovali tudi na Zakonodajno-pravno komisijo, ki sedaj zaseda."
15,"Glede na to mi mnenja Zakonodajno-pravne komisije še nimamo, ga pa bomo dobili sedaj, upam..."
5,Komisija ga je že dala.
32,"O amandmajih ne, ampak o tem zakonu pa in bi se težko opredelil do amandmaja, ker se do zakona, takega kot je predlagan, mi nismo opredeljevali, zaradi razlogov, ki sem jih navajal."
18,"Če bi hoteli mojo vsebinsko opredelitev, bi to moralo iti skoz našo pravno službo in skoz Izvršni svet."
1,Hvala.
3,"Prosim, gospod Buser."
12,"Jaz bi ministra rad razumel, vendar ga ne razumem v dveh stvareh."
13,"On pravi: nič bi ta zakon, tudi če ga sprejmemo, ne mogel rešiti."
12,"In pa: če ga sprejmete, bomo morali pa nekako po svoje narediti."
4,Kaj to dvoje pomeni?
13,"Jaz bi rad glasoval za njega, če bi mladim ljudem lahko kaj pomagal."
12,"Ne vem pa, zakaj jim s tem ne bi mogli sedaj pomagati."
8,"Bi lahko bil gospod minister bolj jasen, prosim."
5,Hvala lepa že v naprej.
2,Gospod Janša.
6,"No, jaz tega nisem tako rekel."
24,"Če to sprejmete, potem boste pomagali vsem, ki se hočejo izogniti vojaški obveznosti - vsakemu, ne glede na ugovor vesti ali na kakšne druge razloge."
9,"Ne verjamem pa, da bomo mi to situacijo obvladali."
33,"Poleg tega pa tudi v tem primeru to ne rešuje tega vpoklica v decembru, ampak v naslednjem letu,ki ga pa najbrž ne bo, če bomo uveljavili določila plebiscita, če bo ta pozitiven."
37,"S tem, da bo v naslednjem tednu v Izvršnem svetu konsistenten zakon, ki bo poskušal to vprašanje reševati, tako kot je rešeno v večini evropskih držav oziroma v tistih, ki imajo najbolj liberalen odnos do tega vprašanja."
15,"Tako pa, kot je tukaj predlagano - čeprav je začasno - pa stvari nima urejenih nobena država."
14,"Res ni nobena v tej situaciji, morda kakšna vzhodna, ampak tako nima nihče urejeno."
21,"Potem predlagajte zakon o začasnem suspenzu vojaške obveznosti in se bomo lahko strokovno pogovarjali, ne pa skrivati stvari za ugovorom vesti."
1,Hvala.
2,Gospod Buser.
28,"Če mi drugič sprejmemo zakon, ki ga sedaj pripravljate v Vladi, ali bo ta zakon potem, če bi ga danes sprejeli, razveljavljen, se potem postopa po tistem zakonu?"
5,"Jaz razumem ministra, kaj je."
23,"Torej: ne bi hotel imeti ljudi brez vojaščine, vendar bi pa prosil, kako je potem v zvezi z zakonom, ki ga drugič sprejmemo?"
19,"Saj trenutno je mogoče boljše to, da to sprejmemo kot je sedaj, ampak tem, kot pravite, ne moremo pomagati."
20,"Samo to dvoje: se pravi, če danes ta zakon sprejmemo, je lahko drugič ta zakon razveljavljen, ki ga danes sprejemamo."
2,Hvala lepa.
18,"Prosim gospoda Buserja in gospoda Janšo, da govorita v mikrofon, ker drugače to ne bo zabeleženo na magnetogramu."
15,"Jaz bi rad vedel, kdo bo potem postopal lahko po tem zakonu, če ga sprejmete?"
12,Že pred tem se je javil gospod Juri in potem gospod Ocvirk.
44,"Mi, italijanski manjšinci, včasih pravimo: (v italijanščini) - prevedeno to pomeni: ""bolje vrabec v roki, kot golob na strehi."" Vlada je imela seveda nekaj časa - ne vem, koliko mesecev je od tega, ko smo izglasovali ustavni zakon zato, da bi preprečila odhod decembrskega roka nabornikov."
3,Tega ni storila.
5,"Najprej se jaz sprašujem, zakaj?"
6,Vendar moj nastop ni namenjen temu.
20,"Poglejte, mi smo danes z aklamacijo izglasovali zakon o plebiscitu; s tem smo vstopili v predplebiscitarno obdobje, v predplebiscitarno kampanjo."
30,"Vsi smo se obvezali, da bomo javnosti dokazali prednosti tega plebiscita, smo tudi omenili nekaj civilizacijskih in političnih vrednot, za katere se bomo zavzeli v novi, neodvisni in samostojni Sloveniji."
28,"Mislim, da tistim staršem in tistim mladim ljudem, ki nekaj pričakujejo od te slovenske suverenosti in od te Vlade, s političnega vidika je najbolje, če storimo korak takoj."
8,Eden takšnih korakov je seveda tudi tak zakon.
39,"Jaz sem se pogovarjal z marsikatero materjo, z marsikaterimi starši in dejansko, ko so zagledali možnost, da bomo te mlade branili pred nadaljnjimi apetiti JLA in pošiljanjem naših fantov po Jugoslaviji na služenje vojaškega roka, so to tudi pričakovali."
19,"No, in ko so izvedeli, da se pripravlja tak zakon, so seveda tudi upali, da bo ta korak storjen."
32,"Mislim, da ta bi bil prvi konkretni korak in prvi dokaz, da slovenska Vlada in ta slovenski parlament mislita resno in da ponujata temu ljudstvu in tej mladini tudi nekaj otipljivega, konkretnega."
9,"Torej, poglejmo tudi s političnega aspekta prednost takega koraka."
11,"Gremo v plebiscit, gremo s takimi vrednotami, gremo s takimi garancijami."
21,"Ne postavimo takoj nepotrebnih komplikacij; Janez, ti se sklicuješ na zvezne ustavne zakone, ko to potrebuješ, drugi dan jih pa rušiš."
25,"Jaz sem za to, da se jih ruši, ne da se sklicujemo potem, ko skušamo preprečiti nekaj, kar mislimo, da ni v korist našim interesom."
13,"Torej bodimo malo nadstrankarski sedaj, bodimo malo politični, dajmo ponuditi javnosti nekaj konkretnega."
6,"Mislim, da je to enkratna priložnost."
1,Hvala.
1,Hvala.
10,"Gospod Janša, replika, potem pa gospod Ocvirk in gospod Tomšič."
36,"Ta diskusija gospod Jurija me je še bolj prepričala o tem, da tukaj ne gre za problem ugovora vesti, ampak za problem odhajanja ljudi v vojsko daleč po Jugoslaviji in v roke JLA, kot si rekel."
6,To se ne rešuje s tem.
37,"To smo že poskušali deloma rešiti s tem, ko smo sprejeli ustavni zakon, kjer piše, da se do konca leta pošilja v Slovenijo oziroma v peto vojaško območje, od 1. januarja naprej pa 25% v Sloveniji, ne."
5,Ta problem smo reševali takrat.
13,"Jaz mislim, da so ljudje tudi razumeli, da se ta problem rešuje tako."
31,"Pravica do ugovora vesti pa ne bo veljala samo do služenja vojaškega roka v Jugoslovanski ljudski armadi, ampak tudi do služenja vojaškega roka v Teritorialni obrambi oziroma kjerkoli bo, če bo."
15,"To je univerzalna pravica, to ni samo pravica, ki jo izkoristiš, če moraš v JLA."
12,"Zato še enkrat poudarjam, če je to problem, potem ga rešujmo drugače."
10,"Tako in tako ga bomo morali, če bo plebiscit izglasovan."
32,"Potem se bo postavilo z naslednjim dnem vprašanje, koliko je še smiselno pošiljati ljudi v armado, kjer morajo biti eno leto in gre čez tisti rok, ki je določen v tem zakonu."
19,"Glede stalnih očitkov, češ niste pripravili zakona, pa je minilo že toliko in toliko mesecev; stvari niso tako preproste."
22,"Na to se navezuje ta očitek, sklicujte se na zvezno ustavo, ko vam ustreza, ali jo pa rušite, ko vam ne odgovarja."
2,Ni res.
15,"Vsega, kar iz zvezne ustave in zveznih zakonov aparat slovenske države ne spoštuje, je preklical."
4,Vse ostalo mora upoštevati.
14,"V tistih ustavnih zakonih so točno navedeni členi, ki ne veljajo, ostali pa veljajo."
9,Stvari niso take kot se tukaj postavljajo v diskusiji.
12,"Ko napišeš odločbo, mora pisati, kje je zakonska podlaga in kje ni."
2,Ne vem.
4,Vse drugo je revolucija.
7,Zakaj tega ni možno tako preprosto pripraviti?
12,"Jaz sem zadnjič to razlagal in sem upal, da bo večina razumela."
26,"V ustavnem zakonu smo napisali, da se vojaški rok, poleg v Jugoslovanski ljudski armadi, lahko služi tudi v Teritorialni obrambi in v organih za notranje zadeve."
17,"Zato, da se vojaški rok lahko služi v Teritorialni obrambi je treba marsikaj v Teritorialni obrambi spremeniti."
17,"To se spreminja s tem zakonom, ki ste ga prej obravnavali in za katerega ste marsikaj povedali."
18,"Preden mi predložimo zakon o vojaški obveznosti, moramo približno vedeti, kako bo ta stvar v Teritorialni obrambi urejena."
5,Drugače tega ni možno določiti.
9,Nekaj stvari ima svojo logiko in gredo po vrsti.
10,"Najprej moraš določiti ""a"", da potem določiš ""b"" in ""c""."
12,In marsikaj je bilo v zvezi s tem skozi ta čas odprto.
20,"Da ne govorim o tem, da je Vlada vsak mesec postavljena v drugo pozicijo, ki spreminja strateško orientacijo za 100%."
13,"Enkrat je to ustavna pot, drugič je kakšna druga pot in tako naprej."
11,"In temu je treba prilagajati tudi tiste stvari, ki se spreminjajo."
7,"Predvsem pa sistemske zakone, ki se pripravljajo."
5,In to ni tako preprosto.
18,"Če pač ne razumete, je to eno, če pa nekdo noče razumeti, je pa to seveda druga stvar."
6,"Ne vem, kaj bi še povedal?"
4,Jaz počasi izgubljam energijo.
18,"Ne da se mi več o teh stvareh, za katere se mi zdi, da so jasne, desetkrat diskutirati."
40,"Najmanj pa, ali malo se mi zdi cinično to, da se zdaj postavlja tukaj neka dilema ali pa neka ločitev na tiste, ki so za pravico do ugovora vesti kot osnovne civilizacijske pravice in za tiste, ki niso za to."
13,"Morda so tudi taki, ki niso za to, ampak jaz nisem med njimi."
32,"Bil sem med prvimi, ki so v Sloveniji to pravico afirmirali in to mnogo prej, preden se je marsikdo od vas, ki ste danes v prvih vrstah, zavedali kaj to sploh pomeni."
9,So bili takrat v Bile}i in še kje.
22,"Zaradi tega ne pristajam na te diskvalifikacije, ki so bile posebej zadnjič v tem zboru precej ostre, pa tudi v Zboru občin."
22,"Če predlagate, da se ta zakon sprejme za ta čas, dokler tisti zakon ne velja, potem pustite vsaj toliko, da se dodela."
21,"Da se dodela, pa naj se potem sprejme zakon o vojaški obveznosti posebej, zakon o pravici do ugovora vesti pa posebej."
7,"Čeprav ne vem, kako bo to videti."
1,Hvala.
2,Gospod Ocvirk.
2,Še repliko.
1,Prosim.
10,"Prijavljeni so pa še gospod Ocvirk, Tomšič, Vaupotič in Hobič."
28,"Jaz se opravičujem tudi gospodu ministru Janši, da tega zakona nisem niti natančno prebral, čeprav so ga napisali nekateri kolegi iz moje stranke, pač pa sem ga preletel."
78,"Vendar, in razumem vse te njegove argumente, se mi zdi pa za malo samo ena stvar; jaz tudi razumem, da ima tudi to svojo logiko, vendar tako kot je pravica ali pa tako kot je, recimo, obveznost vojaščine univerzalna, ne glede na to ali je ta po državah, med katere bomo kaže sodili tudi mi, ne glede na to, ali se ta vojska imenuje JLA ali TO ali kaj drugega, tako je seveda univerzalna pravica do ugovora vesti."
37,"In ne razumem, zakaj se ne bi mogle pravice do ugovora vesti uvesti v tem trenutku in veljajo seveda potem tudi za Teritorialno obrambo ali pa slovensko ljudsko armado, če bo, bog ne daj, do nje prišlo."
53,"Samo rad pa bi tovrsten konstruktiven odnos Vlade, da če je bil zakon predlagan in če vam ni všeč, da sami predlagate njegove spremembe in da s tem pokažete svoj konstruktiven odnos do tega, saj ste, gospod minister, sami omenili, da se da navsezadnje, čeprav to ni najboljša rešitev, te stvari urejati ločeno."
44,"Zakaj jih potem ne urejati tukaj in zdaj ali pa, recimo, v torek, če to ni zdaj, in to s konstruktivnim odnosom Vlade, ki bo sama uvedla ali pa poskušala uvesti to, kar misli, da je nujno potrebno, da ne bo prišlo do kolapsa."
52,"Javil sem se za repliko samo zaradi tega, ker sam, kot poslanec predlagatelj zakona, poznam vse te strašne muke in tudi to, včasih ignoranco Izvršnega sveta, ki sem jo doživljal v prejšnji skupščini in tudi že v tej, pa ne v zvezi s tem zakonom, do predlagateljev, ki prihajajo iz vrst poslancev."
25,"No in ta usoda, tovrstna grenka usoda, se je zgodila tudi že DEMOS-ovim poslancem, ki so bili predlagatelji zakonov, zakonskih tekstov v tej novi Skupščini."
9,"To je vse, kar sem imel povedati v repliki."
1,Hvala.
19,"Jaz bi prosil, vsem bom seveda še dal besedo, ampak občutek imam, da je to pogovor slepih in gluhih."
4,"Slepi govorijo, gluhi kažejo."
23,"In sprašujem ali je mogoče sprejeti predlog, če prav razumem, je republiški sekretar v bistvu dal predlog, da sekretariat poskuša ta predlog... prosim."
2,Lahko preciziram.
66,"Če je tako mnenje zbora, potem lahko od jutri naprej ločimo pripravo tega zakona o vojaški obveznosti na dva dela, se pravi na zakon o vojaški obveznosti, katerega sprejem bo najbrž trajal dalj časa in na zakon o pravici do ugovora vesti, ki ga poskušamo tako pripraviti, da bi veljal za vse možne primere in da ga še ta mesec predložimo v sprejem po hitrem postopku."
6,Gospod Ocvirk je prosil za besedo.
4,Hvala lepa za besedo.
33,"Rad bi pojasnil nekaterim poslancem, da se tudi meni zdi, da je izjemno pomembno, da izglasujemo tudi zakon o intervencijah,mislim, da se tega ne zavedajo samo tisti, ki hočejo preprečiti mojo diskusijo."
57,"Jaz mislim, da se lahko strinjamo s predlogom, ki ga je dal tu minister Janša, ne vidim pa nikakršnega razloga, da suspendiramo predlog, ki je v Skupščini in zaradi tega predlagam, da se seveda o tem predlogu, ki je pred nami, glasuje in se seveda s tem uvede v slovensko pravo tudi splošne pravice do ugovora vesti."
2,Hvala lepa.
1,Hvala.
9,"Prijavljeni so še gospod Vaupotič, potem pa gospod Hobič."
6,Gospod Tomšič se je odpovedal razpravi.
3,"Gospod Hobič, prosim."
19,"Jaz bi le rekel, da je zakon tako kratek, da si lahko vsakdo vzame tri sekunde in ga prebere."
26,"In da v bistvu gre za začasno ureditev; in 4. člen točno govori: ""Potrdilo velja, dokler vložena zahteva ni rešena v skladu z novo zakonsko ureditvijo""."
12,"In tukaj je tisti trenutek, ko bo zakon sprejet, to neha veljati."
13,"In mislim, da ni nobenega takega problema, da se ta zadeva začasno uredi."
27,"Ker stvar pa je v tem, da na en način, osebno sam vem, čeprav nisem kar počez naklonjen ugovoru vesti, ampak v tem trenutku pa sem naklonjen."
19,"Če bi bil sam v tej koži, ne bi šel nikdar, tudi če mi nič od tega ne sprejmemo."
9,Pa bi šel za tiste 14 dni čez mejo.
1,Adijo.
1,Hvala.
5,Prijavljen je še gospod Vaupotič.
1,Prosim.
6,Imam samo vprašanje za ministra Janšo.
32,"Prej ste rekli, da je za decembrske nabornike že prepozno; zato me zanima, ali so ti naborniki že dobili pozive oziroma kdaj so jih dobili in kdaj je še čas za intervencijo."
15,"In kaj v tem primeru pač točno časovno pomeni, če mi danes ta zakon sprejmemo?"
8,Ali se še kakorkoli da tem nabornikom pomagati?
2,Gospod Janša.
13,Decembrska napotitev odhaja na služenje vojaškega roka med 15. in 20. tega meseca.
28,"Tudi če bi na nek način zakon omogočil tem, ki že imajo pozive, da jih vrnejo, mi seveda ne bi mogli zadostiti razrezu, ki smo ga obvezni zapolniti."
13,"Se pravi, v tem primeru spremenite tudi zakon, ki nas za to zavezuje."
1,Hvala.
1,Hvala.
20,"Če ni več diskusij, bom najprej vprašal predsednika Zakonodajno-pravne komisije, ali je komisija obravnavala tudi oba amandmaja gospe Vidovič Zdenke?"
21,"Zakonodajno-pravna komisija je obravnavala oba amandmaja in oba sta takšne narave, da se zamenja občina z republiko in pravno sta možna."
6,V tem smislu komisija nima pripomb.
7,"Se pravi, da moramo preiti na glasovanje."
17,"Najprej, od sprejema zakona je pravzaprav najbolj oddaljen predlog, ki ga je dal implicitno gospod republiški sekretar."
56,"Da se ta predlog, da se prepusti republiškemu sekretariatu oziroma Izvršnemu svetu, ki naj loči postopek za urejanje vojaške obveznosti in urejanje ugovora vesti in po hitrem postopku, kot je on sam obljubil oziroma pripravi predlog zakona o ugovoru vesti, ki naj bi bil sprejet po hitrem postopku, kot je on sam predlagal, še ta mesec."
18,"To je predlog, ki ga je dal republiški sekretar za ljudsko obrambo in so ga podprli nekateri poslanci."
5,"Najprej predlagam, da ugotovimo prisotnost."
2,Ugotovimo sklepčnost!
6,Seveda moram dati predlog v razpravo.
13,"Jaz se opravičujem, ampak moram reči, da je ta predlog pač rahlo neresen."
35,"Zakon je že nekaj časa v proceduri in sekretariat ga je do sedaj ves čas kategorično zavračal, danes, ko naj bi zakon sprejeli, pa pride s predlogom, da pa vendarle bi zakon dali v dodelavo."
9,"In mislim, da je bil prej nekoliko drugačen predlog."
15,"Jaz pač ponavljam, da vsaj do takrat, ko bo tukaj ta predlog, da sprejemamo tega."
13,"In kar je že bilo predlagano, da pač ta potem avtomatično neha veljati."
2,"Prosim, Metka."
15,"Mislim, da ta predlog sekretarja Janeza Janše ni amandma, ampak pomeni pravzaprav zavrnitev tega zakona."
25,"Zato predlagam, da o njegovem predlogu glasujemo potem, ko bomo že glasovali o predlogu zakona, če seveda zakon ne bo sprejet, v tem primeru seveda."
1,Hvala.
1,Hvala.
9,"Se strinjamo s tem predlogom, ki je bil dan?"
1,Hvala.
7,"Se pravi, da začnemo glasovati o amandmajih."
64,"Predlagam, da najprej glasujemo o amandmaju, ki ga je dala gospa Vidovič, to je amandma, da naj se 2. člen zakona glasi: ""Vojaški obveznik, ki zaradi ugovora vesti zavrača služenje vojaškega roka, vloži zahtevo za odložitev dolžnosti služenja vojaškega roka, do celovite zakonske ureditve načina uresničevanja pravice do ugovora vesti vojaške obveznosti, pri občinskem organu za ljudsko obrambo v osmih dneh od prejema poziva""."
4,Ali preberem še obrazložitev?
3,Kdo je za?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
56,"Drugi amandma, ki ga predlaga gospa Vidovič pravi, da naj se 4. člen spremeni v skladu s pripombami v 2. členu, tako da se prvi odstavek glasi: ""Občinski upravni organ za ljudsko obrambo izda vložniku potrdilo o mirovanju vojaške obveznosti."" Glede na to, da prvi amandma ni bil sprejet, najbrž ni potrebno glasovati o drugem amandmaju."
7,"Ali kdo misli, da je treba glasovati?"
1,Hvala.
13,"Potem preidimo na glasovanje, ki ga je dala Zakonodajno-pravna komisija k 3. členu."
25,"Ta amandma se glasi: ""V drugi alinei prvega odstavka 3. člena se besedilo v oklepaju spremeni, tako da se glasi: ""religiozni, etični, filozofski in moralni""."
33,"Z navedenim amandmajem se predlaga drugačen vrstni red motivov za zavračanje vojaške obveznosti in črtanje političnega in ideološkega motiva, za katere so člani komisije ocenili, da ga ni primerno navajati v tem zakonu."
6,Želi kdo razpravljati o tem amandmaju?
13,"Bi pa jaz vprašal predlagatelja, kakšna je razlika med etičnimi in moralnimi razlogi."
3,Lahko jaz povem...
12,"Vi ste predlagali, poleg teh štirih elementov, ki so tu, še dva."
5,Ta dva Zakonodajno-pravna komisija odsvetuje.
8,"Sprašujem, zakaj morajo biti in etični in moralni."
20,"Strinjam se s tem, da lahko ostanejo samo etični razlogi, brez moralnih, in se strinjam tudi z amandmajem Zakonodajno-pravne komisije."
8,To v imenu predlagatelja zakona pač lahko naredim.
37,"Glede na to, da se predlagatelj strinja, da se obdrži ena sama opredelitev; in sicer pravi predlagatelj ""etični"", predlagam, da se ta člen, besedilo v oklepaju glasi, če se ta amandma sprejme: ""religiozni, etični in filozofski razlogi""."
3,"Prosim, gospod Voljč."
22,"Če že moramo razpravljati o razliki med etičnim in moralnim bi rad povedal, da je etično tisto, kar je lepo in prav."
37,"Moralno je pa tisto, kar izhaja iz osebnega prepričanja, iz vzgoje in nravnosti in podobnih reči oziroma pardon, etika je nravnost, tako da, torej etično je lepo in prav, moralno je pa tisto kar izhaja iz prepričanja."
8,"Zato menim, da je moralno primernejše kot etično."
18,"Sicer pa v skladu s tistim, kar sem rekel, moram povedati, da menim, da je ""zelence"" treba zaščititi."
10,Želi še kdo kaj povedati v zvezi s tem amandmajem?
6,Postavljeni smo pred zelo težko odločitev.
9,"Jaz se opravičujem, da sem to dilemo sploh sprožil."
24,"Jaz mislim, da sta etično in moralno sinonima, ampak da bi se izognili sporom, predlagam, da izglasujemo besedilo, tako kot ga predlaga Zakonodajno-pravna komisija."
2,Gospod Potočnik.
3,Ne bom zavlačeval.
34,"Samo, če predlagatelj ne ve, kaj predlaga, kaj je vsebinska razlika med tem, kako naj tisti preprosti vojak, ki bi se mu zdelo, da ne bi bilo ""fajn"", da bi šel k vojakom, napiše?"
3,Kaj naj napiše?
5,"Treba je to razložiti, čuj."
5,"To napiši, pa boš varen."
1,Hvala.
24,"Še en argument za to, da glasujemo o amandmaju, tako kot ga predlaga Zakonodajno-pravna komisija je, da sta tudi ostala zbora sprejela takšno besedilo."
14,"Predlagam, da glasujemo o amandmaju, da se besedilo glasi: ""religiozni, etični, filozofski in moralni""."
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je bil amandma s 40 glasovi za, 1 proti in 14 vzdržanimi sprejet."
14,"Glede na to, da rezultat kaže na veliko sklepčnost, ne bom predlagal ugotavljanja navzočnosti."
17,"Prosim, da sedaj glasujemo o predlogu zakona o začasni ureditvi ugovora vesti v vojaški službi v celoti."
3,Kdo je za?
7,"Jaz se opravičujem, naredil sem proceduralno napako."
7,Nisem dal na glasovanje predloga gospoda Krefta.
2,Se odpoveduje.
1,Hvala.
3,Kdo je za?
3,Je kdo proti?
4,Se je kdo vzdržal?
12,"Ugotavljam, da predlog zakona ni dobil potrebne večine in ni bil sprejet."
1,Hvala.
16,"Predlagam, da se sedaj vrnemo na 7. TOČKO DNEVNEGA REDA - PREDLOG ZAKONA O INTERVENCIJAH V GOSPODARSTVU."
9,Predlog zakona je predložil Izvršni svet Skupščine Republike Slovenije.
17,"Glede na pripombe Odbora za splošno gospodarske zadeve je Izvršni svet, dne 6.12.1990, predložil nov predlog zakona."
23,"Obravnaval ga je Odbor za splošno gospodarske zadeve, ki predlaga zborom, da zakon sprejmejo še na seji, 6.12.1990, in predlaga tri redakcijske amandmaje."
5,Obravnavala ga je Zakonodajno-pravna komisija.
7,Predstavnik predlagatelja na seji je gospod Rejc.
5,Želi mogoče gospod Rejc besedo?
1,Prosim.
38,"Spoštovani, opravičujem se, ker vem, da ste že utrujeni, vendar ta predlog zakona o intervencijah v gospodarstvu je gotovo zelo pomemben prav ta hip, tudi če smo prej obravnavali zakon o plebiscitu in smo že bili usmerjeni naprej."
35,"Zakon v bistvu določa način zagotavljanja sredstev in porabo sredstev za intervencije v gospodarstvu. iz tega predloga zakona vidimo, da se bodo sredstva zbirala na osnovi izdaje vrednostnih papirjev in zadolževanja doma in v tujini."
32,"Glede tudi na pripombo Odbora za splošno gospodarske zadeve smo določili na današnji seji Izvršnega sveta oziroma je bil določen znesek 4 milijarde 900 dinarjev - oziroma preračunano v marke, 700 milijonov mark."
25,"Vsa ta sredstva bi uporabljali za intervencijska vlaganja, za sanacijo podjetij in seveda tudi za mala podjetja, za poroštva in tudi za odkup zapadlih obveznosti."
35,"Izvršni svet bi ta sredstva razporejal na osnovi medsebojnega sodelovanja posameznih ministrstev, kar je tudi našteto v členu 4, se pravi, da so vsa prizadeta ministrstva nekako enakopravna in vsa tista, ki pokrivajo gospodarsko področje."
25,"Izvršni svet bi tudi dvakrat na leto poročal Skupščini o tem, kam in na kakšen način so šla ta sredstva, tako da boste kompletno obveščeni."
22,"Dalje je tudi določeno, da Ministrstvo za finance vodi evidenco o teh sredstvih in sklepa pogodbe s tistimi, ki ta sredstva prejmejo."
30,"Razumljivo je tudi, da bi bila ta sredstva usmerjena v gospodarstvo preko kreditov, z valutno klavzulo, je pa tu tudi možnost, da bi ta sredstva lahko preoblikovali v trajno naložbo."
12,"Novost tega zakona je tudi v tem, da je možno dajati poroštvo."
27,"Poroštvo naj bi dajali za najemanje kreditov do višine prejšnjega zneska, ki sem ga omenil, to je bilo 4,9 milijarde, se pravi, da je to razmerje 1:1."
53,"Seveda, tu so tudi pogoji, kaj morajo podjetja napraviti: sanacijski program, pridobiti sredstva sovlagateljev, sodelovanje poslovnih bank in tudi sodelovanje delavcev pri financiranju, kar tudi izhaja iz predloga zakona o privatizaciji, pa tudi sam odbor je predlagal, da je potrebno dati večjim ustanovam, ki te elaborate pregledujejo, da bi bilo časovno prej urejeno."
20,"Se pravi, ocene elaboratov, investicijskih programov in sanacijskih programov, bi opravljalo več teh organizacij, ki bi jih določil Izvršni svet."
50,"Na koncu je bilo tudi povedano, da so nekatere prednosti v členu 9. Te prednosti so lahko predvsem za tiste, ki imajo večjo interno in narodno gospodarsko profitnost, se pravi, potem se dosežejo večja vlaganja in, ki zadržujejo število zaposlenih ali pa celo povečujejo; in seveda tudi vidik varnosti okolja."
30,"Tu je tudi povedano, da bi bil na osnovi tega zakona razveljavljen zakon o kriterijih za prestrukturiranje, ki je bil sprejet še v prejšnjem sklicu skupščine, v maju letošnjega leta."
16,"Po tistem, se spomnite, smo oziroma se je razdelilo približno 200 oziroma točko 186 milijonov mark."
26,"In še to je predlog odbora, ki je tudi v tem predlogu zakona, da prične ta zakon veljati naslednji dan po objavi v slovenskem Uradnem listu."
24,"Prosim, da bi ta zakon sprejeli res kot nekaj nujnega, verjemite, da je situacija zelo resna, včeraj smo dali predlog, odbor je dal pripombe."
54,"Mi smo preko noči vse to pripravili in zjutraj na Izvršnem svetu tudi določili besedilo in je danes odbor to še enkrat obravnaval in menil, da je to v redu in skladno s tem, kar so dali pripombe in tudi predlaga in seveda, jaz v imenu Izvršnega sveta predlagam, da bi ta zakon sprejeli."
2,Hvala lepa.
3,Želi kdo razpravljati?
2,Gospod Tomšič.
1,Spoštovani!
24,"Mislim, da ta zakon res ne bo imel veliko nasprotnikov, ker videli ste, relativno kratek je, rešuje pa nekaj, kar sedaj ni bilo rešeno."
20,"Sedaj smo v nekem obdobju živeli, teh nekaj mesecev, da je pravzaprav neko ministrstvo samo, po neki presoji, dajalo sredstva."
7,Sedaj se to na nek način rešuje.
36,"Rešuje se tudi pridobivanje sredstev in kar je najbolj pomembno, ustanovljeni so kriteriji, po katerih posamezna podjetja, tista, ki so perspektivna, ki imajo tržno usmerjenost, lahko dobijo ta sredstva in s tem začasno rešimo delovna mesta."
38,"Danes so me trije iz večjih firm poklicali, da boste ja to podprli in, jasno, zato sem se bolj na ta zakon specializiral in mislim, da je res potrebno, da mi to naredimo, čeprav to ni končna rešitev."
4,Je tudi nekaj začasnega.
2,Hvala lepa.
1,Hvala.
2,Gospod Tomažič.
2,Bom kratek.
11,Zakonodajno-pravna komisija je ta zakon pregledala in v bistvu nima pripomb.
35,"Pač pa je pregledala redakcijske popravke ali amandmaje, kot so to imenovani, Odbora za splošno gospodarske zadeve in se tudi v bistvu strinja; to je pri 5. členu, kjer se beseda ""določa"" začenja s ""predpiše""."
7,V 8. členu je treba nekoliko korigirati.
31,"In sicer ni dovolj, da se beseda ""jo"" nadomesti z ""jih"", da bi prišli v množino, ampak se smiselno doseže to, če se napiše ""ena od svetovalnih organizacij, ki jih določi""."
15,"Sicer je nekako nesmiselno, ampak to ni poseben amandma Zakonodajno-pravne komisije, ampak samo redakcijski popravek."
11,"In pri 11. členu se beseda ""osmi"" nadomesti z besedo ""naslednji""."
3,Drugih pripomb nimamo.
14,"Rad bi vprašal predsednika Zakonodajno-pravne komisije, ali je ta sprememba, ki jo predlaga, nujna."
14,"Ostala dva zbora sta namreč sprejela besedilo s temi amandmaji, kot jih predlaga odbor."
1,Redakcija.
4,Potem gremo na glasovanje.
13,"Najprej dajem na glasovanje te redakcijske amandmaje, kot jih je predlagal ta odbor."
4,"Da, prosim, gospod Kopač."
37,"Vem, da ste poslanke in poslanci že naveličani, vendar ta zakon govori o tako velikih sredstvih, da bi se po oceni ali po obsegu sredstev, če bi plebiscit imel kakšno ceno, lahko postavil ob bok komu drugemu."
15,In ravno zato predlagam večjo pazljivost pri tem zakonu in v 6. členu predlagam amandma.
35,"Ta amandma se glasi na prvi stavek; namreč, tukaj je predvideno, da se sredstva za intervencijo dajo kot krediti z valutno klavzulo, nikakor pa ni določena obrestna mera, kar pa mislim, da je velikega pomena."
14,"Predlagam obrestno mero, ki je enaka obrestni meri izdanih vrednostnih papirjev iz drugega člena."
4,To bi bil amandma.
16,"Pri 7. členu pa nisem dobro vedel, ampak minister Rojc mi je na nek način potrdil."
20,"Gre za to, da bo kreditni plasma v višini 700 milijonov DEM uporabljen tako za kredite kot za izdajo garancij."
5,To pa ne gre skupaj.
29,"Tega plasmaja se - se pravi, isti denar - se za dva namena ne more uporabljati, to je znano tudi pri bankah, ki svojega kreditnega plasmaja ne morejo izkoriščati dvakrat, istega."
35,"Zato bi predlagal, da se v 7. členu drugi odstavek glasi takole: ""Poroštvo po 1. odstavku se lahko da največ do višine s krediti neizkoriščenih sredstev za intervencije, ki se zagotavljajo"", itn., do konca stavka."
7,To so moje pripombe k temu zakonu.
16,"Prosil bi gospoda Kopača, da vloži oba predloga pisno, najprej pa gospoda Rejca, kot predstavnika predlagateljev."
8,"Glede obresti smo menili, da to ni potrebno."
18,"Mi smo rekli, da je glavno, da je valutna klavzula, to so tudi drugi na odboru potem potrdili."
14,"Ker, če bi bile to obresti, kot jih dajo banke, bi rekli hvala lepa."
5,To tudi gospodarstveniki dobro vedo.
23,"Glede teh sredstev pa je tu rečeno tako, da je za namene predvidenih 4.900,00 in v enakem znesku je mišljeno tudi to poroštvo."
8,To je eno in še zraven to poroštvo.
3,Poroštvo ni obveznost.
5,"Lahko je, lahko ni obveznost."
34,"V razmerju 1:1, se pravi, če je tam 1 je potem spet 1. Saj ne pride to, poroštvo je zavarovanje kredita, če nas to kaj, če je nujno zavarovanje, se potem to seveda uveljavi."
5,"Če pa ne, pa ne."
1,Hvala.
2,Gospod Kopač.
32,"Poglejte, to ni vseeno, vi boste zagotovo podelili teh 700 milijonov DEM in zagotovo boste dali tudi nekaj poroštev za posamezne kredite in predpostavljate, da daste še za 700 milijonov DEM poroštev."
63,"Predpostavljajte tudi, da polovica podjetij, ki kreditov, za katere ste vi, Izvršni svet, dali poroštvo, teh kreditov ne bo mogla vrniti, se je vaša obveznost nenadoma dvignila na milijardo petdeset milijonov DEM. zato se poroštveni plasma vedno obračunava ali enako kot krediti, se pravi, da bi 350 DEM je kreditnega, 350 milijonov DEM je poroštvenega ali pa nek del v odstotkih od kreditnega."
5,Meni se to zdi problematično.
2,Hvala lepa.
1,Hvala.
3,"Prosim, gospod Kuharič."
10,"Vsota, o kateri je govor, je 0,3 družbenega produkta Slovenije."
12,"To je včeraj dr. Mencinger povedal na odboru, ki smo ga imeli."
22,"Tudi če se to zgodi, torej poroštvo še ni angažma sredstev, ampak v primeru, če ne more vrniti, se potem angažirajo sredstva."
34,"Torej tudi, če bi se zgodila najbolj tragična zadeva, da niti dinarja tega, kar bi bilo dano za poroštvo, ne bi bilo, torej bi bilo angažirano, torej bi bilo to 0,6% družbenega produkta Slovenije."
23,"Mislim, da v tem trenutku za slovensko gospodarstvo, ki je v tragični situaciji, tudi to ne bi smel biti problem za slovenski proračun."
1,Hvala.
1,Hvala.
2,Gospod Tomšič.
37,"Torej, čeprav sem strojnik, nisem ekonomist, vem pa toliko, da smo mi kredite sprejemali in seveda poroštvo, zavarovanje teh kreditov, ta plasma, potreben za poroštvo je mnogo mnogo manjši; ne vem, morda se uporablja 10% tistega, kajne?"
17,"Če jaz dam poroštvo za eno milijardo dolarjev, v bistvu je dovolj, če imam 100 milijonov dolarjev."
6,"Tako, v tem razmerju približno gre."
19,"To je tako kot nekakšna zavarovalnica Triglav. jasno, da ona nima toliko denarja, če bi vsi domovi naenkrat pogoreli."
11,"Oni imajo, recimo, eno stotinko tega in je poroštvo dovolj veliko."
5,To je ta rizični faktor.
10,"Upam, da sem pravilno to razumel in da tako je."
2,Hvala lepa.
3,"Hvala, gospod Kopač."
7,Morda je videti že kar malo nadležno.
4,Seveda je to tako.
11,"Vendar, potem mora biti razdelitev te vsote v zakonu predvidena drugače."
17,"Sicer kritja za te, recimo, propadle kredite, za katere je pa Izvršni svet dal poroštvo, ne bo."
7,Oziroma bo mogoče v tekočih proračunskih rezervah.
12,"Kar se pa tiče podatka, da je to 0,3% slovenskega družbenega proizvoda."
34,"V tem letu je slovenski proizvod 12 milijard mark, pardon, dolarjev, to je 15, 16 milijard mark. 700 milijonov mark je recimo, zaokrožimo, da je to milijarda mark, je to 1/16 slovenskega družbenega proizvoda."
5,Zato ta podatek ne velja.
5,To so zelo velike številke.
20,"Mogoče je bil nesporazum, vendar to so izjemno velike številke, ki predstavljajo, to se pravi gotovo 5% slovenskega družbenega proizvoda."
1,Hvala.
3,"Prosim, gospod Pregelj."
5,"Spoštovani, imam samo kratko pripombo."
13,"V 9. členu, mislim, da je 9. člen, ker je nekam čudno speto."
27,"Pri zadnji alinei, kjer je navajano, da zagotavlja pač prednost tudi tisti projekt, ki ima, ki bi zagotavljal varovanje okolja, da se doda ""in manjša poraba energije""."
7,Potem imam pa še vprašanje za ministra.
13,Ali bo odločal o teh ukrepih Izvršni svet kot celota ali zgolj sekretariat?
10,"Lahko prosim gospod Pregelj, da svoj amandma v pisni obliki?"
1,"Prosim!"""
50,"Tu točno piše, v členu 2, da se sredstva do višine 700 milijonov DEM, in potem o tistem, ki govori o poroštvu, spet v enakem razmerju; s tem, da bo to obravnaval proračun, ki bo na prihodnji seji in da bodo tam določena tudi vsa razmerja, to je ena stran."
19,"Druga stran pa bo že zdaj, rekel bi, ni sekretariat sam delil, ampak je šlo vedno preko Izvršnega sveta."
18,"Izvršni svet je v bistvu potrdil predlog, kakršen je pač bil, ali pa ni potrdil, ali pa diferenciral."
6,Skratka je tudi zdaj to delal.
26,"Povedal pa sem, da v 4. členu to tudi piše, da so vsi sekretariati v bistvu omenjeni, ki bodo sodelovali, se pravi, ki pokrivajo gospodarski prostor."
41,"In so vsi enakopravni in zaradi tega bo tudi usklajen proces skupen, skupne medresorne skupine, ki bo določila po vseh teh, pač programih, oziroma investicijah, ki bodo ali pa po sanacijah, glede na kriterije, ki so v glavnem kriteriji Svetovne banke."
6,Gospod Tomše in potem gospod Žakelj.
9,"Če sem prav razumel, gre za zakon o intervenciji."
6,"In kdor hitro da, dvakrat da."
39,"Če smo prej slišali predsedujočega, da sta dva zbora nekaj sprejela, pomeni, da nimamo nobene druge možnosti, ali to sprejmemo tudi mi na tem zboru sedaj ali pa to odločitev preložimo, da bomo boljšo in kvalitetnejšo zakonodajo sprejemali kasneje."
25,"Jaz sem za prvo solucijo, da sprejmemo to, kar sta dva zbora že sprejela in da hitro pomagamo, torej to, kar je zdajle treba pomagati."
4,Dajmo o tem glasovati.
1,Hvala.
1,Hvala.
2,Gospod Žakelj.
20,"Jaz sem ravno to mislil reči, da je stvar takšna, da ni nobenega razloga, da takega zakona ne bi sprejeli."
16,"Tudi ni nobene resne ovire, da bi se spotikali ob 2. člen in nominacijo teh 700."
13,To je v oklepaju narejeno in to točno piše in ne smejo preseči.
46,"To bodo tako in tako v budžetu morala biti zagotovljena sredstva in tam se bo lahko po tej logiki, to ima kolega Kopač prav, delilo pač na ta del, na en in drugi del, v kolikor bo seveda to oportuno in se nam bo zdelo primerno."
8,"Tako da prvo odklanjam in predlagam, da podprete."
8,"Drugo tudi odklanjam, da bi določali obrestno mero."
40,"Mi smo o tem veliko govorili, vse te možnosti smo, potem smo vpeljali pač to devizno klavzulo zaupajoč potem temu, kar izhaja iz 4. člena, kjer smo seveda določili diskrecijsko pravico in jo omejili z vsemi temi, pač kolektivno odločitvijo."
27,"Tudi tole, 9. člen, jaz predlagam, da z vsem spoštovanjem ne bi dodajali ""in varčevanje energije"", ker mislim, da je treba varovanje okolja videti v tej kompleksnosti."
5,"Namreč, jaz ga tako razumem."
26,"Ker vsebuje tudi ta element varčevanja s temi in drugimi resursi; če bi tako razumeli, s tako interpretacijo, zakon lahko danes sprejmemo in stvari začno teči."
9,"Problem je pa hud in predlagam, da se sprejme."
2,Gospod Umek.
9,"Ponovno apeliram na to, da zakon res moramo sprejeti."
18,"Velja to, kar je že gospod Žakelj, ki me je prehitel, preden sem se javil k besedi, povedal."
7,Dolžan sem samo še pojasniti natančno številko.
21,"To je 2,6% družbenega proizvoda, to je 700 milijonov mark, skupaj z direktnimi intencijami in poroštvi je to 5,2% družbenega proizvoda."
9,"Zakoni ne morejo določiti zneska vnaprej, določi ga proračun."
4,Zakoni določijo samo sistem.
1,Hvala.
1,Hvala.
8,"Sprašujem gospoda Kopača, ali vztraja pri svojih amandmajih?"
2,Gospod Kopač!?
1,Hvala.
2,Gospod Pregelj?
4,Potem preidemo na glasovanje.
15,"Preden pa glasujemo, bi vas prosil, da potem sedite še pol minute, po tem glasovanju."
2,Ugotovimo sklepčnost!
11,Glasovali bomo najprej o redakcijskih amandmajih Odbora za splošno gospodarske zadeve.
12,"In sicer amandma k 5., 8. in 11. členu, ki se glasijo:"
21,"V 5. členu se v prvi vrsti besedo ""določa"" zamenja z besedo ""predpiše""; glede na to, da se postopek predpisuje enkratno;"
25,"2) V peti alinei 8. člena se v drugi vrsti beseda ""jo"" nadomesti z besedo ""jih"", da bi se izognili oblikovanju monopola na ceno storitve."
13,"3) V 11. členu se v prvi vrsti ""osmi"" nadomesti z besedo ""naslednji""."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da s 35 glasovi za, 2 vzdržana."
12,"To po tej evidenci ni kvoruma, čeprav smo imeli prisotnost 43 delegatov."
2,"Prosim, ponovimo."
3,Kdo je za?
3,Je kdo proti?
4,Se je kdo vzdržal?
13,"Ugotavljam, da je kvorum zagotovljen, da so redakcijski amandmaji z večino glasov sprejeti."
6,Kdo je za zakon v celoti?
16,"Pri tem glasujemo za zakon o intervenciji v gospodarstvu v celoti, upoštevajoč redakcijske popravke Zakonodajno-pravne komisije."
3,Kdo je za?
3,Je kdo proti?
13,"Ugotavljam, da to pomeni kvorum 41 glasov, zakon je z večino glasov izglasovan."
5,Pol minute sem še prosil.
10,"Moramo se žal, zaradi moje napake ponovno vrniti k 14."
3,TOČKI DNEVNEGA REDA.
6,Tam smo dolžni še eno glasovanje.
66,"Ker nismo izglasovali zakona o začasni ureditvi ugovora vesti, smo rekli, da bomo glasovali o predlogu, da sekretar za ljudsko obrambo, da kot se je pač tisti predlog glasil: da zbor nalaga Izvršnemu svetu, to se pravi, Sekretariatu za ljudsko obrambo, da pripravi zakon o ugovoru vesti in da ga pripravi še za letošnje zasedanje Skupščine in da bi se ta zakon sprejel po hitrem postopku."
15,"To je predlog Sekretarja za ljudsko obrambo, ki ga je on sam podal na seji."
6,"Predlagam, da o tem predlogu glasujemo."
2,Ugotovimo sklepčnost!
6,Gospod Tomše želi še nekaj vprašati.
13,"Jaz nisem pravnik, ampak pravijo, da o isti stvari se dvakrat ne glasuje."
15,"Mi smo sprejeli ustavni amandma, s katerim smo naložili, da se mora ta zadeva urediti."
8,In zato se mi zdi to glasovanje nepotrebno.
1,Hvala.
12,"Zdaj glasujemo, gospod Tomše, o roku, kdaj naj on pripravi ta zakon."
38,"Glede na to, da je to Republiški sekretariat, sekretar sam predlagal ta predlog, predlagam, da vendarle glasujemo o tem, da Republiški sekretariat pripravi zakon o ureditvi ugovora vesti, ki naj bo sprejet še ta mesec po hitrem postopku."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da ni bilo sprejeto."
1,Hvala.
3,Ne ni sprejeto.
14,"Torej predlog ni sprejet, ker ni bilo zadostnega števila glasov za, proti in vzdržanih."
4,Seštevek je 39 glasov.
2,Še enkrat.
5,Ali želimo še enkrat glasovati?
4,Lahko še enkrat glasujemo?
9,"Prosim, najprej preverimo navzočnost, da vidimo koliko nas je."
2,Ugotovimo sklepčnost!
2,Ne moremo.
1,Hvala.
4,Zaključujemo današnji del seje.
