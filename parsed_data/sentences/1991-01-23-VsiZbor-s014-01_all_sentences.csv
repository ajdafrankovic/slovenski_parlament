19,"Začenjam 14. skupno sejo vseh zborov Skupščine Republike Slovenije, sklicano na podlagi 374. člena ustave in 134. člena poslovnika."
14,"Začenjamo z ugotavljanjem sklepčnosti in prosim najprej delegate Družbenopolitičnega zbora, da ugotovijo svojo navzočnost."
3,"Zbor občin, prosim."
4,"Zbor združenega dela, prosim."
32,"Torej ugotavljam, da je na seji večina vseh delegatov vsakega zbora, kar pomeni, da je ta skupna seja sklepčna na podlagi 2. točke 72. amandmaja Ustave Republike Slovenije in 135. člena poslovnika."
16,Predlog dnevnega reda ste prejeli skupaj s sklicem seje in dajem predlog dnevnega reda v obravnavo.
3,Želi kdo besedo?
39,"Torej osebno moram obvestiti, da sem dobil predlog Družbenopolitičnega zbora, da se dnevni red razširi tudi z razpravo o gradivu, ki ga je predložil izvršni svet, in sicer ocena razmer po plebiscitu in program aktivnosti za izvedbo plebiscitnih nalog."
17,"Torej, če ne želi o dnevnem redu nihče razpravljati, dajem predlog tako razširjenega dnevnega reda na glasovanje."
2,"Prosim, ja."
1,Spoštovani!
24,"V Družbenopolitičnem zboru smo predlagali, da na tem 1. zasedanju razpravljamo o možnih posledicah vojne v zalivu in o posledicah stanja v pribaltskih republikah."
31,"Predsednik Skupščine, dr. France Bučar je sicer rekel, da to ni v skladu s poslovnikom, jaz pa vendarle predlagam, ker gre za izredno aktualne zadeve, da to damo na dnevni red."
15,"Spoštovane poslanke in poslanci, v našem zboru smo se odločili, da tega ne bi obravnavali."
2,Hvala lepa.
26,"Torej v vsakem primeru mislim, da v skladu s 349. členom ustave tega ne moremo dati na skupno sejo, ker pač ni v skladu z ustavo."
26,"Je pa možnost, da če se zbori strinjajo, da o tem razpravljajo na skupnem zasedanju vseh zborov, je pa možno, če se zbori s tem strinjajo."
10,"V kolikor, slišali smo, da se en zbor ne strinja."
35,"Če se bosta dva zbora, se še vedno lahko odločita, da o stvari skupaj poslušata informacijo o vprašanju in razpravljata tudi lahko še skupaj, torej glasujejo pa vsak zase, če bi prišlo do kakšnih sklepov."
20,"Torej, kolikor se bosta po tej končani seji ta dva zbora strinjala, potem lahko imata skupaj zasedanje o tej točki."
56,"Spoštovani predsednik, kolegice in kolegi, opravičujem se svoji nevednosti, ampak sprašujem, po kateri poti pa bo moč priti do stališča Skupščine Republike Slovenije o tem, ali je Izvršni svet Republike Slovenije na svoji seji 13. januarja letošnjega leta presegel svoje pristojnosti s tem, ko je sprejel znan sklep o humanitarni pomoči protiiraški koaliciji v zalivski krizi."
39,"Vsekakor mislim, da se Skupščina Republike Slovenije do tega mora opredeliti in sprašujem, če danes tudi v kontekstu diskusije o zalivski krizi, ki je seveda širša, diskutirali, kako lahko Skupščina ugotovi, ali je šlo za prekoračitev pristojnosti ali ne."
11,"Vsekakor bi kot poslanec želel slišali mnenje Skupščine, in to uradno."
2,Hvala lepa.
7,"Mislim, da je ustavno določilo zelo jasno."
9,Skupščina sprejema v določenih stvareh sklepe na skupni seji.
19,"Večino stvari sprejema enakopravno na posameznih zborih, so pa določene stvari, ki jih lahko posamezni zbor tudi samostojno sprejme."
18,"V tem primeru lahko ta dva zbora samostojno sprejemata posamezne sklepe, ne moreta pa sprejemati splošnih normativnih aktov."
4,"Spoštovano predsedstvo, spoštovani kolegi!"
44,"Komisija za mirovno politiko, se opravičujem, nimate danes, tudi nisem kot delegat v svojem zboru dobila zelo podobno priporočilo, da se na skupnem zasedanju vsi trije zbori opredelijo tako do vprašanja zalivske krize in tudi odnosa oziroma ukrepov Izvršnega sveta Slovenije do tega vprašanja."
37,"Na zboru mi je bilo rečeno, ker sem podobno ponudo dala, da bo to danes popoldan na tem zasedanju in zato smatram in ocenjujem, da ne more biti sedaj tisto zgolj proceduralno vprašanje, na katerem se zapletamo."
39,"Strinjam se s tem, da uvrstimo tako vprašanje, to pa je moje osebno mnenje, zalivske krize in tudi vprašanje odnosov, ki se dogajajo v pribaltskih republikah in da Skupščina Republike Slovenije opredeli zelo jasna stališča do vseh teh dogajanj."
27,"Mislim, da naše vrtičkarstvo in bom rekla, zgolj zapiranje v lastne meje, ne pomenijo neko afirmacijo tudi do zelo podobnih vprašanj, političnih, ki se pojavljajo pri nas."
1,Hvala.
18,"Jaz bi prosil za pojasnilo, kakšen je rok, da se na skupnem zasedanju razpravlja o predlogih ustavnih amandmajev."
16,"Mi smo za to skupno sejo dobili poročilo, predlog Komisije za ustavna vprašanja z dne 14.1.1991."
6,Podpisal je predsednik dr. France Bučar.
9,"Mislim, da je normalno, da gre to v obravnavo."
16,"Mi smo pa zdaj na klop dobili še neke nove predloge ustavnih amandmajev, z datumom 23.1.1991."
11,"Sprašujem, ali je možno, da gre to danes na skupno zasedanje."
47,"Želim jasno tolmačenje, ali bomo danes razpravljali o predlogu ustavnega zakona o spremembah in dopolnitvah ustavnega zakona, to kar je bil dokument Komisije za ustavna vprašanja z dne 31.1.1991, ali se misli razpravljati tudi o dokumentu, ki nam je bil danes predložen na klop z datumom 23.1.1991."
12,"Če se misli drugo, potem moram reči, da sem odločno proti temu."
1,Hvala.
2,Hvala lepa.
7,"Zdaj ne vem, ali gre za nesporazum."
32,"Moram povedati, da gre za, danes že na dnevnem redu skupne seje samo dopolnjen predlog ustavnega zakona o spremembah in dopolnitvah ustavnega zakona za izvedbo ustavnega amandmaja 96. k Ustavi Republike Slovenije."
16,"Tu gre za ustavne zakone, s katerimi sistiramo določeno zvezno zakonodajo k 2. točki 96. amandmaja."
21,"In v tem pogledu je to ustavna komisija, ki neposredno formira, oblikuje predlog, ta predlog gre takoj v sprejem vseh zborov."
31,"Kar se pa tiče ostalih, tisti so šli v redno proceduro in po določeni lokaciji, ki jo zahteva zaradi javne razprave, bodo potem prišli nazaj kot osnutek na seje posameznih zborov."
9,"Danes imamo opravka samo s tem zakonom, nič drugega."
7,Opozoriti vas moram samo še na sledeče.
80,"Zadnjič smo na seji 14. januarja razpravljali, ustavna komisija subkondicione, zato da ne bi danes zavlačevali seje, smo rekli, pogojno razpravljamo o teh stvareh, če bo na današnji seji med zbori prišlo do soglasja in sklep je bil, da se dajo vse stvari normalno v proceduro s potrebno lokacijo za javno razpravo, na to sejo, se pa da samo ta zakon, ki je itak predviden po 2. točki 96. amandmaja kot zakon, ki se spreminja neposredno brez posebne javne razprave."
4,Želi še kdo razpravljati?
2,Ja prosim.
20,"Bi se pridružil tistim predlogom delegatov, ki vztrajajo na tem, da se danes vendarle opredelimo do zalivske in pribaltske krize."
28,"Na zadnji, na prejšnji seji sem nekako ostal v predlogu, da bi pravočasno kot država Republike Slovenije preko svoje skupščine reagirali na to, kar se okoli nas dogaja."
42,"Svet se ruši s posledicami, ki bodo posredne ali neposredne, hude tudi za nas, mi pa nismo v stanju zaradi proceduralne ovire to situacijo oceniti in nekako tudi podpreti to, če se ne motim, so kar tri komisije naše skupščinske že obravnavale."
10,"Ustavna komisija, Komisija za mirovno politiko, Komisija za mednarodne odnose."
17,"Mislim, da tej zahtevi treba prisluhniti in da ne zamudimo še drugega vlaka, enega smo že zamudili."
11,"Zdaj stvari tečejo naprej, mi smo pa še vedno naprej tiho."
11,"Mislim, da če smo država, se kot država tudi moramo obnašati."
1,Hvala.
2,Hvala lepa.
1,Balažic.
3,"Spoštovano predsedstvo, spoštovani!"
7,Jaz bi imel pa zelo skromen predlog.
22,"Predlagam, da bi skupno sejo vseh zborov Skupščine Republike Slovenije začeli z minuto molka za vse padle, za vse žrtve zalivske vojne."
1,Hvala.
2,Hvala lepa.
1,Prosim.
14,"Jaz bi samo še enkrat rad pojasnil to, kar je bilo sicer že povedano."
25,"Nihče ne nasprotuje, saj Družbenopolitični zbor in Zbor občin sta sprejela, kakor jaz vem, na dnevni red to, da bi se razpravljalo o zalivski krizi."
10,"Problem je v tem, da je to tema skupnega zasedanja."
8,En zbor tega ni dal na dnevni red.
44,"Ker so zdaj dnevni redi zborov neusklajeni, bo tako in tako potrebno usklajevanje dnevnih redov in posledica tega usklajevanja je še vedno, da se to da na dnevni red tudi v tistem tretjem zboru in da potem do skupne seje pride, do skupnega zasedanja."
14,"Dejstvo pa je, da to spada na skupno zasedanje in ne na skupno sejo."
20,"Samo hočem to povedati, da tudi proceduralno je možno, da se o tem še razpravlja, če je želja za to."
1,Hvala.
2,Hvala lepa.
4,Želi še kdo razpravljati?
33,"Torej, v kolikor ne želi nihče razpravljati, ugotavljam, da je sprejet predlagani dnevni red po glasovanju, da gre eventualno, v kolikor se bodo zbori strinjali, pozneje še vprašanje Zaliva itn. na skupno zasedanje."
6,Kdo je za tak dnevni red?
3,Je kdo proti?
4,Se je kdo vzdržal?
7,"Ugotavljam, da je predlog dnevnega reda sprejet."
10,Potem gremo na 1. TOČKO DNEVNEGA REDA - ODOBRITEV ZAPISNIKOV 12.
3,SLAVNOSTNE IN 13.
2,SKUPNE SEJE.
4,Osnutke zapisnikov ste prejeli.
9,Želi kdo razpravljati najprej o zapisniku 12. skupne seje?
2,"Ja, prosim!"
7,Želim dati neke pripombe na slavnostno sejo.
5,"Mislim, da je to dvanajsta."
24,Poslanci kluba Liberalne stranke posredujemo na zapisnik slavnostne seje skupne seje vseh treh zborov Skupščine Republike Slovenije z dne 26.12.1990 naslednje pripombe na zapisnik:
52,"Na 3. strani osnutka zapisnika se mora namesto besedila, citiram: ""Glede na aplavz, ki je sledil govoru Milana Kučana, je predsednik Skupščine ugotovil, da Skupščine Republike Slovenije sprejema izhodišča, navedena v govoru predsednika Predsedstva Republike kot primerna za nadaljnjo izdelavo programa za izvajanje mandata, ki ga je Skupščini Republike Slovenije dal plebiscit."""
62,"Besedilo pravilno glasi takole: ""Glede na aplavz, ki je sledil govoru Milana Kučana, je predsednik Skupščine ugotovil, da se je Skupščina Republike Slovenije seznanila z izvajanji predsednika Predsedstva Republike Slovenije, da o tem očitno ni potrebna posebna razprava in je s to ugotovitvijo, ne da bi odprl razpravo v zvezi z govorom Milana Kučana, zaključil sejo vseh treh zborov Skupščine Republike Slovenije""."
22,Kratka obrazložitev: V skladu z določili zakona o plebiscitu bi moral biti ob razglasitvi rezultatov plebiscita obravnavan program aktivnosti za njegovo uresničitev.
7,Poseben program ni bil obravnavan in predložen.
14,Izvajanj Milana Kučana pa v nobenem primeru ni mogoče šteti za nadomestilo takšnemu programu.
41,"Glede na to, da govor Milana Kučana ni bil predložen Skupščini kot morebitni program za uresničitev plebiscitarne odločitve, da o njem ni bilo niti razprave in tudi ne glasovanja, je očitno tudi v zapisniku prišlo do napačne interpretacije dogajanj v Skupščini."
18,"Menimo, da predlagana formulacija zapisnika odraža dejansko dogajanje na seji, s čimer so naše pripombe na zapisnik utemeljene."
2,Hvala lepa!
21,"Torej vaše stališče je, če smem pravilno interpretirati, ne, ali je zapisnik napačno postavljen, ali da je bila ugotovitev predsednika napačna?"
11,"Naš predlog je, da je bila Skupščina seznanjena s programom predsednika"
24,"Naš predlog je v bistvu v tem, da je bila Skupščina seznanjena s programom in izvajanjem predsednika Kučana, ne pa da ta program sprejemamo."
13,"No potem osebno ugovarjam tej pripombi, ker mislim, da je zapisnik pravilno narejen."
7,Je pa lahko bila interpretacija predsednika napačna.
3,To pa sprejemam.
2,"Prosim, Gros!"
26,"Najprej bi rad povedal, da ta slavnostna seja je vrinjena seja med 12. in 13. in je pomotoma na zapisniku 13. seje napisano 13. namesto 14."
11,Na tej slavnostni seji bi pa moralo biti napisano 12. seja.
9,"Torej to je ena taka proceduralna napaka, bi rekel."
7,Glede sporne zadeve bi pa povedal tole.
8,Govora predsednika Kučana nismo prejeli v pismeni obliki.
6,O govoru predsednika Kučana nismo glasovali.
11,"Seja je bila zaključena tako hitro, da delegati nismo mogli reagirati."
26,"Gospod predsednik Bučar naj mi oprosti, vendar vstal je od mize tako hitro, da jaz zadaj niti vstati nisem mogel tako hitro, da bi prišel dol."
38,"Povedal bi še to, da besede ni dobil niti predsednik vlade, ki bi moral dati program vlade po plebiscitu, in je bil navzoč v dvorani, moral bi pa dati program vlade po tisti 10. točki zakona o plebiscitu."
16,"Na koncu bi povedal še to, da so bile v govoru za nekatere poslance nesprejemljive trditve."
2,Hvala lepa.
2,Hvala lepa!
4,Želi še kdo razpravljati?
22,"Torej, če ne želi nihče več razpravljati, dajem na glasovanje predlog poslanca Golije, da se zapisnik popravi v smislu, kot je predlagal."
5,Kdo je za ta predlog?
3,Je kdo proti?
4,Se je kdo vzdržal?
6,Torej predlog je dobil potrebno podporo.
1,Hvala!
6,"Dobro, želi kdo razpravljati o zapisniku?"
2,"Prosim, ja."
9,"To, kar je bilo zdaj izglasovano, je zelo čudno."
12,"Ali to pomeni, da potem vi odstopate od tistega, kar ste govorili?"
18,"Ker, prosim, možno je samo to, da ostane to, kar je tu zapisano, to, kar ste vi govorili."
13,"Lahko pa se sprejme dopolnilo, da se Liberalna stranka s tem ne strinja."
7,Jaz se popolnoma strinjam z vašim predlogom.
10,"Samo moram ugotoviti, da se moram pač podrediti volji zbora."
40,"Če je zbor tako odločil, se bom pač podredil, čeprav smatram, da smatram, kot sem že uvodoma rekel, da je napisano pravilno, da lahko naslovite kritiko na predsednika, ki je vodil to skupno sejo, da jo je pač narobe vodil."
4,To je druga stvar.
6,"Zapisnik je pa stvar zase, kajne?"
8,Torej želi kdo razpravljati o zapisniku 13. seje?
7,"Ja, še 12. je treba, dobro je."
5,"Tovariš predsednik, eno dobronamerno opozorilo."
15,"Najbrž je treba dati zapisnik 12. ali 13. seje, kdo ima zdaj prav, na glasovanje."
10,Ker mi smo prej glasovali samo o spremembi ene formulacije.
15,"Najbrž je treba dati na glasovanje in jaz imam pravico povedati, za kaj bom glasoval."
32,"Glasoval bom proti potrditvi zapisnika iz razloga, ker ta zapisnik pač ne odgovarja resnici, ki je bila na seji in to na slavnostni seji, ki jo vsi, brez zamere, kujemo v nebo."
1,Hvala!
1,Dobro!
1,Gros!
31,"Jaz predlagam, da glasujemo še o mojem predlogu glede naslova 12., 13. in 14. seje, ker po naše je tista slavnostna seja po našem 13. seja, ona zadnja pa 14. seja."
5,"Ali popravimo, ali pa glasujemo."
2,Hvala lepa!
9,"Ja, tu jaz vam ne morem povedati številke pravilno."
8,"Prosil bi, da generalni sekretar lahko tukaj pojasni."
9,12. in 13. seja sta bili sklicani kot taki.
41,"Slavnostna skupna seja je bila sklicana na podlagi zakona in izida plebiscita posebej in take posebne, zlasti slavnostne seje vodimo posebej kot take seje pod posebno število s tem, da ne prekinemo toka številk rednih, v rednih rokih sklicanih skupnih sej."
1,Hvala!
19,"Torej ugotavljam na podlagi tega pojasnila, da je numeracija za usvojitev teh zapisnikov pravilna, tako, kot sem jo prebral."
9,"Torej, želi še kdo razpravljati o zapisniku 12. seje?"
9,"Če nihče ne želi razpravljati, dajem zapisnik na glasovanje."
4,To je 12. seje!
7,"Kdo je za to, da se potrdi?"
3,Je kdo proti?
4,Se je kdo vzdržal?
7,"Ugotavljam, da je zapisnik 12. seje odobren."
3,Prehajamo na razpravo.
13,Če je potrebno in če želi še kdo razpravljati o zapisniku slavnostne seje?
23,"Če ne želi, potem dajem najprej na glasovanje, tako kot je bilo dopolnjeno, predlog Franca Golije, da se zapisnik dopolni z njegovim zahtevkom."
5,To smo že odklonili ne?
4,"Ampak vendarle, zaradi intervencije."
2,V redu.
1,Hvala!
3,Potem smo sprejeli.
1,Dobro.
5,Dajem na glasovanje celoten zapisnik.
14,"Kdo je za zapisnik slavnostne seje, s tem vložkom, o katerem smo že glasovali?"
3,Je kdo proti?
4,Se je kdo vzdržal?
8,"Ugotavljam, da je zapisnik s tem vstavkom odobren."
11,"Prehajamo na glasovanje, oziroma najprej odpiram razpravo o zapisniku 13. seje."
3,Želi kdo razpravljati?
2,Ne želi?
7,"Če ne želi razpravljati, prehajamo na glasovanje."
9,"Kdo je za to, da se odobri ta zapisnik?"
3,Je kdo proti?
3,Seje kdo vzdržal?
8,"Ugotavljam, da je zapisnik 13. seje soglasno sprejet."
23,Potem prehajamo na 2. TOČKO DNEVNEGA REDA - PREDLOG O SPREMEMBAH IN DOPOLNITVAH USTAVNEGA ZAKONA ZA IZVEDBO USTAVNEGA AMANDMAJA 96 K USTAVI REPUBLIKE SLOVENIJE.
32,V skladu z amandmajem 98 k Ustavi Republike Slovenije se ustavni zakon za izvedbo amandmaja 96 sprejema na skupni seji vseh zborov Skupščine Republike Slovenije z dvotretjinsko večino vseh delegatov vseh zborov.
5,Predlog ustavnega zakona ste sprejeli.
29,Prejeli ste tudi redakcijske popravke k 2. in 4. členu in ste tako danes prejeli na mizo dopolnjen predlog zakona kot ga je izročila Ustavna komisija na današnji seji.
16,Razpravljali in odločali bomo torej o predlogu ustavnega zakona kot ste ga zdaj prejeli na klop.
8,Ali želi besedo poročevalec Komisije za ustavna vprašanja?
12,Določili ga nismo posebej in bi kar jaz v tem pogledu referiral.
10,"Torej, ta zakon je predložila in ga predlaga ustavna komisija."
25,"Gre v bistvu za recepcijo tistih zveznih predpisov oziroma za spremembo zveznih predpisov in delno recepcijo, v kolikor so bili sprejeti pred sprejetjem 96. amandmaja."
15,Ustavna komisija sama ni imela k temu pripomb in ga je sprejela v predloženi obliki.
5,Ali želi predstavnik izvršnega sveta?
7,"Prosim, Lojze Janko, republiški sekretar za zakonodajo."
2,Spoštovani zbor!
20,"Izvršni svet je predložil ustrezno gradivo, ki je bilo v obliki delovnega osnutka objavljeno v skupščinskem Poročevalcu 11. januarja 1991."
83,"Zato je ustavna komisija določila predlog sprememb in dopolnitev ustavnega zakona, ki so v bistvu sedaj takšne, da v celoti ohranjajo tisto besedilo, ki je bilo objavljeno v skupščinskem Poročevalcu z nekaterimi redakcijskimi spremembami in dopolnitvijo 8.č člena, s katerim skušamo iz slovenskega pravnega prostora izključiti delovanje zakona o finančnem poslovanju v tistih primerih, ko gre za insolventnost podjetij, za tisti 60-dnevni rok, ko je po dosedanjem tolmačenju in po črki zakona bilo neobhodno nujno, da je tako podjetje šlo v stečaj."
22,"V 8.č členu je zdaj to v bistvu na novo opredeljeno in je tudi utemeljeno, zakaj Izvršni svet predlaga takšno rešitev."
49,"V celoti Izvršni svet meni, da gre tu za nujno in logično nadaljevanje izključevanja posameznih določb zveznih zakonov iz pravnega sistema Republike Slovenije, ker niso v skladu z novo republiško zakonodajo in ker niso sprejemljivi glede na novo nastale razmere v Republiki Sloveniji in ob uveljavljanju nove republiške zakonodaje."
17,"Upam, da gre za zaključevanje takšnih posegov na ta način, ki sicer niso simpatični, so pa nujni."
13,"V imenu Izvršnega sveta predlagam, da predložene spremembe in dopolnitve ustavnega zakona sprejmete."
2,Hvala lepa!
2,Odpiram razpravo.
3,Želi kdo besedo?
8,"Če ne želi besede nihče, prehajamo na glasovanje."
17,"Ker gre za ustavni zakon, je potrebna dvotretjinska večina vseh poslancev, zato bi še enkrat ugotovili navzočnost."
4,Prosim delegate Družbenopolitičnega zbora.
2,Zbor občin.
3,Zbor združenega dela.
15,"183, torej potreben kvorum je podan in prosim, kdor je za predlog zakona, naj glasuje."
3,Kdo je za?
3,Je kdo proti?
4,Se je kdo vzdržal?
25,"Na podlagi tega glasovalnega izida ugotavljam, da sta za predlog ustavnega zakona glasovali dve tretjini vseh delegatov vseh zborov in da je tako zakon sprejet."
17,"S tem so izpolnjeni pogoji za razglasitev tega zakona in dovolite mi, da preberem akt o razglasitvi."
47,"Ker je izpolnjen pogoj iz 3. točke ustavnega amandmaja 98. k Ustavi Republike Slovenije, sprejema Skupščina Republike Slovenije na skupni seji vseh zborov dne 23. januarja 1991 odlok o razglasitvi ustavnega zakona o spremembah in dopolnitvah ustavnega zakona za izvedbo ustavnega amandmaja 96. k Ustavi Republike Slovenije."
35,"Razglaša se ustavni zakon o spremembah in dopolnitvah ustavnega zakona za izvedbo ustavnega amandmaja 96. k Ustavi Republike Slovenije, ki ga je sprejela Skupščina Republike Slovenije na skupni seji vseh zborov dne 23. januarja 1991."
11,"Kdo se, prosim, strinja s tako predlaganim odlokom, prosim da glasuje."
3,Kdo je za?
3,Je kdo proti?
4,Se je kdo vzdržal ?
47,"Na podlagi izida glasovanj ugotavljam, da je Skupščina Republike Slovenije na skupni seji vseh zborov dne 23. januarja 1991 sprejela odlok o razglasitvi ustavnega zakona o spremembah in dopolnitvah ustavnega zakona za izvedbo ustavnega amandmaja 96. k Ustavi Republike Slovenije in s tem razglasila ta ustavni zakon."
69,"Predsedniki Družbenopolitičnega zbora, Zbora občin in Zbora združenega dela so me obvestili, da so zbori sprejeli predlog ustavnega zakona k spremembam ustavnega zakona za izvedbo ustavnih amandmajev od 9 do 89 k Ustavi Republike Slovenije, kot ga je predlagala Komisija Skupščine Republike Slovenije za ustavna vprašanja, in sicer z dvema tretjinama glasov delegatov vsakega zbora, kot to določa drugi odstavek 2. točke ustavnega amandmaja 90. k Ustavi Republike Slovenije."
19,"S tem so izpolnjeni pogoji za razglasitev tudi tega ustavnega zakona in mi dovolite, da preberem akt o razglasitvi:"
47,"Ker je izpolnjen pogoj iz drugega odstavka 2. točke amandmaja 90 k Ustavi Republike Slovenije, sprejema Skupščina Republike Slovenije na skupni seji vseh zborov 23. januarja 1991 odlok o razglasitvi ustavnega zakona o spremembah ustavnega zakona za izvedbo ustavnih amandmajev 9 do 89 k Ustavi Republike Slovenije."
34,"Razglaša se ustavni zakon o spremembah ustavnega zakona za izvedbo ustavnih amandmajev 9 do 89 k Ustavi Republike Slovenije, ki ga je sprejela Skupščina Republike Slovenije na skupni seji vseh zborov 23. januarja 1991."
7,"Prosim, kdo se strinja s predlaganim odlokom?"
3,Je kdo proti?
4,Se je kdo vzdržal?
41,"Na podlagi tega glasovalnega izida ugotavljam, da je Skupščina Republike Slovenije na skupni seji 23. januarja 1991 sprejela odlok o razglasitvi ustavnega zakona za izvedbo ustavnih amandmajev 9 do 89 k Ustavi Republike Slovenije in s tem razglasila ta ustavni zakon."
8,S tem je ta točka dnevnega reda izčrpana.
22,"Preidemo na naslednjo točko dnevnega reda, to je na RAZPRAVO O OCENI RAZMER O PLEBISCITU IN PROGRAM AKTIVNOSTI ZA IZVEDBO PLEBISCITNIH NALOG."
6,Ali želi predstavnik Izvršnega sveta besedo?
3,Želi kdo razpravljati?
2,Odpiram razpravo.
3,Želi kdo razpravljati?
3,"Prosim, gospod Potrč."
6,"Spoštovano predsedstvo, spoštovane kolegice in kolegi!"
10,Predloženo gradivo lahko med drugim upravičeno ustvarja tudi naslednje vtise.
15,1. Da slovenska vlada izvedbeno ni bila dovolj pripravljena na plebiscit in stanje po plebiscitu.
18,2. Da v vladi niso bili kljub drugačnim izjavam pripravljeni scenariji aktivnosti za različne okoliščine izvajanja plebiscitne odločitve.
34,"Računala je, tako izgleda, seveda nerealno, da se bodo razmere razvijale na podlagi našega scenarija, ki smo si ga sami zamislili, ne pa, da imajo tudi drugi svoje scenarije, ki jih bodo poskušali uveljaviti."
21,"3. Da sedaj navidezno presenečena nad scenarij drugih, vlada vse bolj opozarja na možnost kaotičnega razpada Jugoslavije z vsemi negativnimi posledicami."
35,"Pri tem nimamo informacije o tem, ali nismo ocenili, koliko smo tudi sami s svojimi ravnanji, pa tudi z ignoriranjem dejanske oblasti, ki na žalost v organih federacije še obstoja, k takšnemu stanju bistveno prispevali."
34,"4. Da vlada sedaj, za razliko od predplebiscitnega obdobja vse bolj opozarja na najslabše možne gospodarske posledice odcepitve, ob tem pa nima, ali Skupščini ne želi sporočili programa gospodarske aktivnosti v takih razmerah in"
35,"5. Da vlado tudi sedaj in tu edino ostaja dosledna sebi, zahteva predvsem polna pooblastila za izbiro časa in prioritet ukrepov, pri čemer nam ne daje nobenih vsebinskih izhodišč ali usmeritev, kakšni bodo ti ukrepi."
16,Plebiscit je tako s procesom osamosvajanja vse manj sredstvo za ustreznejši razvoj in naše boljše življenje.
7,Vse bolj postaja cilj sam po sebi.
26,"Skupščina pa postaja vse bolj splošno politična tribuna, prostor za javno presojo in soočanje strankarskih stališč, vlada pa dejansko pridobiva na oblasti in sprejema najpomembnejše odločitve."
41,"Da se nam ne bi, tudi ko bomo sprejemali ta program dogodilo nekaj sličnega, bi želel, da dobimo do naslednje seje, ko bomo o njem odločali, nekaj pojasnil na vprašanj, ki jih imam, in tudi razmisleke o določeni dopolnitvi predloga programa."
2,Sprašujem naslednje.
22,"Ali vlada meni, da je glede na možnost spontanega razpadanja Jugoslavije še možno govoriti o optimističnih napovedih o Sloveniji v poplebiscitnem obdobju."
21,"Ali se mogoče bolj približujemo varianti o bistvenem zmanjšanju družbenega proizvoda, proizvodnje in standarda z resnimi problemi tudi v mednarodnih odnosih."
18,"Ali vlada meni, da so še mogoče aktivnosti in katere bi bile potrebne, da se zagotovi organizirano razdruževanje."
43,"Ali vlada meni, da so ekonomske posledice spontanega izsiljenega razpada Jugoslavije v primerjavi z organiziranim tako velike, da kaže ekonomskim posledicam posvetiti več pozornosti glede na politične zahteve za sprejemanje odločitev, ne da so pripravljene in brez da imajo tudi ustrezne ekonomske ocene."
24,"Kako je mogoče razumeti opozorilo, da bo ravnanje tujine v veliki meri določeno z našo pripravljenostjo za mirno in sporazumno reševanje problemov v Jugoslaviji?"
22,"Ali so ta opozorila res nova, ali pa jih vlada poudarja šele sedaj, ko se niso izpolnile obljube o hitrem mednarodnem priznanju?"
21,"Če niso nova, zakaj potem doslej nismo dajali nobenih resnih pobud za sporazumevanje, če pa so nova, kaj bomo storili sedaj?"
25,"In končno, kaj je razlog, da mesec dni po odločitvi na plebiscitu nismo sposobni sprejeti niti programa aktivnosti, kaj šele konkretnih odločitev za izvajanje plebiscita."
24,"Ali to pomeni, da konkretni scenarij za posamezne aktivnost v vladi pred plebiscitom niso bili pripravljeni, čeprav je dajala izjave, da je pripravljeno vse."
31,"Da vlada ni računala na možnost spontanega razpada Jugoslavije, da ni računala na reakcije drugih in tudi zvezne države, in je sedaj scenarij, vrstni red in tempo dolžna prilagajati novim razmeram."
32,"Ali to pomeni, da je vlada v svojih predlogih in odločitvah prisiljena popuščati raznim političnim pritiskom, ali pa res ima vse predloge strokovno domišljene, ali pa enostavno gre za kakršnekoli druge razloge."
4,Predlagal bi pa naslednje:
23,"1. Predlagal bi, da se v delu, kjer se govori o iniciativah za sodelovanje z republikami, sporoči, ali so take iniciative že dane."
13,Katere so realizirane in da mi v Skupščini le sprejmemo tukaj konkretni program.
23,"Jaz se drugače bojim, da bo zopet minilo tri mesece po naši načelni odločitvi za neke iniciative, teh inciativ pa dejansko ne bo."
24,"2. Vse točke programa naj bi imele poleg vsebine, bojim se pa da slednje ne bo, vsaj predvidene konkretne roke, kdaj jih bomo opravili."
16,"Gre za ponudbo, za dogovore republik oziroma za deklaracijo o možnem in bodočem sožitju v Jugoslaviji."
30,"Gre za osnutek pogodbe o konfederalni pogodbi oziroma ekonomski skupnosti ali kaki drugi skupnosti, o oblikovanju pogajalskih ekip Republike Slovenije, o osnutku sporazuma o pravnem nasledstvu Jugoslavije pa še kaj."
41,"Predlagam to iz enostavnega razloga, ker za te naloge pravzaprav vsi že najmanj mesec dni, dejansko pa mnogo dalj časa vemo, samo še enkrat jih napisati, za mene ni nobena garancija, da bi kdorkoli kaj naredil, da bi bile zares realizirane."
1,In.
29,"3. Predlagal bi, naj se poskuša oblikovati tudi konkretna stališča do načina in vsebine delovanja zveznih institucij v tem prehodnem obdobju, tako skupščine, Predsedstva SFRJ in Zveznega izvršnega sveta."
35,"Ocenjujem namreč, da je slabo, da imamo o tem tako različne, mnogokrat spreminjajoče se poglede, da imamo pravico različno tolmačiti skupščinske sklepe, dejansko pa se nam dogaja, da smo vsak dan znova zaradi česa presenečeni."
51,"Ne mislim, da bi tako dopolnjen program, ki bi dejansko moral biti vsebinski, ne pa samo formalno dopolnjen, kaj veliko pomagal, mislim pa da bi pomagal vsaj to, da bi imeli nekoliko konkretneje zapisane obveze in da bi postopoma začeli naloge, ki smo si jih na plebiscitu zastavili, tudi konkretno izvajati."
2,Hvala lepa.
4,Besedo ima Borut Pahor.
3,Hvala za besedo.
26,"Še vedno sem prepričan, da so stvari, ki zahtevajo funkcionalni konsenz in ki silijo k funkcionalnemu konsenzu in kjer je dobro, da se doseže nacionalni konsenz."
39,"Ena izmed takih stvari je gotovo zunanjepolitična usmeritev in mislim, da je sedanja vlada mnogo naredila za promocijo Slovenije ne samo v evropski prostor, tudi sicer, mislim, da je premalo storila na ekonomskem področju, ampak pustimo sedaj analizo tega."
18,"Predlagam, da si vzamemo čas za to, da posvetimo eno izmed skupnih sej strateškim usmeritvam slovenske zunanje politike."
36,"Čas je dozorel, kliče k temu in predlagam, da to storimo čimprej, ker vlada v senci je s svojimi ljudmi, strokovnjaki in znanstveniki pripravljena konstruktivno sodelovati tako pri pripravi strateških usmeritev kakor tudi potem pri izvajanju."
2,Hvala lepa.
4,"Gospod predsednik, spoštovani zbore!"
35,"V tem političnem trenutku se sprašujem, kakšen je namen izdajanja teh zakonov v času poteka intenzivnih razgovorov in argumentiranih razprav predstavnikov, in to najvišjih predstavnikov republik in narodov, med seboj in na ravni predsedstva Jugoslavije."
31,"Ocenjujoč rezultate prvega kroga skupnih in posameznih razgovorov in srečanj, se ustvarja vtis, da bo prišlo do dogovora o novi Jugoslaviji in da se bodo posamezna vprašanja reševala na skupni ravni."
20,"V prid temu govori izjava najvišjih predstavnikov, da uporabim prijateljsko hrvaško besedo ""čelnika"" od predsednika Kučana, do predsednika BiH Izetbegovića."
20,"Pa tudi minister Rupel je v intervjuju za časopis Borbo dobesedno rekel ""niti na pamet nam ne pride kakršnakoli odcepitev""."
27,"Nenazadnje potrjuje to tudi izjava dr. Janeza Drnovška, ki je predlagal, da mi v slovenski skupščini, v Sloveniji, zamrznemo zadeve, ki se nanašajo na vprašanja obrambe - vojske."
29,"Tudi najnovejšo izjavo Predsedstva Republike Slovenije sem razumel, da je prišel čas, ko se moramo izogniti vsemu tistemu, kar bi poslabšalo situacijo in še bolj poglobilo krizo v Jugoslaviji."
27,"Ocenjujem, če bomo nadaljevali po tej poti, torej, da pišemo eno in govorimo drugo, t.j. delamo drugo, ne bomo naredili nič dobrega ne sebi, ne drugim."
8,Hkrati pa kažemo dva obraza naše slovenske politike.
23,"Na eni strani taktično umirjamo situacijo in pridobivamo na času, na drugi strani pa zaključujemo procese odcepitve, da ne rečem razbijanja skupne domovine."
32,"Zaradi gradiva, ki smo ga dobili na klop z naslovom ""Ocena razmer po plebiscitu in program aktivnosti za izvedbo plebiscitnih nalog"", ocenjujem, da je vlada prvič dala celovito oceno s programom ukrepov."
15,"V celoti se strinjam s stavkom v 2. točki na drugi strani, ki se glasi."
18,Ravnanje tujine bo v veliki meri določeno z našo pripravljenostjo za mirno in sporazumno reševanje problemov v Jugoslaviji.
22,"Sprašujem se, kaj smo storili mi, kateri dokument smo predlagali, ki bi bil naravnan v smeri mirnega reševanja krizne situacije v Jugoslaviji."
6,Po moji oceni doslej še nobenega.
19,"Strinjam se s prvo točko tega dokumenta, kjer je med drugim rečeno: ob nemoči zvezne vlade itn. država razpada."
13,"Mi pa z našimi odločitvami izdatno pomagamo, da bi ta država čimprej propadla."
9,"Mislim, da v tem dokumentu obstaja tudi ena nelogičnost."
29,"Namreč v točki 8, ki govori o programu aktivnosti, se govori, da bosta Republika Slovenija na eni strani in Jugoslavija na drugi strani podpisale sporazum o pravnem nasledstvu Jugoslavije."
19,"Sprašujem se, kako to, ko pa Jugoslavijo ne priznavamo kot enakopravnega partnerja v razgovorih o prihodnosti Slovenije in Jugoslavije."
22,"Zato apeliram, ne bodimo trmasti in enostranski temveč, da poleg partnerjev, to so republike, sprejmemo kot partnerja tudi Jugoslavijo oziroma njene institucije."
18,"To bi bilo prav gotovo zelo dobro, hkrati pa bi odpravili tudi to nelogičnost iz predloženega dokumenta vlade."
15,"Zato predlagam, da bodimo prvi in pripravimo neki predlog k umiritvi krizne situacije v Jugoslaviji."
37,"Predlagam amandma, da se zamrznejo vse aktivnosti iz točke 6, zadnje alinee, ""vojaške obveznosti, obrambe in zaščite"", to pomeni, da zamrznemo aktivnosti, ki urejajo vojaška vprašanja v Sloveniji in v Jugoslaviji do zaključka sporazuma o bodoči Jugoslaviji."
19,Obenem vso energijo in sredstva pa usmerimo v reševanje perečih gospodarskih problemov Slovenije in osamosvajanja Slovenije na gospodarskem področju.
5,"Predlagam, da ta amandma sprejmete."
1,Hvala.
4,Besedo ima Zvone Žagar.
3,Dame in gospodje!
12,Nekaj vidikov o programu aktivnosti za izvedbo plebiscitnih ciljev s stališča gospodarstva.
8,V 1. točki je omenjen sprejem nove ustave.
10,"Mislim, da nova ustava s stališča gospodarskih problemov ni bistvena."
20,"Čeprav jo je potrebno čimprej sprejeti, ker kot pravni akt gospodarstvu ne bo ničesar pomagala, ker gospodarstvu so potrebna dejanja."
16,"Naslednja zadeva, ki se mi zdi potrebna, je sicer tekoče poslovanje federacije na najnujnejši način organizirati."
2,To podpiram.
31,"Glede prednosti, ki bi jih imel dogovor republik oziroma deklaracija o možnem bodočem sožitju v Jugoslaviji in hkrati osnutek pogodbe o konfederaciji oziroma o ekonomski skupnosti, je ravno tako kot prednost."
40,"Če ga pogledamo z gospodarskega stališča, ni po mojem mnenju na takem mestu, da bi lahko imel prednost, ker gospodarski tokovi tečejo iz drugih razlogov in sami od sebe, niso odvisni od nekih državnih organov ali konfederalnih ali kakšnih drugih."
7,Namreč gospodarski tokovi imajo povsem druge zakonitosti.
9,"Poudarjam, vse to kar govorim, govorim z gospodarskega stališča."
16,"Naslednja stvar, kar podpiram, pa je oblikovanje in sprejem najnujnejše republiške zakonodaje na področju finančnega sistema."
19,"Pomeni vzpostavitev neodvisnega plačilnega sistema, lastni bančni denarni sistem, vzpostavitev centralne banke Slovenije in prevzem nadzora nad bančnim sistemom."
22,"To postane kot prednost, ker gospodarstvo vsak dan izgublja izredno velike vsote oziroma z drugimi besedami, se siromaši iz dneva v dan."
20,"Predlagam, da tukaj vlada posveti malo, da se temu vlada bolj posveti in na tem področju naredi bolj odločne korake."
11,"Najbolj bistvena zadeva pri celi stvari pa je, kako premagati recesijo."
15,"Temu se lahko reče tudi z drugimi besedami situacija, kjer ni nikakršne volje za investiranje."
28,"Namreč ta recesija ni ideološka zadeva in tudi ni odvisna od politične samostojnosti, ampak je odvisna predvsem od poslovne samostojnosti oziroma neke svobode duha oziroma volje do ustvarjanja."
27,"Ta zadeva pa ni odvisna od Skupščine oziroma od pravnih aktov, ki jih mi stalno sprejemamo in želimo z njimi nekaj premakniti, kar se sploh ne da."
16,"Torej osnovni problem za mene je recesija in ukrepi na finančnem področju, gledano z gospodarske strani."
2,Hvala lepa.
2,Hvala lepa.
2,Gospa Pozsonec.
4,Spoštovani kolegi in kolegice!
11,"Rada bi spregovorila o negotovosti in strahu, ki preveva celo Slovenijo."
5,To je strah od vojne.
15,"Ne glede na to, ali je s taktičnega vidika primerno o tem govoriti ali ne."
19,"Moram reči, da je za naš obstoj izrednega pomena to, da dosežemo svojo samostojnost in neodvisnost po mirni poti."
10,"Zaskrbljujoče pa je, da se čedalje glasneje rožlja z orožjem."
29,"Zato pozivam republiško vodstvo in to skupščino, da storita vse, kar je v njuni moči, da se ne bi zapletli v spopad na strani nobene koalicije, v nobenem zavezništvu."
4,"Ponavljam, v nobenem zavezništvu."
20,"Svojo samostojnost moramo doseči tako, da ne bomo prelili niti kaplje krvi, da ne bomo izgubili niti enega samega življenja."
10,"Najpomembnejša nam mora biti varnost naših državljanov, varnost državljanov Slovenije."
10,To je veliko bolj pomembno kot kakršnokoli zavezništvo med republikami.
5,Želi prosim še kdo besedo?
1,Ja.
1,Smole.
1,Spoštovani!
22,"Prvič, o bistvenih mednarodnih vprašanjih in strateški orientaciji ne more odločati Izvršni svet Slovenije, ampak mora o tem odločati Skupščina Republike Slovenije."
9,"Jaz bi prosil, da to sprejmemo tudi kot sklep."
36,"Nam se nenehno dogaja, da se ignorira skupščinska komisija za mednarodne odnose, da se njo poriva na vzporedni tir in da se vse bistvene stvari glede mednarodnih odnosov odločajo in izvajajo izključno samo v Izvršnem svetu."
15,"Mislim, da je to slabo za Izvršni svet, da je to slabo za Republiko Slovenijo."
16,"Ne gre tu za nobene obtoževanje, gre samo za to, da stvari postavimo na pravo mesto."
17,"Jaz ne poznam nobene parlamentarne zahodne demokracije, kjer bi bil parlament odrinjen od reševanja ključnih mednarodnih vprašanj."
51,"Drugo, v oceni Izvršnega sveta o razmerah po plebiscitu in programu aktivnosti na izvedbi plebiscitnih nalog je v točki 7 ""oblikovanje pogajalskih ekip iz Republike Slovenije"" pravilno rečeno - po mojem mnenju vsaj, da je treba, da Skupščina Republike Slovenije sodeluje v pogajanjih znotraj Jugoslavije in z vsemi drugimi subjekti sedanje Jugoslavije."
5,Govori se o parlamentarnih delegacijah.
14,"Jaz bi prosil, da se to dopolni, da bodo te parlamentarne delegacije pluralno sestavljene."
32,"Mislim, da je to zelo pomembno, kajti, če se bo šlo samo na to, da bo en del strank zastopan v teh parlamentarnih delegacijah, potem je to slabo za naše pogajalske pozicije."
51,"Kot tretje bi glede 9. točke ""Začetek aktivnosti za včlanjevanje Republike Slovenije v mednarodne organizacije"", kar seveda tretiram širše v smislu promocije Republike Slovenije, in prizadevanj za mednarodno priznanje Slovenije, predlagam, da Skupščina tudi danes zelo jasno sprejme sklep, da bodo na tem področju delovale delegacije Skupščine Slovenije v pluralni sestavi."
30,"Nam se nenehno dogaja to, da tudi tam, kjer gredo neke delegacije, v kolikor se predhodno posebej ne opozori, se ta delegacija formira zelo enostransko politično, samo iz določenih struktur."
5,"Mislim, da je to slabo."
25,"Če hočemo iti zavestno v široko mednarodno aktivnost, potem mislim, da je tu posebna vloga delegacij Skupščine Slovenije in te delegacije morajo biti pluralno sestavljene."
12,"Zato predlagam, da danes vendarle na teh točkah sprejmemo tudi konkretne sklepe."
2,Hvala lepa.
2,"Prosim, izvolite."
4,"Spoštovani kolegi, cenjeno predsedstvo!"
26,"Jaz sem na hitro, ko smo danes dobili na mizo ta program aktivnosti, to pogledal in osebno, ker izhajam iz gospodarstva, dajem absolutno prioriteto gospodarskemu dogajanju."
12,"Mislim, da večina naših občanov in volivcev tudi tako te stvari doživlja."
13,"Vse to naše pravno in politično ""krancljanje"" je verjetno s to odločitvijo že..."
7,"Gospod poslanec, jaz vas tukaj ne slišim."
56,"Ker je akutna ravno ekonomska komponenta in je v drugi točki tega gradiva posvečeno tej temi in na tretji strani 2. točke, citiram: ""Izvršni svet se je ob upoštevanju finančnih sredstev in mednarodnih reakcij odločil za postopno uvajanje slovenske valute z njenim začetnim 100% pokritjem ter s tečajnim stimuliranjem izvoza, destimuliranjem uvoza in povečanjem likvidnosti gospodarstva."
12,Samo tako je brez ustreznih deviznih rezerv mogoče zagotoviti stabilnost nove valute.
23,"Takšno uvajanje je tehnično pripravljeno, zakon o Narodni banki Slovenije in zakon o uvajanju vzporedne valute bosta 23.1.1991 poslana organom Skupščine Republike Slovenije."
41,"Situacija je tako akutna, da se kriza tako hitro poglablja, tukaj je tudi naveden strahoten padec industrijske proizvodnje v decembru; ta padec, strmi padec upadanja ekonomske aktivnosti se nadaljuje pošastno v januarju in direktorji v podjetjih enostavno ne vemo, kako delati."
38,"Mi moramo sedaj imeti in mislim, da tudi država mora imeti, poleg davčne politike še monetarno politiko, in to je jedro vse zadeve, dokler imamo mi skupni jugoslovanski denar in monetarno politiko v Beogradu, ne moremo nič narediti."
36,"Zato sem presenečen, če tu pravi, kje je ta predlog zakona, ki bi ga morali imeti danes na mizi, kot je tukaj navedeno, in bi jih morali danes obravnavati in po mojem mnenju danes tudi sprejeti."
16,"Prosim odgovor oziroma zahtevam, da to jutri dobimo na klop; obravnavamo in sprejmemo ta dva zakona."
2,Hvala lepa.
2,Hvala lepa.
4,Želi še kdo besedo?
42,V tem pogledu moram glede na zadnjo intervencijo dati pojasnilo: Izvršni svet je za danes predložil osnutek zakona o Narodni banki in sem ga jaz že dodelil pristojni skupščinski komisiji za kreditno-monetarne odnose v obravnavanje in bo šel čisto po rednem postopku.
35,"Opozarjam še na to, da je ta zakon bil označen kot strogo zaupen akt in bo zaradi tega najprej dodeljen tej komisiji in pozneje čisto v proceduralnem postopku, kot bo procedura šla, tudi ostalim poslancem."
39,"V kolikor ne želi nihče več razpravljati, potem bi jaz to razpravo povzel v tem smislu, da se ta zbor strinja s sugestijami, ki so bile tukaj v razpravi dane in da to posredujemo Izvršnemu svetu v njegovo ravnanje."
50,"Poslanec Smole je predlagal dva čisto konkretna sklepa, s katerima mislim, da se vsi strinjamo, celo ne glede na to, da bi o njima posebej sklepali, ker to že skozi institucije Skupščine same sledi - jaz se z njim popolnoma strinjam, bi pa vendarle na to še posebej opozoril Izvršni svet."
9,"V kolikor nihče nima več v razpravi pripomb, potem ..."
9,"Ja, prosim, Janko Lojze iz Republiškega sekretariata za delo."
2,Spoštovani zbor!
35,"Najprej moram povedati, da vsi ti dodatni predlogi, pomisleki, so takšne narave, da jih Izvršni svet šteje kot izjemno koristne in tehtne in jih bo v najkrajšem času proučil in seveda zadevo dopolnil in izpopolnil."
39,"Mislim da problemi, na katere so opozorili zlasti gospod Žagar in drugi, da je treba tej recesiji napraviti konec in da je treba določiti neke jasnejše ukrepe, so seveda še kako tehtni in za Izvršni svet v bistvu zavezujoči."
26,"Moram pa pri tem povedati, da tisto, kar pogrešate zdaj in ste menili, da sodi v program aktivnosti za izvedbo plebiscitnih ciljev, tega še nismo predložili."
30,"Namreč gre za ključno razvojno strateško usmeritev, za določitev predlogov tekoče ekonomske politike in razvojne politike z vsemi ukrepi, ki jih Izvršni svet mora predložiti kot politiko za leto 1991."
69,"Ob različnih razvojnih scenarijih, ob različnih predpostavkah in seveda na eni strani ob teh pogojih za tržno zasnovan gospodarski sistem prihaja Izvršni svet s socialnim programom oziroma predlogom socialne politike in vsa ta razprava, bo seveda razprava o osnutku republiškega proračuna za leto 1991, tako da tisto, na kar nismo danes odgovorili oziroma kar ni v programu zajeto, to pa je v glavnem resnično ta tako težko pričakovana tema."
9,"Namreč, predlog politike za leto 1991 in to dobite."
35,"Izvršni svet to intenzivno pripravlja, vsak dan trdno delamo in zdaj se glede na te različne scenarije, različne predpostavke pripravljajo ti dokumenti, ki bodo skupaj z osnutkom republiškega proračuna dani za skupščinsko zasedanje v februarju."
1,Hvala.
2,Hvala lepa.
19,"V kolikor ni več razprave, zaključujem to točko in je s tem tudi izčrpan dnevni red te skupne seje."
29,"V kolikor se bodo zbori odločili za skupno zasedanje po točki, kar se tiče zalivske vojne in problematike pribaltskih držav, prosim da se predstavniki najprej sestanejo in hvala lepa."
