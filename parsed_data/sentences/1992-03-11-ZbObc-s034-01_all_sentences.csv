7,"Spoštovane poslanke in poslanci, gospe in gospodje!"
8,Pričenjam 34. sejo Zbora občin Skupščine Republike Slovenije.
19,"Za današnjo sejo Zbora so se opravičili: Vika Potočnik, Janez Jug, dr. Cveto Gradišar, Branko Novak in Anton Kuzman."
9,Po podatkih službe je na seji prisotnih 44 poslancev.
6,"Prosim, da ugotovimo prisotnost v dvorani."
5,"Mislim, da nekateri niso pritisnili."
4,Poglejmo še enkrat prisotnost.
6,"Prosim, da vsi pritisnete na tipko."
10,Tako je zbor sklepčen in lahko pravno-veljavno razpravlja in sklepa.
8,Prehajamo na določanje dnevnega reda 34. seje zbora.
33,"S sklicem seje je bilo predlagano, da bo na tej seji zbor obravnaval osnutek zakona o proračunu Republike Slovenije za leto 1992, ki ga je na podlagi sklepov zborov predložila Vlada Republike Slovenije."
53,"Na seji dne 4.3.1992 pa je zbor sklenil, da se na dnevni red današnje seje uvrstijo še naslednji zakoni: predlog zakona o industrijski lastnini; predlog zakona o visoki pomorski in prometni šoli v Piranu in predlog za izdajo zakona o posebnih dajatvah pri uvozu in izvozu kmetijskih pridelkov in živil, z osnutkom zakona."
15,O tem sklepu zbora ste bili tudi pisno obveščeni z dopisom z dne 4. marca.
32,"Vlada Republike Slovenije je včeraj predložila predlog zakona o intervencijah v gospodarstvu in predlaga, da ga zbor obravnava in sprejme po hitrem postopku v skladu s 314. členom Poslovnika Skupščine Republike Slovenije."
6,Želi predstavnik vlade ta predlog obrazložiti?
6,Želi o tem predlogu kdo razpravljati?
4,"Prosim, gospod dr. Glavič."
4,"Gospod predsednik, spoštovani zbor!"
18,"Pred sabo imamo podoben zakon, kot smo ga sprejeli tudi v lanskem letu in tudi rezultati bodo podobni."
16,"Sistemski pristop to pač ni in denar se deli, bi rekel, še vedno po socialističnih načelih."
25,"Zadnjič smo razpravljali v tem zboru o izgubah in plačah na tržišču in to je prava rešitev, ne pa tak zakon kot je tu predviden."
14,"Testirali smo oziroma spraševali, kaj je za tem zakonom; kakor vemo sta dva projekta."
10,"Eden za 6 milijonov DEM, drugi za ne vem koliko."
5,Taka dva projekta velja podpreti.
27,"Jaz sem za to, da država da ustrezne garancije potem, ko se je prepričala, da regresira kakšne obresti, sicer pa naj banke skupaj s podjetji prevzamejo odgovornost."
8,"Tako da mislim, da tak zakon ni potreben."
12,"Mimo tega vemo, da je 18 milijard luknja v proračunu že sedaj."
6,To bi pomenilo dodatnih 45 milijard.
40,"V tem trenutku pa vemo, da je tečaj napačno postavljen, tako da tudi s tega razloga ni mogoče pristati na neproračunsko porabo, ki je tipičen instrument socialističnih držav v razpadanju, niti ne tistih, ki se še kolikor toliko držijo pokonci."
30,"Tako da bi predlagal, da zavrnemo razpravo o tem in če vlada misli, da je v proračunu treba kaj spremeniti, naj preloži ustrezni amandma, pa bomo o tem amandmaju razpravljali."
59,"Če pa bi zbor menil, da ta predlog, kljub vsemu, uvrstimo na dnevni red, potem bi bili mi za normalno proceduro, ker bi bil to predlog za izdajo, kvečjemu osnutek, zato da bi mogoče uspeli prepričati vas, pa tudi mogoče koga v vladi, da bi bil čas, da se lotimo sanacije sistema, ne pa, da ga še naprej uničujemo."
2,Hvala lepa.
2,Hvala lepa.
4,Gospod Lukač ima besedo.
4,Spoštovane kolegice in kolegi!
6,To pot moram gospoda Glaviča popraviti.
17,"Namreč, gre za čisti interventni zakon, ki štrli iz naših želja in zahtev, da ustvarimo tržno gospodarstvo."
21,"Ta zakon, ki je tu predložen, katerega naj bi sprejeli po hitrem postopku, je zakon, s katerim vlada prevzema funkcije banke."
25,"To so čisti kreditni odnosi, ki bi jih morale poslovne banke zagotoviti tudi ne samo v že normalnem, ampak tudi še v nastajajočem tržnem gospodarstvu."
15,"Tretji razlog pa je ta, da s tem zakonom v celoti zadolžujemo proračun prihodnjega leta."
46,"Ne da bi vedeli kakšni bodo učinki in kako bo sploh lahko vlada delovala, kajti v tem zakonu se predvideva vrsta pooblastil, ki po mojem mnenju vladi ne gredo, ker vlada ne more opravljati takih finančnih transakcij in takih zadev, ki jih predvideva v tem zakonu."
9,"Zato predlagam, da ga ne uvrstimo na dnevni red."
2,Hvala lepa.
2,Hvala lepa.
4,Gospod Zakonjšek ima besedo.
4,"Gospod predsednik, spoštovani zbor!"
19,"Zakonodajno-pravna komisija je dobila včeraj na klop predlog zakona o intervencah in je sklenila, da o njem ne razpravlja."
28,"V neformalnem razgovoru v tej komisiji smo ugotovili, da zelo globoko posega v nekatera sistemska vprašanja; odnos med tem zakonom in proračunom, o čemer je že bil govor."
31,"Tako da tudi jaz, ne v imenu Zakonodajno-pravne komisije, pač pa osebno, predlagam z istimi argumenti, ki so bili danes tu že podani, da tega zakona ne uvrstimo na dnevni red."
2,Hvala lepa.
2,Hvala lepa.
4,Želi še kdo razpravljati?
2,Gospod Šonc.
2,Spoštovani kolegi!
14,"Namreč, v lanskem in letošnjem letu imamo sredstva za intervencije v gospodarstvu v proračunu."
40,"Kot mi je poznano, tudi pri nas je taka situacija, da se dejansko vrši pritisk na vlado, da firme, ki so, da podjetja, ki so dejansko v slabi situaciji zaradi različnih vzrokov, iščejo sredstva, da ne bi šla v stečaj."
14,"Tak primer je pri nas Metalna, tak primer je Videm, pa še katera druga."
27,"Jaz sem za to, da se zakon da na dnevni red in da o njem razpravljamo, vendar sredstva, ki so v proračunu, so tako in tako limitirana."
20,"Vlada pa mora imeti koncept, da vidi pod kakšnimi pogoji, če se ta sredstva da, se jih tem podjetjem da."
3,"Namreč, povem primer."
14,"Videm, on je tipična firma, ki je bila projektirana in izvedena za jugoslovanski trg."
26,"Ona je bila tudi maksimirana na to in dejansko je v situaciji, ko se je jugoslovanski trg zmanjšal ne za 30%, zmanjšal se je za 70%."
5,Praktično je v neizhodnem položaju.
17,"Čez noč taka ogromna firma ne more narediti prestrukturiranja, ne more narediti novega programa in tako dalje."
19,"Jaz se zavzemam, da se zakon da na dnevni red in da o njem razpravljamo in da se dogovorimo."
2,Hvala lepa.
2,Hvala lepa.
2,Gospod Gros.
11,"Ostro nasprotujem temu, da bi ta zakon šel na dnevni red."
11,"Vlada, v kolikor je res problem, je to vedela dve leti."
21,"To, kar ste vi, gospod Šonc, govorili, češ da so bile programirane tovarne na jugoslovanski trg, to enostavno ne zdrži kritike."
10,"Ta trg je bil že prej slab, bil je zavajajoč."
4,Našo industrijo je zavedel.
9,"Zavedel jo je tako, da je postala slaba industrija."
9,"Zato se ne strinjam s tem, kar ste povedali."
14,"In naše firme se morajo preusmeriti v pravi trg; to je zahodni, svetovni, kakršenkoli."
24,"Da bomo pa mi sprejemali zakon o intervencijah v gospodarstvu sedaj skupaj s proračunom in naprej vzdrževali te gnile firme, to pa je nedopustno."
5,To en more tako iti.
5,To se mora celovito reševati.
38,"Mora se nam najprej tu predočiti eno vizijo gospodarskega razvoja Slovenije, da bomo sploh vedeli, o čem bomo govorili, ne pa da se bo tukaj dalo v bistvu vladi bianco menico, da bo delila denar po svoji uvidevnosti."
8,To se enostavno ne moremo s tem strinjati.
26,"To je dejansko tako, kot je gospod Glavič rekel, to je nazaj v boljševizem in v ideološko razdeljevanje denarja, kakor je Beograd delal zadnjih 50 let."
2,Hvala lepa.
2,Hvala lepa.
10,"Besedo ima gospod dr. Andrej Ocvirk, podpredsednik Vlade Republike Slovenije."
6,"Spoštovano predsedstvo, spoštovane poslanke in poslanci!"
17,"Če sem se oglasil, je seveda potem moj predlog, da se ta zakon uvrsti na dnevni red."
10,"In sicer zaradi tega, kajti danes obravnavate tudi osnutek proračuna."
20,"In če hočemo ta osnutek proračuna potem realizirati, ustvariti prihod prihodkov, potem to gospodarstvo ne more in ne sme propasti."
13,"Nam se danes pojavlja na področju gospodarstva ogromno problemov, pripravljeni smo vse reševati."
7,Problemov v gospodarstvu pa nismo pripravljeni reševati.
17,"Mi smo gospodarstvo dodatno obremenili, namesto da bi ga razbremenili, na določenih področjih; tudi na proračunski porabi."
21,"In drugič, gotovo se absolutno strinjam, da bi brez investicij v gospodarstvu bilo bolje funkcionirati in da mora gospodarstvo samo funkcionirati."
14,"Vendar potrebno je neko prehodno obdobje, da bo gospodarstvo začelo samo funkcionirati, kot tako."
26,"Gospodarstvo, če kdo misli, da se lahko v eni noči, ali pa v enem letu preusmeri popolnoma na druga tržišča, potem mislim, da je to nerealno."
15,"Nerealno zaradi tega, ker, ko je imela Japonska 12% rast, smo govorili o japonskem čudežu."
48,"Če hočemo imeti mi 12% ali 20% rast izvoza na zahodno tržišče, kjer imamo že danes 64% našega vsega izvoza, potem veste, da so to visoki dosežki, da je to marsikatera firma sposobna, niso pa te firme vse še sposobne, da je treba še na določenem področju intervenirati."
32,"Mi vemo, da so vse naše firme podkapitalizirane zelo preprosto zaradi tega, ker v času visoke inflacije, to se pravi, si nobena firma za slabe čase rezerv in kapitala ne more ustvariti."
27,"In če si ga ni mogla ustvariti in je podkapitalizirana, potem je tudi danes ogromno firm, ki bi naj izvažale na zahod, so neusposobljene za to delo."
28,"In zaradi tega so tudi kriteriji napisani, da imajo absolutno prioriteto tiste firme, ki bodo delale oziroma ki izvažajo na zahod, da jih usposobimo, da to lahko delajo."
22,"To ni edina stvar, ker je tudi bil v proceduri zakon za investicijsko banko, za stimuliranje izvoza tudi ena izmed takih stvari."
17,"Vendar, zato je moj predlog, ni to noben, prehod iz enega boljševizma v drugega, kakor sem slišal."
13,"To se pravi, moramo imeti neko prehodno obdobje, da se to gospodarstvo usposobi."
12,To gospodarstvo ne more iti s tako hitrostjo kot krogla iz puške.
3,To je jasno.
4,Rabi svoj delovni čas.
39,"Mislim, da se vse kriterije, vse stvari, da se ne bi to dogajalo, ker ste vi gospod Gros trdili, da bo pač vlada delila, se naj vgradi in se naj definira tako, da vlada tega ne bo mogla delati."
15,"Da ne bo to od nekih subjektivnih kriterijev odvisno, ampak da bo ta stvar objektivizirana."
5,Absolutno se strinjam s tem.
28,"Vendar brez tega bodo veliki problemi na marsikaterem sektorju in mislim, da tudi če je samo vprašanje garancij, ki jih moramo dati za določene dejavnosti, je to veliko."
23,"Zato bi prosil za razumevanje in prosim, da vsaj na dnevni red uvrstite, ker bo potem verjetno vsebinska razprava že tudi ob tem."
2,Hvala lepa.
12,"Najprej ima gospod Šonc repliko, potem pa Atelšek, Lovšin in dr. Glavič."
3,Je precej prijavljencev.
6,"Gospodu Grosu, da ne bo nesporazuma."
21,Popolnoma se strinjam z vašimi stališči in tudi jaz delam že 10 let v obrtništvu; to je praktično tržno usmerjena panoga.
25,"Vendar, moramo vedeti, da je dejansko današnja realnost taka, to kar je rekel že tudi podpredsednik Ocvirk, da se tu čez noč ne da spremeniti."
12,"In strahotni pritiski so tudi iz baze, zakaj vlada nič ne naredi."
13,"""Zakaj nič ne naredite, saj vidite kaj se dogaja, vse hudič jemlje"" itn."
27,"Namreč smatram, da ta zakon moramo sprejeti, vendar seveda, da paralelno to, kar je že bilo rečeno, makro program in to je pa treba sprejeti, to zagotovo."
4,To že skozi zahtevamo.
2,Hvala lepa.
2,Hvala lepa.
2,Gospod Atelšek.
6,"Spoštovani predsednik, spoštovani poslanci in poslanke!"
25,"Mislim, da je prav, da pod določenimi pogoji uvrstimo to na dnevni red kot osnutek, ne pa kot predlog in da začnemo diskutirati o tem."
21,"Vendar bi vlada morala k temu dostaviti še dodatne dokumente: kakšna bo upravljavska struktura v gospodarstvu, tam, kamor bo denar namenjen."
21,Kajti drugače bo to podeljevanje nekega denarja in bo to zopet šlo tako naprej kot sta imela prav Gros in Glavič.
25,"Odkrito vam povem: ne zanesem se, da so upravljavske strukture ""ta prave"" v našem gospodarstvu in da je tu zdaj največji ""feler"" v vsem tem."
12,"Ne samo denar, ampak poleg denarja manjka tudi še nova upravljavska struktura."
5,To je ena izmed zadev.
16,"Drugi del je, da je vlada imela že od 31.12. interventni zakon, ki je 31.12.1991 potekel."
8,"In je dr. Ocvirk rekel, ja moramo hitro."
24,"Zdaj je tri mesece; prej se ni niti dinarja investiralo in se ni ničesar pripravilo v tem smislu, zdaj pa zopet gremo na hitro."
10,"Tako da se mi vsiljuje vprašanje, kaj sploh vlada želi?"
12,Ali bo zopet tako ostalo kot je bilo pri prvotnem interventnem zakonu?
15,"Tretja zadeva, ki bi jo podprl, je, da vlada ne more tega denarja sama deliti."
27,"Ali ga usmerja preko bank, ali za programe, ki so točno določeni s smislom upravljalske strukture oziroma predlogom kakšna mora biti, kako bo ta država soupravljala itn."
7,"Mora se vedeti, kam ta denar gre."
16,"Kajti v časopisu sem zvedel, da je itak, dobro je, je državna udeležba v teh podjetjih."
14,"Če je državna udeležba v teh podjetjih, potem mora biti tudi to soupravljalstvo zastopano."
9,"Na kakšen način bo zastopano, pa mora nekdo reči."
2,Hvala lepa.
2,Hvala lepa.
4,Gospod Lovšin je naslednji.
5,"Spoštovane delegatke, poslanke in poslanci!"
18,"Mislim, da sploh ni mogoče razpravljati o tem, ali je treba razpravljati o takem interventnem zakonu ali ne."
37,"O problemih v gospodarstvu in o reševanju teh problemov bi morali dejansko razpravljati že zdavnaj in če razpravljamo ta trenutek, se pravi vzporedno s proračunom, je dejansko to resnično poslednji trenutek, v katerem je to potrebno razpravljati."
21,"Gospodarstvo tako ali drugačno, realsocialistično ali kapitalistično, kakršnokoli že je, je gospodarstvo, je podlaga za pridobivanje dohodka, je podlaga za obstoj."
11,"Jasno je, da jutri še ne bomo v kapitalizmu zahodnega tipa."
14,"Na take pogoje in načine dela se lahko samo prilagajamo, vendar skozi daljši čas."
12,"Ugotovitev ministra Ocvirka je, mislim, popolnoma točna in se ji res pridružujem."
6,"Predlagam, da začnemo s tako razpravo."
17,"Ta razprava naj bo res odkrita, brez kakšnih posebej zvijačnih namenov za eno ali drugo obliko gospodarjenja."
12,"Treba se je prilagoditi v tem smislu, da si zagotovimo svoj obstanek."
16,"Čas pa bo dopuščal nadaljnje spremembe, ki naj bodo take, da bodo dejansko obstojne in ustrezne."
2,Hvala lepa.
2,Hvala lepa.
5,Gospod dr. Glavič je naslednji.
4,Spoštovani kolegi in kolegice!
19,"Mislim, da se lahko strinjam s podpredsednikom, da je ukrepanje nujno, saj mi to tu že pripovedujemo dolgo časa."
27,"Vendar pot, ki jo predlaga vlada, ki, mislim, da je pravilna, žal nista identični, ampak gre ena v napačno smer in to ta, ki jo predlaga vlada."
19,"Mi seveda imamo možnost v okviru proračuna razpravljati tudi o tej točki, če bo vlada predlagala kakšen konkreten amandma."
48,"Ampak, kar bi vlada lahko naredila, bi bilo to, da bi izvršila sklep skupščine, ki je bil v višini 50% za tekočo porabo pri 6% sanaciji bančnega sistema in devizne vloge, pa bi se stvar začela razvijati na drugem koncu z racionalno državo in s podporo razvojnim dejavnikom."
37,"Če bi mi uspeli s to akcijo, ki je bila predlagana in odobrena s strani te skupščine, bi gotovo pritegnili vsaj eno milijardo DEM, od pet do sedem, kolikor jih ima prebivalstvo v nogavicah in tujih bankah."
16,"Precej bi obnovili zaupanje v to, kar pa pomeni, da podjetja ne bodo delala z izgubami."
41,"Potem bi ta kapital pritekel in bi dobili teh 50 milijard, ki jih vi zdaj rabite tu, na tisti način, ki je pravi, kjer bodo zdaj ljudje, ki bodo gledali, da bo ta denar dobro naložen in da bo dal rezultate."
4,In tega nočete napraviti.
4,"Ne vem, zakaj ne?"
36,"Na koncu koncev, ljudje so volili Demos zato, da bi prišli do tržnega gospodarstva, zdaj pa prihajamo do slabših situacij kot so pa bile pod vsemi tistimi tremi katastrofalnimi jugoslovanskimi vladami, ki so uničile to Jugoslavijo."
35,"Treba je realno povedati, gospodje, da z razdružitvijo 7. oktobra bo treba iti v revizijo vseh pogodb z delavci, ker ni več pogojev za izplačevanje 400 DEM na zaposlenega, ampak mogoče samo še 200 DEM."
23,"To resnico je treba povedati in jo je treba realizirati, profit postaviti kot gibalo in ti ukrepi bodo očistili vso navlako iz gospodarstva."
24,"Ne reči, črni, beli, ampak profit je tisti, ki bo očistil, pa je čisto vseeno, kdo to dela in to mora ta skupščina narediti."
56,"Vlada seveda lahko zelo veliko naredi s tem, da bo pomagala pridobivati kredite podjetjem, ne državi, za tiste projekte, ki jih bodo tuje banke skupaj z našimi ocenile kot dobre, da bo pomagala izpolnjevati pogoje ISO 9000 za kvaliteto, da bo pomagala organizirati strukture, s tem da bo napravila strokovne študije, ekipe, ki bodo lahko pomagale."
5,In to je njena naloga.
17,"Skupaj z Gospodarsko zbornico lahko to napravi, lahko odpira tržišče, z odpiranjem prostega trga v srednji Evropi."
22,"Zakaj tega ne napravi, če so Madžari, Poljaki lahko šli v carinsko unijo, zakaj ne moremo mi predlagati, da se vključimo zraven?"
49,"Tu naj vlada pomaga, ne pa v tem, da bo dajala denar, ki ga bomo potem spet, tako kot so za stanovanja, je šel denar, oprostite, gospod Starman, to je bil predlog te vlade in tisti denar iz stanovanj je šel v plače, da smo si čisto na jasnem."
29,"Gospod dr. Glavič, prosil bi, da se omejimo na ta zakon in samo na argumente za ali proti uvrstitvi na dnevni red, ker sicer bomo to razpravo preveč razširili."
4,Gospod Gros je naslednji.
12,"Ne morem se strinjati s tem, kar nam je gospod Ocvirk povedal."
31,"Mi vemo, da firme nimajo denarja, ampak jaz to ne bi imenoval podkapitalizacija firm, to je samo posledica nevestnega, slabega, neodgovornega ali kakršnegakoli drugačnega gospodarjenja in vmešavanja politike v to gospodarjenje."
19,"In s tem zakonom, ki ga vi zdaj predlagate, je točno nadaljevanje tega, kar se je dogajalo 40 let."
33,"Strinjam se pa s tem, da bi pač morali vgraditi varovalke, da ne bo subjektivnih kriterijev, ampak ne, da bomo mi tako na vrat na nos in nepripravljeni poslanci sprejemali danes ta zakon."
3,To ne gre.
26,"Vi ste pripravljali ne vem koliko časa, mogoče dve leti, leto, ne vem, mi pa naj zdaj kar v enem dopoldnevu to sprejmemo in dvignemo roke."
5,To ne more biti tako.
14,"Odgovornost boste pa zopet prenesli na nas, tako kot ste vedno naredili v vladi."
18,"Parlament je sprejel, ste govorili; parlament pa tega ne more, lahko sicer sprejme, samo ne more odgovornosti prevzeti."
8,Predvsem pa ne moremo vsi poslanci prevzeti odgovornosti.
9,"Jaz ne morem prevzeti te odgovornosti, recimo Vitomir Gros."
28,"Če pa vi mislite to meni podtakniti, bom pa povedal, da ne boste meni podtaknili, ampak bom zahteval, da se bo javnosti povedalo, da sem bil jaz proti."
17,"Naj gre pač ta zakon kot predlog za izdajo zakona z osnutkom, tako kot je normalna procedura."
10,"Vi ste imeli dve leti časa, da bi zadevo urejali."
6,"Vedeli ste, da se bomo osamosvojili."
39,"Mi smo že na volitve šli s tem programom, da bo Slovenija samostojna država in vse stranke smo to trdile, vse firme so vedele, da bo enkrat konec s tem tako imenovanim jugo trgom in da se morajo preusmeriti."
24,"In vam moram povedati, da v Sloveniji delujejo firme, ki so obrnjene proti zahodnemu trgu in da dobro poslujejo in da niso v izgubah."
19,"Druga stvar pa je, kako kapital beži iz te države v tuje države, naj si bo kjerkoli na svetu."
40,"Naj bo preko bank, domačih ali tujih, ki tukaj odpirajo ekspoziture, tako s pomočjo Banke Slovenije, tako s pomočjo vlade, ki je dovolila to, tako s pomočjo naših naivnih državljanov, ki se pač hočejo zavarovati pred neodgovornim ravnanjem domačih bank."
11,"Potem ste govorili, da se to ne da čez noč spremeniti."
20,"To, kar sem zdaj povedal, je odgovor na tisto, kar ste vi trdili, da se ne da čez noč spremeniti."
39,"Eno leto in pol najmanj, če ne štejemo še tistega časa izpred volitev, je bilo časa, da se firme preusmerijo, da se gospodarstvo preusmeri, da se država preusmeri, da začnemo drugače gospodarsko razmišljati, da sprejmemo drugačno gospodarsko strategijo itn."
16,"Vendar, moram povedati, da je v tej skupščini bilo ničkolikokrat zahtevano, da pridete z gospodarskim programom."
4,Vlada ni prišla nikdar.
6,Vedno samo z nekimi splošnimi floskulami.
45,"Glede tega, da se bo denar delil iz proračuna, kot tukaj v tem zakonu pripoveduje - in najbolj zanimiv je tisti 1. člen, kjer govori, da bo ta za pospeševanje gospodarskega razvoja in razvojno sanacijo podjetij, v oklepajih pa piše: v nadaljnjem besedilu sredstva za intervencije."
6,"Kaj je res, intervencije ali razvoj?"
11,"Toliko pa tudi poznamo tukaj, da vemo, kaj to pomeni intervencija."
6,Intervencija je intervencija in nič drugega.
48,"Torej, proračun bi moral, če bi že to sprejeli, bi moral imeti en denar, ki bi ga nekam v en sklad, v banko vložili, tako kot je govoril gospod Glavič, tam bi se krediti s hipoteko ven dajali in firme bi zanimive posle lahko preko teh bank vodile."
7,"Nezanimive posle pa morajo takoj, čimprej likvidirati."
18,"To, kar zdaj dela vlada z Železarno Jesenice in ostalimi železarnami in s temi ""mastodonti"", to je neodgovorno."
10,Jaz sem k sreči videl sanacijski program ali kaj je.
12,"To je neodgovorno, kar tam piše, celo številke, devize, se ne ujemajo."
9,Razlike so do 100 milijonov in to v DEM.
22,"Torej, če povzamem, poslovanje bi morali urediti tako, da ne bo slovenski kapital, tisti, ki ga mukoma skupaj spravimo, lezel preko meje."
20,"To urediti in to naj vlada uredi in v tem smislu naj nam prinese en predpis, ki ga bomo sprejeli."
9,"In pa predvsem, odprite javna dela, začnite graditi ceste."
16,"Še Hitler, toliko kot smo čezenj govorili, je znal graditi ceste in je vzpodbudil razvoj gospodarstva."
5,Mi pa cest ne gradimo.
21,"Na koncu bi vas še vprašal, ali je res, da je Republika Slovenije začela izplačevati dolgove bivše Jugoslavije pred razdelitveno bilanco?"
3,Lepo vas prosim!
22,"Prosim, da mi to odgovorite zdaj na tej seji, preden bomo dnevni red sprejeli, ker drugače ne moremo o tem nič sklepati."
15,"Pa še enkrat predlagam poslancem, sprejmimo predlog za izdajo zakona z osnutkom in nič drugače."
2,Hvala lepa.
26,"Dobro, saj ta predlog je vsekakor tukaj in bomo najprej o takem glasovali, se pravi v bistvu redna procedura oziroma samo združitev prve in druge faze."
22,"Tako da priporočam tistim, ki se zavzemajo za to varianto, da ne gredo v preširoko razpravo, da ne bi izgubljali preveč časa."
2,Gospod Starman.
4,Skušal bom biti krajši.
14,"Mislim, da vlada mora imeti možnost, da ponudi svoje argumente za obrazložitev takega zakona."
17,"Zato predlagam, da glasujemo o uvrstitvi na dnevni red in da skrajšamo fazo za eno, torej osnutek."
17,"Glede razprave gospoda profesorja o tem, kaj je Demos naredil in kaj ni, bi želel povedati naslednje."
12,"Temeljno vprašanje, ki ga je zelo dobro načel gospod Atelšek, je lastnina."
11,"Vlada rešuje požar zato, ker nimamo fundamentalnih osnov za razvoj gospodarstva."
15,"Mislim, da je to eden od temeljnih razlogov, zakaj mi gospodarstvo rešujemo v začaranem krogu."
9,"Mislim, da moramo dati možnost, da vlada to obrazloži."
12,"Je veliko spornih vprašanj, zlasti v 3. in 5. členu tega zakona."
13,"To je točka, ki zahteva temeljite analize, zlasti pa tudi vprašanje sanacije bank."
22,"Kakšno stališče bo tu imela Ljubljanska banka kot monopolist do tega, kje so domača sredstva, ki se v zakonu tudi predvidevajo itd."
28,"Skratka, je vrsta stvari, ki zahtevajo pojasnilo, ker tisti, ki sprejema zakon, zanj tudi odgovarja, ne tako kot pravi gospod Gros, da odgovarja vlada, mi pa zakon sprejemamo."
5,To najbrž ne gre skupaj.
1,Hvala.
2,Hvala lepa.
2,Gospod Kramarič.
5,"Ja, prosim, gospod Gros, replika."
6,Očitno se je gospod Starman zmotil.
15,"Parlament ne more odgovarjati za tisto, kar nam podtakne - tako sem povedal - minuto pred dvanajsto."
11,V taki naglici bo parlament spregledal in ne more tega sprejeti.
11,Zato sem govoril o tem in zato prelagam odgovornost na vlado.
21,"Podtika nam take stvari, ki jih dve leti ve in nam jih podtakne, da jih moramo sprejeti pet minut pred dvanajsto."
10,"Še enkrat bi apeliral, da skrajšamo razpravo, kolikor se da."
21,"Po sprejemu dnevnega reda je predvideno skupno zasedanje zborov, kjer naj bi poslušali uvodno pojasnilo finančnega ministra v zvezi s proračunom."
8,"Zato prosim, da bi čimprej odločili o tem."
2,Gospod Kramarič.
2,Bom kratek.
10,Naš poslanski klub Demokratske stranke je razpravljal o osnutku proračuna.
28,"Ravno v njem je zasledil, da nekatere postavke v odločenih ministrstvih že vsebujejo neki črni fond za intervencije, ne glede na to, ali je to gospodarstvo ali negospodarstvo."
20,"Čeprav mi ne vemo, kam bodo ta sredstva šla oziroma že ministrstvo ve, kam bo ta sredstva dalo na razpolago."
4,Vidimo še en problem.
8,"Bila je že omenjena železarna, isto Kidričevo itd."
30,"Ta ministrstva niso usklajena, ko gre za določeno investiranje, ko gre za določena sredstva; bodisi da gre za vlaganje v samo gospodarstvo, v posodabljanje, za varstvo okolja, za zaposlovanje itd."
3,To nam manjka.
5,Imamo pa še en pomislek.
8,Investicijski skladi - teh pa v Sloveniji sploh ni.
22,"Zakaj vlada ne gre močno v to smer, da bi izven proračuna še združevala neka sredstva in da bi gospodarstvo lažje zaživelo."
12,"Smatram, da mora biti naša država šibka kot država, vendar močen posameznik."
24,"Zato predlagam, da najprej glasujemo, ali sploh uvrstimo ta intervencijski zakon na dnevni red, v drugi fazi pa, ali je to osnutek ali predlog."
1,Hvala.
7,"Še gospod Ocvirk, podpredsednik vlade želi besedo."
13,"Ne bi diskutiral sedaj, če bi vedel, da bo šlo na dnevni red."
10,"Ker ne bo, moram zaradi tega na določene stvari odgovoriti."
35,"Popolnoma se strinjam, da je vprašanje upravljalske strukture in da je tudi v zakonu predvideno tako, da tam, kjer vlada intervenira ali kdorkoli, da ima vpliv tudi na upravljanje in mora imeti vpliv na upravljanje."
13,"Ker pa ni še rešeno vprašanje zakona o lastninjenju, tu niso procedure čiste."
8,Zaradi tega to ni tudi tako eksplicitno napisano.
21,"V proceduri je zakon o družbah, ki bo v parlamentu že naslednji teden in mislim, da bo potem tudi to rešeno."
16,"Kaj smo do sedaj delali na podlagi intervencij, da smo imeli dve leti in pol časa?"
27,"Lansko leto je zakon o intervencijah veljal, samo žal, sem jaz pač januarja ugotovil, ker sem pač bil nov, da ta zakon velja samo do konca leta."
16,Zaradi tega je v bistvu to podaljšanje tega zakona z določenimi dograditvami oziroma z določenimi spremembami.
14,"Nikakor pa ne misli to vlada delati zaradi tega, ker ključna stvar so garancije."
22,"Se pravi, ne more iti to brez bančnega sistema, mora iti preko bančnega sistema, tako da jih je več vključenih v riziko."
35,"Se pravi, mi lahko dajemo garancije bankam, seveda pa tudi pogoje, pod katerimi to gre v gospodarstvo, tako da ne more iti po teh obrestnih merah, kakršne so, kajti gospodarstvo kot tako jih ne prenese."
3,Vprašanje bančnega sistema.
8,"Gospod Glavič, saj smo že sedeli okrog tega."
9,"Sigurno je osnovno vprašanje zaupanja, zaupanje v bančni sistem."
8,Mi smo okrog javnega dolga tudi ogromno razpravljali.
9,Vsi smo iskali celovito rešitev za ta javni dolg.
5,Ta celovita rešitev se pripravlja.
10,"Vendar mislim, da na koncu bomo pristali na parcialne rešitve."
17,"Celovita rešitev nam bo dala take in take informacije obstoječih dolgov, ki smo jih naredili v preteklosti."
4,Te številke so velike.
17,"Zaradi tega je v redu, da te številke pridejo sem, ampak reševali bomo pa dejavnost za dejavnostjo."
14,"Danes ne moremo reči, da bomo mi železarno zaprli in sem tudi proti temu."
14,"Tako kot se je treba bati inflacije, tako se je treba bati tudi nezaposlenosti."
13,Mogoče je nezaposlenost še večji problem za družbo kot pa inflacija kot taka.
47,"Če mi čez noč določene dejavnosti zapremo in damo toliko in toliko ljudi na cesto, potem, žal, se s tem ne moremo srečati in tudi to za družbo kot tako in za tiste, ki moramo nekaj reči v teh družbi, vsi skupaj, na to ne moremo pristati."
9,Da ni bilo nič narejenega z intervencijami lanskega leta.
3,Vzemimo samo Litostroj.
11,"Litostroj se je lansko leto z intervencijami, ki so bile, rešil."
6,Kaj to pomeni za to družbo?
23,"To pomeni proizvodnjo opreme, ki je ključna dejavnost, ne na nizkem nivoju, ampak na nivoju 4 do 6.000 dolarjev družbenega proizvoda na zaposlenega."
13,"Vse druge dejavnosti, ki so predelovalne, so mnogo pod, so do 4.000 dolarjev."
18,"Se pravi, če bi mi danes, recimo vso to industrijo črtali, uničili, potem pademo na toliko nižji nivo."
31,"Mislim, da se s tem ne moremo strinjati, da vso to industrijo, ki je najvišja stopnja v razvoju, ki smo ga mi dosegli, se pravi do 7.000 dolarjev na zaposlenega, uničimo."
8,Potem bi prišli na 3.000 do 4.000 dolarjev.
13,"S tem se osebno ne morem strinjati in mislim, da tudi vi ne."
9,"Bančni sistem je odraz gospodarstva, takšno kot je bilo."
14,"Mi moramo vedeti, da v banki prej niso odločali finančniki, ampak je odločala politika."
20,"Zaradi tega je bilo toliko in toliko intervencij, ki danes niso rentabilne in ki jih moramo spraviti na ta nivo."
13,Sočanov institut je ugotovil 30% latentno nezaposlenost že leta 1983 ali pa 1970.
17,"Če je ugotovil 30% nezaposlenost, žal je to padlo zdaj nam na grbo, da to zdaj rešujemo."
7,"Ampak, ne nam, ki smo slučajno tukaj."
17,"Ampak, zaradi tega, ker se gospodarski sistem spreminja, ker smo šli iz enega sistema v drug sistem."
14,Ta prehod ne more biti konflikten in ta prehod mora imeti neko časovno razdobje.
28,"In če smo trg izgubili, mislim, da to gospodarstvo ni krivo, če je bilo usmerjeno na ta trg in se ne more čez noč preusmeriti na druge trge."
27,"Zaradi tega, ker zahodnoevropski trg rabi in tak nivo proizvodnje, rabi tak in tak marketinški pristop in je treba to upoštevati pri šolanju kadrov, tehnologije in znanja."
29,"In to, žal, moramo mi narediti, ne zaradi tiste strukture, ki je pač taka kot je danes, ampak zaradi tega, ker je za to strukturo toliko in toliko zaposlenih."
19,"In toliko in toliko ljudi, ki jih moramo poriniti naprej in moramo zagotoviti osnovni življenjski standard za te ljudi."
7,In zaradi tega moramo intervenirati v gospodarstvo.
26,"Mislim, mi imamo vse probleme, problem v papirni industriji, kjer je pristop, kjer bi lahko prišel tuji kapital in je vprašanje, zakaj ne pride tuji kapital."
15,"Tuji kapital lahko pride, vendar razne institucije, ki smo jih tudi naredili, se obnašajo administrativno."
15,"Ali je ta firma vredna 40 milijonov dolarjev ali 42 milijonov dolarjev, je ključna stvar."
4,Ključna stvar za razpravo.
15,"Ali je tam 700 ljudi zaposlenih, o tem nihče ne razmišlja, ali jih je 900."
43,"Ko seveda pride, noben tudi ne razmišlja o tem, da bo tujec zaradi tega šel na Češko, kjer bo dobil tako firmo za eno marko, pri nas pa je pripravljen dati 40 milijonov mark, da je ta stvar v stečaju čez 14 dni."
11,In da je čez 14 dni teh 700 ljudi na cesti.
4,Nihče to ne razmišlja.
15,"In to so problemi, ki se potem kanalizirajo na nas in da moramo to reševati."
24,"Zaradi tega, ker ne gledamo samo eno pozicijo, samo denar in neke papirje v tem denarju, ampak je treba gledati v celoti, tudi zaposlovanje."
7,In to je ključni in največji problem.
13,"To, da firme niso vse slabe, hvala bogu, da je nekaj dobrih firm."
4,Žal jih je premalo.
24,"In še nekaj je treba ugotoviti, da je mnogo dobrih firm izven velikih industrijskih centrov in da take firme dobro delajo in se prilagajajo."
15,"Ampak tudi te firme, ki se danes neprilagajajo, jih ne moremo pustiti popolnoma v propad."
15,"Ne moremo jih pustiti, ne zaradi firm, zaradi proizvodnje; ker potem pa gledamo indekse proizvodnje."
5,Tisto je pa ključna stvar.
11,In za rast družbenega proizvoda; ko smo zopet predvideli negativno rast.
21,"Zaradi tega, ker te firme proizvajajo in morajo proizvajati in jih moramo prisiliti, da bodo proizvajale z večjo produktivnostjo in ekonomičnostjo."
8,"To žal, prej to ni bilo treba razmišljati."
18,"So nas samo nekateri, a la Sočanov institut, opozarjali, da je žal nekaj narobe v naši gospodarski strukturi."
11,"In to gospodarsko strukturo smo zdaj zato tukaj, da jo spremenimo."
26,"Mislim, da vse čez noč, tudi DDR, ker vemo kak ""support"" ima od Zvezne republike Nemčije, ima velike težave, ampak gredo milijarde DEM na to področje."
9,In tudi oni ne bodo čez noč vsega spremenili.
13,"In imajo predvideno tako in tako obdobje, kjer se bo to lahko spremenilo."
18,"Gospod Ocvirk, mislim, da bomo imeli še priliko vsebinsko razpravljati, bi bilo dobro, če bi se malo omejili."
4,Samo vprašanje javnih del.
18,"Jaz moram povedati, da imamo zmenjeno zasavsko verigo že pol leta z Avstrijci, da so pripravljeni financirati 60%."
9,In je že odlok avstrijske vlade o financiranju tega.
7,"Žal, pri nas to ne gre skozi."
3,Ne gre skozi.
8,"Pa ne zaradi tega, ker ne rabimo energije."
14,"Zaradi tega, da bi začeli javna dela, da se začne industrija kot taka vrteti."
13,"Upam, da se bo stvar uvrstila na dnevni red, bom potem več diskutiral."
2,Hvala lepa.
2,Hvala lepa.
3,"Gospod Gros, replika."
25,"Drugače pa res prosim, da se omejimo, kolikor se le da, da bi, ker druga dva zbora nas že čakata v zvezi s skupnim zasedanjem."
11,"Ne morem pomagati, če se stvar zaplete in potem izzove replike."
11,"In gospod Ocvirk, boste pač morali nekaj replik slišati od mene."
3,Omenil ste papirnice.
15,"Vam bom povedal, kako te papirnice, ki jih je tuji kapital kupil, konkretno Vevče, poslujejo."
46,"Od naših ljudi zahtevajo evropske pogoje, to se pravi vse kar gre njim v prid evropske pogoje, ko se gre za plačilo, pa recimo naši ljudje hočejo 60 dnevni plačilni rok, kakor je v Zahodni evropi, pa pravijo: to pa ne, je različna država, 15 dni."
9,"Takih tujih soinvestitorjev imamo mi do tule gor, veste."
14,"Glede savske verige, veste, jaz sem tudi poslansko vprašanje postavil, pa nisem dobil odgovora."
8,"Torej, tam se točno ve, kako bodo Avstrijci."
28,"Avstrijci bodo z našim denarjem financirali izgradnjo elektrarn savske verige, namesto da bi mi s svojim; tukaj pa denar zapravljamo za intervencije, namesto da bi ga dali tja."
9,"To je bila poanta tistega, kar sem prej govoril."
2,Javna dela.
8,Da mi z našim denarjem financiramo javna dela.
18,"Ne pa, da ga vtikamo v nekaj neproduktivne programe, npr. Železarna Jesenice in uničujemo naš denar v nepovrat."
14,"V tej železarni so določeni programi, ki jih je treba skasirati in to takoj."
12,"So pa programi, ki so zanimivi in ki se bodo dali prodajati."
12,"Ampak, mi vlečemo poleg dobrih tudi slabe programe; vi to dobro veste."
16,"Moram vam povedati, da je edina velika firma v Sloveniji, ki je propadla, iz Kranja, Tekstilindust."
10,Ta firma je imela skoraj 5000 zaposlenih na svojem vrhuncu.
23,"In ta firma je crknila, so šli vsi na cesto, pa je kljub temu občina Kranj povečala proizvodno za 1,5% v lanskem letu."
24,"Ampak, zato, ker se nismo nič v njih vtikali, pustili smo jih, da so padli v vodo, da so plavali in so dobro splavali."
10,"In tako narediti povsod po Sloveniji, pa ne bo problemov."
7,"Z manj zaposlenimi so naredili 1,5% več."
4,"Veste dobro, imate podatke."
10,"Potem me mori, da ste izjavili, da smo naredili dolg."
3,Jaz ga nisem.
10,"Če ste ga vi, gospod Ocvirk, prav, kar plačajte ga."
14,"Jaz osebno ga nisem, pa noben iz moje družine, ne levo ne desno ne."
17,"In tisti, ki je dolg naredil, naj ga tudi plača ali pa naj proda vse kar ima."
19,"Če jaz naredim v svoji firmi dolg, vem, da sem zapravil mojo bajto, moje gate in vse tako naprej."
12,"Pa tudi se ne strinjam, da je v bankah prej odločala politika."
14,"Je pritiskala na bančne uradnike, samo oni bi tudi lahko rekli ne, ne damo."
29,"Pa bi seveda, v tem primeru bi bil seveda odstavljen ali pa bi šel v zapor, ampak obdržal bi tisti svoj jaz in obdržal bi svojo ekonomsko pokončno držo."
20,"Ne pa, da je bil kot neka glista tam, zdaj se pa zgovarja na to, ker je sam napako naredil."
15,"Bistvo vsega tega, kar ste pa prej govorili, je pa pravzaprav popravljanje zapitka prejšnjega režima."
17,"In če je to to, pa dajmo z besedo povedati, da bomo zdaj poravnali zapitek prejšnjega režima."
16,"Povejmo, ne pa da nam govorite, da bomo intervencije delali, pa ne vem kaj še vse."
33,"Povejte, da je to zapitek, pa da stane toliko in toliko, da volilcem povemo, da je prejšnji režim toliko in toliko zapil in zapravil, tako kot Micka Kovačeva, pa je pila, nič plačala."
6,"Ampak, ne, prav lepo vas prosim."
16,"Ne pa tisti, ki so to vse zapravili, zdaj imajo vile, premoženje, celo lastninijo se, ""premejduš""."
13,"In mi bomo to lastnino sanirali, da bodo oni lažje in boljše lastninili."
5,"Dajte nehati, lepo vas prosim."
2,Hvala lepa.
26,"No, jaz bi zdajle najprej dal na glasovanje ta spreminjevalni predlog, se pravi, da uvrstimo to točko na dnevni red kot predlog za izdajo z osnutkom."
18,"No, če damo na dnevni red kot predlog zakona, potem je to že predlog zakona, zadnja faza, pika."
7,"Namreč, zaradi tega jaz spreminjevalni predlog dajem."
8,"Vem, saj zaradi tega sem jaz to dal."
4,Zdaj pa ravno ugovarjate.
13,Najbolj oddaljen predlog je po mojem mnenju ta: predlog za izdajo z osnutkom.
11,"Ne, to je bolj oddaljen predlog, kot smo ponavadi to delali."
29,"Lahko pa, dobro, lahko tudi tako, se pravi zadeva zakon o intervencijah v gospodarstvu, ne glede na to, kakršna faza bo, glasujemo o uvrstitvi te zadeve na dnevni red."
12,"No, zdaj zadeva precej divegira, jaz bi sicer skoraj moral malo presekati."
5,"Ampak, pojdimo po tej poti."
5,Več predlogov je bilo takih.
15,Najprej bomo sploh o tem razpravljali in potem se bomo pa zmenili v kakšni fazi.
1,Velja.
2,Ugotovimo prisotnost!
9,"Kdo je za to, da uvrstimo na dnevni red?"
3,Je kdo proti?
4,Se je kdo vzdržal?
9,"Ugotavljam, da je tak predlog z večino glasov sprejet."
12,"Zdaj pa gre za to, v kakšni obliki bomo to stvar obravnavali."
34,"Mislim, da je najbolj oddaljen predlog ta, da ga obravnavamo kot predlog za izdajo z osnutkom, s tem da bi to točko obravnavali tedaj, ko bi imeli poročilo Zakonodajno-pravne komisije in matičnega delovnega telesa."
24,"Najprej glasujemo o takem predlogu, nato pa, če ta predlog ne bo sprejet, glasujemo še o varianti, da obravnavamo predlog zakona po hitrem postopku."
16,"Torej, glasujemo najprej o tem, da to točko obravnavamo kot predlog za izdajo z osnutkom zakona."
5,Kdo je za tak predlog?
3,Je kdo proti?
4,Se je kdo vzdržal?
22,"Ugotavljam, da je z večino glasov zadeva o zakonu o intervencijah v gospodarstvu uvrščena na dnevni red kot predlog za izdajo zakona."
7,Gremo na hitro naprej po dnevnem redu.
62,"Naslednja stvar je, da je zbor na 33. seji, ki je bila 4. in 5. marca ob določanju dnevnega reda obravnaval in zavrnil predlog za razširitev dnevnega reda za obravnavo predloga zakona o spremembah in dopolnitvah zakona o prometnem davku s predlogom zakona, ki ga je v obravnavo po skrajšanem postopku predložila skupina poslancev vseh treh zborov, v našem zboru Vojka Štular."
31,"Zbor je na omenjeni seji sklenil, da bo o morebitni uvrstitvi na dnevni red sklepal, ko bo predloženo mnenje vlade in matičnega odbora, to je Odbora za proračun in javne finance."
40,"V zvezi s tem naj opozorim, da ste z dopisom dne 6.3.1992 prejeli mnenje vlade do predloženega zakona, včeraj pa ga je obravnaval tudi Odbor za proračun in javne finance in podal pisno poročilo, ki ste ga dobili na klop."
44,"Ker sta Družbenopolitični zbor in Zbor združenega dela navedeni zakon uvrstila na dnevni red današnje seje, predlagam, glede na to, da smo prejeli mnenje vlade in matičnega odbora, da se zbor ponovno opredeli do predloga za uvrstitev tega zakona na dnevni red današnje seje."
6,Ali želi o tem kdo razpravljati?
25,Potem dajem na glasovanje predlog za uvrstitev na dnevni red predloga za izdajo zakona o spremembah in dopolnitvah zakona o prometnem davku s predlogom zakona.
3,Kdo je za?
3,Je kdo proti?
4,Se je kdo vzdržal?
5,"Ugotavljam, da predlog ni sprejet."
33,"Vlada predlaga, da zbor združi I. in II. fazo obravnave zakona o posebnih dajatvah pri uvozu in izvozu kmetijskih pridelkov in živil; torej, da hkrati obravnava predlog za izdajo zakona in osnutek zakona."
10,Ali želi o tem predlogu za združitev faz kdo razpravljati?
5,Ta predlog dajem na glasovanje.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
31,"Za današnjo sejo tako predlagam dnevni red, kot ste ga prejeli na klop, s tem da je pri 5. točki predlog za izdajo zakona o intervencijah v gospodarstvo, z osnutkom zakona."
9,Ali želi o celotnem predlogu dnevnega reda kdo razpravljati?
6,Potem dajem tak predlog na glasovanje.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je dnevni red sprejet z večino glasov."
18,"Vse poslance prosim, da gredo takoj v veliko dvorano, ker nas ostala dva zbora že nekaj časa čakata."
10,Po končanem skupnem zasedanju pa takoj nadaljujemo s sejo zbora.
2,Hvala lepa.
3,Poslanke in poslanci!
5,Nadaljujemo 34. sejo Zbora občin.
10,"Najprej predlagam, da takoj izvolimo Komisijo za usklajevanje dnevnega reda."
14,Zaenkrat smo neusklajeni pri zakonu o prometnem davku in tudi pri zakonu o intervencijah.
8,Tako da bo ta komisija imela kaj delati.
4,Prosil bi za predlog.
9,"Gros, ja, sedaj je že v eni drugi komisiji."
13,"Kovač, naprej, Šonc, gremo naprej, Ivanušič, Jež, to je Matjaž Jež, dr. Glavič."
12,"To je pet imen: Kovač, Šonc, Ivanušič, Matjaž Jež in dr. Glavič."
12,"Sedaj moramo preveriti prisotnost, če nas je dovolj, da odločimo o tem."
1,Smo?
2,Samo 36.
4,Še enkrat poglejmo prisotnost.
6,Kdo je za tak sestav komisije?
3,Je kdo proti?
4,Se je kdo vzdržal?
7,"Ugotavljam, da je taka sestava soglasno sprejeta."
55,"Kot veste, smo po zadnji seji zborov, ki so bile 4. in 5. marca, ostali med zbori neusklajeni v naslednjih zakonih: pri predlogu zakona o plačah delavcev v vzgojno-izobraževalnih zavodih; naš zbor je sicer že opravil ponovno obravnavo, vendar ni sprejel vseh predlogov delovnih skupin, medtem ko bosta ostala dva zbora te predloge obravnavala danes."
22,"Naš zbor je že izvolil člane delovne skupine tudi v usklajevalno komisijo, se pravi enaka sestava kot je bila pri delovni skupini."
3,Druga usklajevalna zadeva.
21,"Pri predlogu zakona o davčni službi, ki ga naš zbor ni sprejel in je zahteval od vlade, da preloži nov zakon."
29,"S tem v zvezi smo na seji 5.3. že izvolili pet poslancev v skupno komisijo za pripravo sporazumnega predloga in sicer: Vitomira Gros, Ivana Atelška, Francija Feltrina, Zvonka Ivanušiča."
20,"Ko bosta izvolila svoje člane v usklajevalno komisijo tudi ostala dva zbora, vas bom o pričetku dela te komisije obvestil."
26,"Neusklajeni med zbori smo ostali tudi pri predlogu za izdajo zakona o spremembah in dopolnitvah zakona o zaposlovanju in zavarovanju za primer brezposelnosti, s predlogom zakona."
25,In pri predlogu zakona o spremembah in dopolnitvah zakona o izplačevanju osebnih dohodkov in nekaterih drugih prejemkov delavcev za leto 1991 in prvo tromesečje 1992.
33,"Delovne skupine zborov, ki naj bi pripravile predloge za uskladitev teh dveh zakonov, naj bi se sestale danes, predvidoma takoj po končanem delu teh delovnih skupin za uskladitev zakona o zamudni obrestni meri."
5,O tem vas bomo obvestili.
14,"Upam, da bomo še v okviru današnjega dela prejeli tudi poročilo teh delovnih skupin."
17,Tako nam je preostalo še usklajevanje predloga zakona o obrestni meri zamudnih obresti z 32. seje zbora.
17,"Delovna skupina po dveh nesklepčnostih, upam da sedaj sklepčno zaseda in da bomo kmalu dobili tudi poročilo."
15,"Prej sem že omenil, da bo odmor ob 12.45 uri, se pravi čez eno uro."
15,Prehajamo na 1. TOČKO DNEVNEGA REDA - OSNUTEK ZAKONA O PRORAČUNU REPUBLIKE SLOVENIJE ZA LETO 1992.
7,Osnutek zakona je predložila Vlada Republike Slovenije.
10,Uvodno obrazložitev ministra za finance smo poslušali na skupnem zasedanju.
12,"Verjetno ni potrebno, da bi predstavnik vlade dal še kakšno dodatno obrazložitev."
22,"Osnutek zakona sta obravnavala Odbor za proračun in javne finance kot matično delovno telo in Zakonodajno-pravna komisija, ki sta zboru pisno poročala."
65,"Odbor za proračun in javne finance je pripravil tudi predlog sklepa v zvezi s proceduro obravnavanja te zadeve, ki ga bo verjetno kasneje obrazložil poročevalec tega odbora in ki ste ga prejeli na klop; bilo bi prav, da ga pogledate, da vidite za kaj gre, ker bi bilo prav, da o tem odločimo, če je to možno, kar na začetku obravnave te točke dnevnega reda."
16,"Osnutek zakona so kot zainteresirana delovna telesa obravnavala tudi številna druga, razen še prej omenjenih dveh."
13,"Ker so zasedala istočasno kot matično delovno telo, ste danes prejeli njihova poročila."
5,Želijo besedo poročevalci delovnih teles?
21,"Morda odbor za proračun in javne finance, gospod Bevc je zapisan kot predstavnik, želite besedo v zvezi s tem predlogom sklepa?"
50,"Poročilo ste prejeli na klop, zaradi tega bi se omejil samo na to, da vas opozorim, da je naš odbor za proračun in javne finance kot matično telo za sprejem proračuna sprejel sklep, da naj bi se osnutek proračuna prekvalificiral v predlog proračuna in da se s tem skrajša postopek."
32,"Mislim, da je interes vseh nas, da bi bil sprejet zakon o proračunu čim prej, zato pač odbor predlaga, da bi se na ta način prišlo do čim prejšnjega sprejetja tega zakona."
15,"Jaz bi bil za to, da bi se o tem predlogu sklepa kar sedaj pogovorili."
21,"Mislim, da je prav, če je to možno, da tak sklep obravnavamo sedaj, da bi bila potem tudi razprava temu prilagojena."
50,"Gre za to, da bi ta osnutek prekvalificirali v predlog, danes opravili načelno razpravo o tem predlogu, potem bi bila možnost, da se do vključno 19. marca vložijo amandmaji na ta predlog, potem bi bilo dovolj časa, da bi se vlada opredelila do teh amandmajev in pripravila morebitne svoje amandmaje."
33,"In pa da bi potem 24. marca, na nadaljevanju te seje, v tem primeru, obravnavali oziroma sprejemali predlog zakona o proračunu, s tem da bi takrat obravnavali vse vložene amandmaje in potem odločali."
5,Tak je torej ta predlog.
43,"Mimogrede bi pripomnil to, da je po mojem mnenju taka možnost dokaj ugodna v tem pregledu, da ni potrebno ponovno pripravljati vseh teh zadev in nam kot poslancem ni potrebno pri predlogu gledati, katera postavka je ali pa ni spremenjena in tako naprej."
11,Kar je sicer precej težaven posel; vsaj jaz ga tako dojemam.
21,"Tako da prosim, če želi o takem predlogu sklepa, kot ga je predlagal Odbor za proračun in javne finance, kdo razpravljati?"
6,"Gospod Starman najprej, potem dr. Glavič."
21,Poslanski klub Demos je danes zjutraj razpravljal o tem proceduralnem predlogu in ga podprl z vsemi modifikacijami kot smo jih slišali.
28,"Torej, da ne bi danes odločali o predlogu, vendar bi fazo preskočili in bi na ta način lahko omogočili proceduralno, da bi bil do 1. aprila proračun sprejet."
9,"Zato bi prosil tudi druge klube, če to podprejo."
3,Hvala Gospod Glavič.
16,"Gospe in gospodje, mislim, da bi bilo prav, da ta predlog podpremo, vendar z dvema pogojema."
41,"Prvič, da ne bo vlada zaradi tega, ker je to izredno slabo pripravljeno in ne bo proračun tak kot bi moral biti, samovoljno spreminjala bistveno razmerij, tako kot je delala lani; in drugič, da se dogovorimo za proceduro za leto 1993."
15,"Torej, da določimo rok, kdaj mora biti v letošnjem letu predložen osnutek za naslednje leto."
16,"Konkretno predlagam, da je septembra prvi krog razprave in da nato decembra razpravljamo v drugem krogu."
19,"Potem bo dovolj časa, da bomo lahko temeljito pripravili programe, jih preštudirali, da bo tudi javnost lahko dala pripombe."
11,In pod temi pogoji bi mi bili pripravljeni to izjemo napraviti.
2,Hvala lepa.
2,Hvala lepa.
2,Gospod Šonc.
32,"Tudi v imenu našega kluba predlagam in apeliram na vse poslance, da se proračun Republike Slovenije čimprej sprejme; tudi v tej obliki, da skrajšamo eno fazo in da ga sprejmemo kot predlog."
1,Hvala!
12,Lahko damo tak predlog na glasovanje; ti dve dodatni točki dr. Glaviča.
13,"Prva, ne vem kako bi oblikovali, da vlada ne bo samovoljno spreminjala razmerij."
18,"Razmerje lahko spreminja kvečjemu z amandmaji in te amandmaje bomo v tem primeru verjetno zavračali, če bodo drugačni."
23,"Namreč, ravno to je tudi ugodno, če ostanemo pri tem osnutku, ker potem ni te vmesne faze, ko bi bilo možno razmerja spreminjati."
5,Edino amandmaje je možno vložiti.
14,"To bo treba z amandmaji in ta tekstualni del, kar tudi Zakonodajno-pravna komisija zahteva."
12,"Torej, bo treba to pač tam z amandmaji na besedilo zakona doseči."
49,"Tako da bi jaz morda samo ta drugi del dodal, čeprav ne vem natanko, kdo bo septembra sedel v tej hiši in kateri vladi to nalagamo, ampak kljub temu lahko to postavimo kot sestavni del sklepa, da je potrebno za prihodnje leto, 1993, osnutek poslati v parlament v septembru."
19,"Mislim, da je to dokaj logična zahteva, da je pač to edini rok, ki omogoča sprejem do konca leta."
8,Potem bi dal tak predlog sklepa na glasovanje.
2,Poglejmo prisotnost!
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
20,"Tako torej velja ta dinamika, ki sem jo poprej navedel, se pravi, danes načelna razprava, amandmaji do vključno 19. marca."
12,"Predvidoma 25. marca, pa bi na nadaljevanju te seje potem tudi odločali."
9,Želi besedo še kdo drug izmed poročevalcev delovnih teles?
27,"Potem naj vse obvestim, da bodo razpravo spremljali člani Odbora za proračun in javne finance, če bi bilo potrebno se odločati o kakšnem predlogu stališč in sklepov."
26,"To velja zlasti za primer, če bi v ostalih zborih se ne odločili za tovrsten skrajšani postopek in bi se na koncu pristalo samo na osnutku."
21,"Zato bi opozoril člane matičnega odbora, da spremljajo to razpravo, da bi lahko, če bo potrebno, tudi pripravili stališča in sklepe."
9,"Pričenjam razpravo, za katero je že kar nekaj prijavljenih."
6,Prvi ima besedo gospod Ivan Mesiček.
16,"Če me je že doletela ta čas, da danes začnem prvi diskusijo, mi dovolite tole prispodobo."
20,"Nekako se bojim razpravljanja o proračunu, ker me spominja na tisto basen, ki jo je napisal Krilov, o treh subjektih."
24,"O raku, o ribi in o ptici, ki so bili vpreženi v voz in so ta voz hoteli pripeljati, kamor so vsi trije težili."
18,"Posledica je bila, da nihče od teh ni mogel svojega uresničiti, ampak je ostal v nekaki pat poziciji."
18,"Kajti, če bi vsi mi, ki imamo različne interese, hoteli vse svoje uresničiti, bi dejansko nikamor ne prišli."
22,"Tako računam, da bo danes narejen velik kompromis vseh z vsemi in na koncu bomo vsi nezadovoljni, ker je sredstev preprosto premalo."
35,"In ker bo situacija, kakršna domnevam da bo, bi se osebno danes sploh ne oglasil, če me k temu ne bi bila zadolžila občina Pesnica, ki ima pripombe glede proračuna Republike Slovenije za to leto."
5,Te pripombe bom oddal napisane.
6,Zgodbo bom pa na kratko ponovil.
49,"Bistvo zgodbe je v tem, da je naša občina dala sredstva v Republiko, nekje 48 milijonov, sedaj ima možnost, da dobi cca 20 milijonov za to, kar je potrebno za komunalne zadeve; se pravi manj od tistega kar je dala notri in ta sredstva lahko dobi samo na kredit."
61,"Glede na to, da je občina Pesnica izrazito demografsko ogrožena, komunalno nerazvita, moram sporočiti, da se s tako rešitvijo moji ljudje ne strinjajo in se torej, se sklicujejo na to, da bi se ta sredstva nekako drugače vrnila ali kratkomalo, da bi tisto, kar smo dali v skupščino, prišlo k nam v večjem merilu in ne na kredit, kakor je zapisano."
5,To je bistvo tega sporočila.
29,"Mislim seveda, da nismo edini, da je več takih zaostalih občin in torej, prosim ljudi, ki bodo o tem odločali, da to našo stisko s periferije vzamejo na znanje."
14,"Kajti stanje, kakršno je, bi popolnoma blokiralo vsa naša dela v smislu komunalnih izboljšav."
6,Naslednji ima besedo gospod Marcel Štefančič.
2,Hvala lepa.
8,"Spoštovano predsedstvo, spoštovane gospe in gospodje, gospodje poslanci!"
17,Pred nami je 112 strani obsežnega branja in proučevanja in seveda ob vsem tem nadavse odgovornega odločanja.
16,"Torej, na vsak način je pred nami čas velikih odločitev, tako v republiki in v občinah."
33,"O tem, koliko je ta proračun dober ali manj dober, ima pač vsak od nas lahko svoje osebno mnenje in brzčas je prav, da je tako kljub basni o labodu, ščuki in raku."
13,"Da je proračun povsem slab nisem prepričan, da je seveda najboljši tudi ne."
11,Ob tem proračunu pa vendarle želim razmišljati v neki posebni relaciji.
11,"Brali smo in poslušali, da bo letošnji proračun Republike Slovenije lažji."
9,To se je sprva kazalo kot sila spodbudno dejstvo.
8,"Torej, manjša bremena za ožji program javnih financ."
7,Ta usmeritev je bila brzčas racionalno predvidljiva.
12,"Vendar, se pa ne stečejo in to je seveda manj spodbudno dejstvo."
14,Tu želim opozoriti le na eno relacijo iz osnutka zakona o proračunu Republike Slovenije.
7,"Odnos, namreč, republiškega proračuna do občinskih proračunov."
4,Pa pojdimo po vrsti.
19,"Prvič, temeljno in naravnost nepremostljivo je dejstvo, da ostajajo občine takorekoč brez lastnih virov za pokrivanje nekaterih svojih obveznosti."
9,Npr. občina je ustanoviteljica osnovne šole na svojem območju.
17,"Po določenih normativih in standardih dodeli republika občini sredstva za osebne dohodke učiteljev, snažilk in tako naprej."
25,"Vzdrževanje teh istih šol pa je prepuščeno občini, ki za te namene nima vira sredstev, namreč amortizacijska sredstva so tolikšne teže, da niso omembe vredna."
19,"Pa ni to samo v šolstvu tako usojeno, pač pa vsem javnim zavodom; preprosto ni rešeno vprašanje javnih zavodov."
11,Tako nastaja na tem segmentu gospodarjenja z javnimi zavodi svojevrstna invalidnost.
9,"Drugo, komunalna infrastruktura predstavlja v občini naslednjo betežno pojavnost."
11,Občutno premalo milostna je volja republike do tega segmenta javne porabe.
27,"Posebnega prepričevanja ni treba, da nam komunala poka po vseh šivih in za krpanje teh šivov je komaj kaj denarja, za zaplate na raztrganinah pa nič več."
25,"Ali drugače, za kako neznatnejše tekoče vzdrževanje je še kak tolar, za izdatnejše investicijsko vzdrževanje, kot so npr. rekonstrukcije, prenove zaradi dotrajanosti, pa skoraj nič."
17,"Tako ostaja tudi komunalna infrastruktura težak bolnik, ki si ne more privoščiti ne zdravnika in ne zdravil."
18,Nekaj podobnega je tudi z vprašanjem vodotokov; za kraške občine je namreč to še prav posebej občutljiva težava.
14,"Tretjič, nekje smo brali, da sodi nadaljnji razvoj kmetijstva med strateške opredelitve naše republike."
23,"Morda v načelih in željah tako tudi stoji, vendar tam, koder se kmetijstvo neposredno izvaja, tam tega ni čutiti dovolj ali skorajda nič."
18,"Občinski proračunu so namreč brez lastnih virov, ponovno poudarjam, in ne morejo zagotavljati kmetijstvu pomoči, še celo miloščine."
23,"Da je tu paradoks še večji, republika ne zmore niti zadružne zakonodaje, ki bi bila v mnogih elementih razvoja kmetijstvu kajpak v prid."
34,"Če je denar za razvoj kmetijstva stvar zadrege neke splošne blaginjske nemoči, je zakon o zadružništvu, žal, stvar odsotnosti volje in hotenja, da bi se zakon, kljub že nepreglednemu številu usklajevalnih poskusov, tudi sprejel."
34,"Četrto, demografski tolar, če naj tako označim denar, ki naj gre za razvoj bolj demografsko ogroženih območij, naj bi se namenjal tudi za razvojne posege v tako imenovane višinske predele, denimo, nad 600 metri."
38,"Življenje in delo v tovrstnih okoljih je praviloma locirano v hribovito okolje, z mnogimi omejitvenimi okoliščinami, ki so praviloma manj konkurenčna, zato tudi manj vabljiva za poselitev in proizvodnjo, ki naj bi v nacionalnem produktu tudi nekaj štela."
13,"Zato bi bilo treba temu momentu posvetiti več skrbi, tako zakonske kot finančne."
7,Zdaj tukaj zadnje in kar tudi predlagam.
27,"Stvari bi šle lažje vsaka na svoje mesto, če bi občinski proračuni ne bili odvisni le in zgolj od boljše ali slabše volje ali razpoloženjskosti republiške sile."
6,Predstavljam si zato eno takih rešitev.
5,"Torej, predstavljam si eno rešitev."
43,"Občina naj bi imela možnost, da za določen projekt uvede nek svoj način zajemanja denarja, temu se reče lahko tudi občinski davek, ne vem, na neko zvrst alkoholnih pijač, lahko tudi na en del plačilne liste ali pač kot nekaj tretjega ali četrtega."
5,"Namreč, brez nič je nič."
16,"In sedanje navedene zadrege ostajajo brez pravšnjih rešitev, tudi brez upa, da bi se ustrezno rešile."
7,Vsaj v okviru dodobra izsušenih občinskih proračunov.
2,Hvala lepa.
3,Gospod Andrej Železnik.
3,"Spoštovane kolegice, kolegi!"
23,"Dal bi nekaj poudarkov iz stališč, ki jih je poslanski kljub SDP dal do osnutka zakona o proračunu Republike Slovenije za leto 1992."
8,Obširno bom potem predal predsedstvu v pisni obliki.
51,"Načelno lahko ugotovimo, da primerjava med prejšnjim in sedanjim osnutkom proračuna kaže, da je predlagatelj delno upošteval predhodno skupščinsko razpravo in da je pripombe upošteval, čeprav tudi iz sedanjega osnutka niso povsem razvidni kriteriji za presojo proračuna in njegovih postavk z vidika prioritetnih razvojnih, gospodarskih, pa tudi reorganizacijskih potreb države Slovenije."
23,"Proračun je po obsegu manjši, kar je seveda pomembno, in glede njegove notranje strukture so tudi v osnovi upoštevane pripombe iz predhodne razprave."
26,"Menimo, da je obseg takšen, kakršen je, tega proračuna dejansko maksimalen; v tej višini in to je nekje zgornja meja, preko katere ne bi smeli iti."
16,Zavzemamo se pri tem za strogo namembno porabo proračunskih sredstev in tudi za kontrolo proračunske potrošnje.
30,"Zaradi tega bi bilo potrebno čim hitrejše reformiranje, prvo, računskega sodišča, ki ga določa 150. člen Ustave Republike Slovenije, kot tistega najvišjega organa kontrole državnega proračuna in celotne javne porabe."
21,"Hkrati z osnutkom proračuna niso prikazane tudi premoženje in premoženjske bilance države, kar je po 146. členu ustave zelo pomembna obveznost."
47,"Kar se tiče zakona o proračunu, bi rekel takole, da se zavzemamo za to, da ne bi smel biti zakon v nobenem členu dvoumen in da ne bi zaradi svoje nedorečenosti ponovno postal podlaga za nekaj takega, kar smo v lanskem letu ugotavljali pri problematični renominaciji proračuna."
24,"Razen sprememb posameznih postavk proračuna na inflacijsko stopnjo, bi morala vlada za vsako drugo strukturno spremembo tega proračuna priti v skupščino z rebalansom proračuna."
21,"O tem bi bilo treba razmisliti, ko se bo obravnaval ta predlog in predvsem glede na opredelitev 2. in 17. člena."
20,"Če vzamemo samo 17. člen je ta člen tako splošen, da Ministrstvu za finance omogoča poseganje v posamezne namene porabe."
18,"Zaradi tega bi bilo dobro, da o takšnih posegih Ministrstvo za finance vsaj poroča pristojnemu delovnemu telesu Skupščine."
27,"Menimo, da v zvezi z 18. členom, da bi ta zahteva po uvedbi oziroma po sprejemu ustreznega zakona o proračunskem razsodišču, da bi bilo to nujno potrebno"
29,"Nekaj o tako imenovanem cestnem dinarju, ki ga sicer ni več, vendar bi vseeno morali na nek način zagotoviti, da delu davka na naftne derivate določimo točno opredeljeno namembnost."
14,Ta del davka pa bi bil rezerviran - ali v obliki sklada - izključno za ceste.
31,"Že v predhodnih razpravah smo ugotavljali, da so ceste in cestna infrastruktura tako velikega pomena za razvoj naše države, predvsem pa gospodarstva, da bi morali ponovno razmišljati o posebnem cestnem proračunu."
52,"Jaz bi tu dodal še to, da bi bilo to toliko bolj upravičeno, ker mislim, da so prioritete na tem področju predvsem izgradnja slovenskega cestnega križa in pa prioritete bi morale biti izgradnja cestne infrastrukture v tistih regijah, za katere v Sloveniji točno vemo, da so na tem področju v kritičnem stanju."
7,To mislim na Pomursko in Zasavsko regijo.
16,To je splošno znano in ne bi podrobneje obrazlagal niti za katere cestne povezave tu gre.
10,V proračunu niso predvidena tudi sredstva za delno pokrivanje dolga.
12,"Popolnoma razumljivo je, da celotni javni dolg ne more biti stvar proračuna."
19,"Vendar pa brez upoštevanja delnega pokrivanja javnega dolga tudi v proračunu, verjetno ne moremo pričakovati razreševanja težkih gospodarskih problemov."
37,"Kar zadeva sredstva za štipendije, menimo, da so sicer v povprečnem porastu proračuna, vendar je jasno, da prenizka sredstva za štipendije in pa nizke štipendije ne zadoščajo več za pokritje vseh ogroženih slojev študentske in dijaške populacije."
15,To vprašanje bo kljub spremembi zakona oziroma cenzusa za pridobitev štipendije še vedno zelo problematično.
8,Sredstva za štipendije imajo enak nivo kot lani.
19,"Mi smo obljubljali določeno povišanje in bo treba pojasniti, ali bo mogoče z njimi res pokriti predvidene večje pravice."
31,"Kar zadeva kmetijstvo ima le-to visok delež porasta in pa popolnoma jasna kmetijska politika oziroma strategija te politike, ki pa upamo, bo vendarle enkrat tudi prišla v razpravo v to skupščino."
27,"V ta kontekst sodi tudi vprašanje zaščite predelovanja domače hrane, ki je po našem mnenju upravičena, če domači proizvajalec pokrije pretežni del povpraševanja in potrebe domačega trga."
8,"Če tega ne dosega, je takšna zaščita vprašljiva."
6,Postavljamo tudi vprašanje vlaganja v gozdove.
19,"Bivši družbeni gozdovi se moramo financirati sami, v zasebne gozdove pa za obnovo, nego in varstvo gozdov vlaga država."
48,"Vprašanje je, če je to pravičen odnos do skupnega nacionalnega interesa za gospodarjenje z gozdovi, posebej še ob dejstvu, da stroka že ugotavlja določeno družbeno škodo, ki se gozdarstvu povzroča in pa tudi ob dejstvu, da zaradi neplačevanja prometnega davka prihaja do pretekanja sredstev države v roke zasebnikov."
35,"Sredstva za varstvo okolja so v primerjavi z osnutkom tega proračuna iz lanskega septembra rahlo zmanjšana, že ta pa je skoraj prepolovil delež sredstev, namenjen za naravovarstvene namene, glede na sprejeti proračun v lanskem letu."
15,Od predvidenega 1% družbenega proizvoda za leto 1991 na okoli 0.6% predvidenih za leto 1992.
30,"Zato pomeni ta proračun glede sredstev za varstvo okolja določen poraz za naravovarstvene težnje v Sloveniji in pa tudi korak nazaj od tistega, kar je bilo doseženega v zadnjem času."
35,"Ob tem strategija varstva okolja ni čisto jasna in bi bilo potrebno, da jo posredujemo skupščini v obravnavo, tako da bi bilo lahko mogoče ovrednotiti tudi razmerje med potrebnimi in predvidenimi sredstvi za varstvo okolja."
40,"Ekološki dinar kot posebna obremenitev onesnaževalcev ni prikazan kot poseben vir, kljub temu, da poseben zakon še vedno ohranja porazdelitev sredstev po institucijah in nalogah, ki še ne obstajajo, saj zakon o varstvu okolja, ki jih uvaja, še ni sprejet."
10,Tudi sredstva za raziskovalno dejavnost so po našem mnenju prenizka.
5,Veliko projektov bo ostalo nerealiziranih.
16,"Žal tudi takšnih, ki imajo že 50 ali tudi več odstotno participacijo oziroma sofinanciranje iz gospodarstva."
20,"Na koncu tudi državna uprava postaja vse dražja, predvsem zaradi večjega števila zaposlenih in mislimo, da takšna usmeritev ni sprejemljiva."
1,Hvala.
2,Hvala lepa.
3,Gospod Miloš Urbančič.
18,"Že pri volitvah smo rekli, da moramo zmanjšati državno administracijo, če hočemo, da bosta gospodarstvo in država funkcionirali."
28,"Sedaj pa prihajamo do absurda, da se administracija praktično veča in da družbeni produkt Slovenije ne bo več zadoščal niti za funkcioniranje države, kaj šele za kaj drugega."
57,"S tega vidika bi morali, če pogledamo ta naš osnutek proračuna, je to tako, da so vse postavke v proračunu, da se povečujejo ali pa ostajajo na isti ravni ali se celo povečujejo, ljudje na tistih delovnih mestih pa se tudi povečujejo; recimo vsi na vseh odsekih nekaj popravljajo, nekaj obnavljajo, vse se nekaj troši proračunska sredstva."
16,"Nikjer ni zaslediti enega tistega varčevanja ali pa, da bi kaj takega iz proračuna ven videli."
6,Nego samo potrošnjo v čimširšem smislu.
17,"Če se ozrem samo na nekaj postavk, da ne bo kdo kaj rekel; vzemimo primer davčne uprave."
6,Poveča se število ljudi za 1.200.
9,"Rekli boste, saj se na novo uvaja davčni sistem."
7,"Jaz sprašujem, kje so vsi občinski davkarji."
19,"Saj so občinski davkarji tudi do sedaj bili nekje, zakaj se mora sedaj na republiki povečati za 1.200 ljudi."
10,"Potem na primer, da se poveča tudi na notranji upravi."
4,Neprimerno večje število ljudi.
8,"Potem, če gledamo drugje se tudi neprimerno povečuje."
28,"Potem se moram še ozreti na nekaj takega kot je recimo, da ne boste rekli, da kar v ""luft"" govorim; že pred dobrim letom smo ukinili združeno delo."
16,"Poglejte, v proračunu obstajajo še vsa sodišča Združenega dela, za katere gre okoli 100 milijonov tolarjev."
20,Če pogledamo pri gozdarstvu je gozdarska služba še vedno predvidena vsaj za 200 milijonov tolarjev višje kot pa kmetijska služba.
20,"Sicer je sedaj tako nekako zavito, da niso napisani ljudje v predlogu, ampak preko postavk pa to dobiš nekako ven."
10,"Vidi se, kako nekatere organizacije pri nas na široko razpolagajo."
22,"Recimo je simptomatično mislim, da ravno Ministrstvo za notranjo upravo; smo dobili potrošnjo za Ministrstvo za notranjo upravo v obliki knjižne edicije."
13,"To se pravi, imajo toliko denarja, da si ""špogajo"" utemeljitev s knjižno edicijo."
14,Ravno tako je je bila lansko leto s knjižno edicijo utemeljena potrošnja v gozdarstvu.
23,"To se pravi, ni simptomatično, da ravno ti dve službi, izgleda na široko razpolagata z denarjem, da si lahko ""špogata"" tako knjižno edicijo."
12,"Če ne bomo racionalno gospodarili, ne vem kam bo država Slovenija prišla."
9,"Vsak se lahko pokrije samo toliko, kolikor ima odeje."
6,Drugače ima noge ali ramena zunaj.
1,Toliko.
2,Hvala lepa.
2,Hvala lepa.
2,Gospod Lovšin.
1,Spoštovani!
15,"Ugotavljam, da osnutek zakona o proračunu in bilanca istega proračuna nista prilagojena novo nastalim razmeram."
7,To je razmeram po mednarodnem priznanju Slovenije.
13,Zato se v proračunu načrtujejo sredstva za posamezna ministrstva v povsem neustrezni višini.
34,"Republika Slovenija je z dejansko osamosvojitvijo, odhodom Jugoslovanske armade, z mednarodnim priznanjem s strani evropskih držav, med katerimi so tudi vse neposredno mejne države, doživela popolnoma drugačno stanje, glede na stanje pred mednarodnim priznanjem."
23,"Če se je pred priznanjem Slovenije dvomilo v miroljubnost katerekoli sosednje države in je obstajal strah pred Jugoslovansko armado, danes tega ni več."
30,"Ob vsestransko miroljubni in razumni politiki Slovenije imamo lahko v svoji bližnji in daljni soseščini le prijateljske države, ki od nas pričakujejo le to, da jim ne bomo v breme."
13,"Od nas pričakujejo ureditev notranjih razmer in dobre poslovne, ne pa vojaške odnose."
9,Celo JA in Srbija sta do Slovenije sedaj strpni.
7,Tako stanje bo lahko trajalo nekaj let.
30,"Slovenija vojaško ni več ogrožena in trošenje proračunskih sredstev za obrambo, bojna sredstva, opremo, investicijsko izgradnjo, bi bili popoln nesmisel in ogrožanje lastnega gospodarskega obstoja, zaradi zmotne ocene mednarodnih razmer."
15,Slovenske obrambne in policijske sile je v tem trenutku možno združiti; prav tako tudi sredstva.
18,"Eno in drugo, kar že obstaja, je že več kot preveč za zagotavljanje razkazovanja moči, prisile Republike Slovenije."
29,"Nabava bojnih sredstev in opreme ni potrebna, ker trenutno ne rabi, čez nekaj let pa bi bila zastarela in bi v morebitnem spopadu predstavljala le jamstvo za slovenski poraz."
41,"Investicije v izgradnjo novih vojaških ali policijskih objektov niso dopustne ob dejstvu, da je to že obstoječih objektov jugoslovanske armade preveč, v bližnji prihodnosti pa bo Republika Slovenija ukinila stacionarno kasarniško vojsko in uvedla modernejše in cenejše načine izobraževanja in obrambe."
25,"Zavedati se je potrebno, da vsestranska moč Republike Slovenije ni v številčnosti in luksuznosti vojaško policijskih enot, pač pa v moči gospodarstva, znanosti in kulture."
24,"Prav ti deli slovenske družbe pa so v tem času v tolikšnem razvojnem zaostanku, da ga ni dovoljeno prezreti, sklicujoč se na izmišljanje strahu."
19,"K posameznim členom zakona o proračunu dajem pripombe, s katerimi vas ne bom obremenjeval, ker jih bom dal pisno."
20,"K bilanci prihodkov in odhodkov proračuna pa je treba reči, da je ta dokument podoba togosti in neustvarjalnosti našega sistema."
14,Marsikatera postavka bi se ob drugačni dejavnosti in ustvarjalnosti ne smela znajti v bilanci.
56,"V bilančnem delu je proračun po posameznih ministrstvih prenapet in prezahteven, npr. obramba in notranje zadeve zaradi spremenjenih razmer, deloma pa je prezahteven tudi pri drugih ministrstvih zaradi zmot države oziroma njenega neracionalnega vmešavanja v posamezna gospodarska področja: kot v kmetijstvu, gozdarstvu, prometu, delu; pa tudi zaradi neobvladljivosti posameznih uporabnikov proračuna s strani vlade: zdravstvo, pravosodje."
6,"Na strani ""Prihodki"" pod rimsko štiri"
14,"navedene postavke potrjujejo potrebnost spremembe tistih pozitivnih predpisov, ki terjajo tako nepotrebno zbiranje prispevkov."
19,"Taka postavka je prispevek za zaposlovanje, ki predstavlja v večjem delu povsem nepotrebno breme za proračun, gospodarstvo in brezposelnost."
11,"Na strani ""Odhodki proračuna"" so možne spremembe, ki dajejo zanimiv rezultat."
15,"Pregled proračunskih postavk po posameznih ministrstvih pokaže, da skoraj vsa ministrstva hodijo po eni nogi."
10,"To je tako, kot da smo v času največje blaginje."
20,"Zato so njihove zahteve take, kot da so njihove pisarne prazne, da so brez prevoznih sredstev, brez orožja in opreme."
11,"Zahteve so take, kot da ni krize trga, ne zloma gospodarstva."
8,Večina ministrstev je šla v svoji zahtevah predaleč.
6,Ministrstva so izvedla pravo okupacijo proračuna.
14,"Na kaj takega pa ni mogoče pristati, če nam je cilj ohraniti Republiko Slovenijo."
26,"V nadaljevanju sem podal prikaz postavk, ki jih je v proračunu mogoče črtati, jih izpuščam, službe si jih bodo lahko ogledale in upoštevale kakor bodo hotele."
24,"Seštevek zneskov, ki jih je mogoče brez škode za Republiko Slovenijo črtati, ob upoštevanju prej navedenega, iz proračuna, znaša 23 milijard 624 tisoč itn."
39,"V bilanci pa so opazne tudi premajhne obremenitve za določene izkazane ali neizkazane namene; npr., pri Ministrstvu za okolje se pod šifro 5.426 za načrt rednega vzdrževanja vodenega režima predvideva le 792 milijonov tolarjev, kar ne zagotavlja najnujnejšega vzdrževanja."
15,"Opustitev vzdrževanja pa bi pomenila povečanje nevarnosti za uničenje objektov, npr., nasipov in drugih objektov."
22,"Zato je treba v ta namen dodati sredstva do najnujnejše višine, ki pa se ocenjuje še na 622 milijonov in nekaj dinarjev."
13,V programu Ministrstva za kmetijstvo nista zajeti tržno zanimivi dejavnost: polžarstvo in žabarstvo.
21,V ta namen bi bilo gospodarno upravičeno ob postavki ribištvo ali ob njej odpreti novi postavki in zagotoviti 30 milijonov tolarjev.
22,"Ministrstvo za industrijo in gradbeništvo bi moralo kaj storiti v korist industrije in gradbeništva, vendar ne samo s prestrukturiranji in likvidacijami podjetji."
10,Moralo bi komu poiskati ali tržišče doma ali v tujini.
16,V ta namen naj bi se proračunska sredstva tega ministrstva povečala za milijardo 500 milijonov tolarjev.
25,"Ministrstvo za energetiko bi se lahko imenovalo tudi plinsko ministrstvo, saj se večini drugih virov kar odreka in si pridržuje le stroške za zapiranje rudnikov."
29,"Če že na tej črti dela samomor in umor slovenskega gospodarstva, energija je namreč vsakdanja hrana gospodarstva, naj bi skrbelo vsaj za razvoj, izdelavo in uveljavljanje nadomestnih virov energije."
9,"Razumljivo, da je postavka pod šifro 5476 finančno premedla."
9,Okrepiti bi jo bilo treba vsaj za milijardo tolarjev.
12,Skupno bi bilo treba za navadne namene priznati 3 milijarde 157 tisoč.
21,"Rekapitulacija vsega pokaže, da je možno zmanjšanje proračuna za 23 milijard, na okroglo, povečanje za 3, in ostaja razlika 20 milijard."
32,"Pregled pokaže, da je mogoče zagotoviti povsem normalno poslovanje države v letu 1992 s proračunskimi sredstvi v višini 150 milijard 900 milijonov tolarjev in ostankom prihodkov v višini 2 milijardi 350.000 tolarjev."
3,Brez zadolževanja proračuna.
2,Hvala lepa.
2,Hvala lepa.
4,Gospod Kuhar želi repliko.
4,Spoštovane kolegice in kolegi!
20,"Kot predsednik Komisije za obrambo bi zlasti podal nekaj pojasnil na tisti del izvajanja gospoda Lovšina, ki zadeva obrambno-varnostni sistem."
27,"Reči moram, če ste dobro pogledali poročilo Komisije za obrambo, ki ste ga pravkar dobili na mizo, smo mi na naši seji podprli zahteve Ministrstva za obrambo."
23,"Izhajali smo iz tega, da gre za 3 bistvene naloge, ki jih je treba po osamosvojiti v celoti uresničevati v naši državi Sloveniji."
11,Gre za efektivno obrambo pripravljenosti na kopnem in v zračnem prostoru.
20,Dalje gre za redno služenje vojaškega roka in za nezmanjšano pripravljenost sistema zaščite in reševanja ob elementarnih in drugih nesrečah.
32,"Ministrstvo za obrambo je ocenilo, da bi izvajanje obrambnega in varnostnega ter zaščitnega sistema, na podlagi sprejetega zakona o obrambi in zaščiti in pa zakona o vojaški dolžnosti, veljalo 23 tisoč milijard."
24,"Vendar kot ste videli iz obrazložitve in številke, ki je dana, je to ministrstvo pristalo na višini 13 milijard 616 milijonov 479 tisoč tolarjev."
23,"To pomeni zmanjšanje za približno 10 milijard, kar pomeni, da efektivna obramba pripravljenost na kopnem in v zraku ne bo v celoti zagotovljena."
11,"Ravno tako ne bo ospodobljen tisti del, ki zagotavlja protioklepni boj."
11,Ravno tako ne bo zagotovljeno usposabljanje pripravnikov teritorijalne obrambe po programu.
81,"Glede usposabljanja nabornikov je treba reči, da se usposabljajo centri za vzgojo v Republiki Sloveniji in da so to velike začetne investicije, ki jih je treba vložiti, če hočemo za to, tako imenovano prehodno obdobje, dokler se ne bomo drugače opredelili v naši republiki, ali pa za popolno nevtralnost, ali za ohlapno obliko nevtralnosti, dokler ne bomo sprejeli s sosednjimi državami sporazumov ali pogodb o nenapadanju in tako naprej, toliko časa moramo mi ta obrambni sistem graditi in ga tudi imeti."
14,"Tudi če se bomo opredelili za popolno nevtralnost, bomo imeli določeno število oborožene sestave."
31,"Sedaj je ta sestava mnogo večja, gospod Bogataj bo morda lahko povedal številko, kot pa naj bi bila v neki prihodnosti, ko bi postopno zmanjševali, ko bi prehajali na te zadeve."
24,"Ravno tako je treba opozoriti, kar zadeva zaščitne dejavnosti, da te moramo razvijati, enote opremljati, kajti ne vemo kaj se nam lahko jutri zgodi."
10,"In seveda, če smo nepripravljeni so te posledice dosti večje."
98,"Zato bi na koncu ponovno rekel, čeprav je večkrat bilo s tega mesta rečeno, da se določena ministrstva, zlasti je bilo Ministrstvo za obrambo napadeno, preveč luksuzno in potratno in ne vem kako opremljeno, da gre za to, da vse tisto, kar je bilo odnešeno s strani Jugoslovanske armade, vse tisto, kar je bilo demontirano, vse kar je bilo poškodovano, da zagotovimo vsaj tisti začetni del, ki nam bo omogočil, da bodo naši fantje šli na služenje vojaškega roka, ki nam bo omogočil tudi obrambni sistem, tak kot smo si ga zastavili v zakonu o obrambi in zaščiti."
39,"Zato so pripombe, ki jih je gospod Lovšin dal, dolgoročno gledane lahko sprejemljive, kratkoročno pa prav gotovo mislim, da je treba podpreti in zagotavljati sredstva za razvoj tega področja, ki je po moji oceni, kot predsednika komisije, izredno pomembno."
2,Hvala lepa.
2,Gospod Starman.
4,Spoštovane kolegice in kolegi!
20,"Rad bi govoril v imenu poslanskega kluba Demos, v imenu skupnosti obalnih občin Koper in nekaj predlogov imam tudi sam."
16,Poslanski klub Demos je izpostavil dva segmenta financiranja iz proračuna; in sicer obrambno in cestno infrastrukturo.
16,"Da ne bi ponavljal, načelna stališča so enaka kot jih je pred mano zagovarjal gospod Kuhar."
39,"Mislimo, da je to eden od segmentov, ki se nanovo organizira, ki je konstutativni element države in da ni razumljivo in sprejemljivo, da je ravno ta segment od osnutka do sedanjega osnutka, da tako rečem, dosegel, doživel najhujši brodolom."
23,"Zato podpiramo stališče, da bi v povprečju se smela sredstva za obrambo znižati za toliko, kot se je znižal celoten proračun kot tak."
13,"Ne za 100% ali 50% ampak za 20%, kot se je celoten proračun."
15,"Vprašanje cest, danes je bil že predlog podan, da bi sprejemali poseben proračun za ceste."
21,"To je gotovo v nasprotju s 148. členom ustave, ki govori o enem proračunu države in lokalnih skupnostih za javno porabo."
45,"Govor je bil tudi o tem, da naj bi poleg nujno potrebnih sredstev proračuna država v kratkem času zbrala tudi sredstva za kredite za nadaljnjo gradnjo obstoječih odsekov, ki so že v teku; gre za Šentilj - Pesnica, gre za Malence - Šmarje Sap in tako naprej."
13,"Stališče naših poslancev je, da mora Slovenija intenzivirati svoje napore pri cestni infrastrukturi."
23,"Na klopi imamo tudi poziv k štrajku v Prekmurju in vrsta drugih krajev je v Sloveniji, kjer bi tudi lahko tak štrajk organizirali."
20,"Glede predlogov, ki so bili tukaj dani o tem, da bi policijo in vojsko združili; jaz sem popolnoma drugega mnenja."
18,"Jaz mislim, da je treba policijo razbiti na več policij, ker mora sama sebe varovati in notranje kontrolirati."
22,"Zato je treba policijo razbiti najmanj na navadno policijo, na sodno policijo, na morsko policijo in še kakšno finančno in tako naprej."
9,"Povsod gre za medsebojno kontroliranje varuhov, ki nas varujejo."
28,"Zato je še manj sprejemljivo stališče, da bi obrambo in policijo združili, ker gre za popolnoma različne segmente državne varnosti, obrambe navzven, vzdrževanja notranjega reda in tako naprej."
37,"Menim pa, da je v segmentu policije precej rezerv in želel bi pojasnilo predstavnikov notranjega ministrstva o tem, kaj si predstavljajo, da bodo naložili občanom in da bodo nekako obliko samofinanciranja organizirali, kot smo slišali v medijih."
21,"Ali bo res treba vsako prireditev plačati, ali je to sestavni del javnega reda in miru, ki ga mora država zagotoviti?"
19,"Skratka gre za neki dodatni ventil, neko samopomoč, ki bi ohranila ta aparat, ki je po mojem mnenju prevelik."
48,"Jaz sprejemam stališče, da je Slovenija z mejami, z vsem tem pridobila bistveno več pristojnosti, vendar policijski aparat, ki smo ga nasledili, je že tak kot je bil, prevelik za demokratično državo, ki mora temeljiti na zaupanju, na delovanju iz sistema države kot take, strank in tako naprej."
39,"Da celotna filozofija, ki se tukaj vleče naprej, po mojem mnenju v nezmanjšani obliki - razen nekaj ljudi iz bivše udbe se je upokojilo pod izjemno ugodnimi pogoji, vse drugo pa nekako funkcionira inertno, več ali manj, po starih sistemih."
40,"Drugo, mislim, da so številne pripombe naših volilcev o tem, da je vožnja z dragimi ""Puchi"", da se po vaseh lovi fante, ki komaj zberejo denar za ""fičkote"" z dragimi Puchi, ni najboljše za trenutek, ki ga ta dežela doživlja."
25,"Zato po nekih izračunih bi se dalo, z racionalnejšo nabavo prometnih sredstev, zbrati toliko sredstev, kot jih Slovenija ta trenutek namenja za demografsko manj razvite."
11,"To so izračuni strokovnjakov, ki so možno lahko si tudi predstavljali."
13,"Dalje menim, da bi lahko dobili dodatna sredstva z racionalizacijo izdatkov za borce."
30,"Posebno ministrstvo, vse izdatke, ki so v zvezi s tem, se da recionalizirati in moj predlog je, da bi se ta sredstva uporabila za otroške dodatke in za pomoč družinam."
34,"To kar imamo sedaj pri dohodnini, da je za prvega otroka 400 tolarjev, za drugega 800, ali še manj, je cinizem, in če ne bo prišlo do revalorizacije, bo ta stvar dobila smešne dimenzije."
18,"In je potrebno v ta namen nameniti vsaj 100% več sredstev; sedaj je namenjeno 0,49% bruto družbenega proizvoda."
19,"Češka ima baje 3%, mi bi pa lahko prišli na 1% za socialno pomoč otrokom in družini kot taki."
15,"Glede načelnih pripomb menim, da bi morala vlada enkrat pripraviti projekt gospodarjenja z javnimi financami."
33,"Primerjalno, kaj predstavlja to v svetu, v Evropi, v državah na podobnem nivoju razvoja kot smo mi; in podrejeno temu oziroma v tem okviru, analizo zaposlovanja v državni upravi in celotnih družbenih dejavnosti."
28,"Po podatkih naj bi bilo v republiški državni upravi okoli 21.500 delavcev, v zdravstvu in socialnem varstvu okoli 38.000 delavcev in v šolstvu 35.000, ali 35.000 delavcev povsod."
7,"To so podatki, ki so zelo okvirni."
64,"Jaz živim na meji in imam številne pripombe delavcev na meji, ki pravijo, da bi se dalo zelo racionalizirati strokovne službe na meji: fitopatološke in druge se da koordinirati tako, da ni to za vsako področje posamezen strokovnjak, ki je izjemno drag in nezaposlen oziroma da ena oseba opravlja in ga pokriva; samo v kritičnih zadevah se da na analizo, superanalizo in tako naprej."
31,"Skratka, na področju države moramo biti skrajno kritični in rigorozni in upoštevati vse mogoče računalniške in druge povezave, da zmanjšamo živo delo, ki je drago, komplicirano in tudi včasih manj zanesljivo."
28,"Zato predlagam, da bi v sklopu priprave bodočega proračuna, sedaj je verjetno to zamujeno, želel bi pa kakšne podatke, če bi jih dobil, tudi ta segment proračuna obdelali."
30,"Izvršni svet obalne skupnosti pa me je danes opozoril s faksom, da je pri Ministrstvu za varstvo okolja in urejanje prostora izpadla postavka za sofinanciranje oziroma garancijo za primorski vodovod."
19,"To je verjetno napaka, ker to je bila stara obveznost, sprejeta in verjetno bi mogla biti v okviru proračuna."
11,Verjetno bo gospod Aurelio me lahko bolj detajlno o tem dopolnil.
21,"In druga pripomba, ki je pismena, zato vas ne bom zavajal, nategoval, je pa v zvezi z izgradnjo bolnice v Izoli."
17,"Tudi to je prevzeta stara obveznost in mislim, da bi moral ta proračun slediti že prevzetim obveznostmi."
3,Toliko sem imel.
5,"Hvala, ker ste me poslušali."
11,"Sedaj je odmor in prosim kolegice in kolegi ob 13,30 uri."
5,Prvi razpravljalec je gospod Glavič.
16,"Prosim vse poslance, ki so zunaj, da pridejo v dvorano, da bi lahko nadaljevali s sejo."
9,"Spoštovane kolegice in kolegi, nadaljujemo s sejo Zbora občin."
15,"Smo sredi razprave pri 1. točki dnevnega reda, torej pri zakonu o proračunu Republike Slovenije."
5,Naslednji razpravljalec je doktor Glavič.
1,Prosim!
3,Gospe in gospodje.
26,"V pregledu drugega osnutka sem se osredotočil na to, kako so izvedeni sklepi, ki jih je ta Skupščina oziroma ta Zbor sprejel pri obravnavi prejšnjega osnutka."
19,"Če pogledamo stališče in sklep zborov o gospodarski politiki v letu 1992, potem ugotavljam, da večina sklepov ni sprejeta."
21,Tako ni pripravljena sanacija bančnega sistema (v proračunu zanjo ni sredstev) in obseg javne porabe presega lansko letni delež družbenega proizvoda.
67,"Ne gre samo za to, kar nam je povedal gospod minister Šešok, ampak gre tudi za to, s tem, ko je izpadla sanacija bank in sanacija dolga deviznih varčevalcev, se je dejansko obseg proračuna zmanjšal za 26 milijard, po moji oceni, in s tem ko nam je vlada prinesla današnji zakon o intervencijah v višini 45 milijard, bi bil celoten proračun ne 171 milijard, ampak 242 milijard."
33,"Če k temu preštejemo še občine, SPIZ in zdravstvo v višini 158 milijard, bi bil proračun, po starem, 75% družbenega proizvoda, ali pa 60% družbenega bruto proizvoda, tako kot nam je minister povedal."
20,"To je stara zadeva, da se skuša s spremembami sistema zamegliti situacijo zato, da bi potem speljali tisto kar hočemo."
31,"To, kar je povedal gospod minister Šešok, da imajo države javno porabo med 37 in 60, torej za nas pomeni 60 in smo še vedno na skrajnem zgornjem robu javne porabe."
38,"Nadalje so zbori sprejeli zahtevo, da je potrebno voditi uravnotežen proračun; stari proračun ima debalans 18 milijard, kot prva stvar, in kot druga, predlaga še teh 45 dodatnih milijard, torej je daleč od tega, da bi bil uravnotežen."
9,"Vodili naj bi aktivno politiko tečaja tolarja, smo sklenili."
23,"Inflacija od 7. oktobra je bila 113%, devalvacija 57%, kar je lepa ilustracija, kako to poteka in pravkar vidite, da tečaji še padajo."
10,"Potem je bilo rečeno, da bo politika stabilne nacionalne valute."
37,"Inflacija je trenutno je nivoju 342% letno in je večja kot je bila, kot sem že zadnjič napovedal, kot je bila prej, torej 10,2% je bilo povečanje na 11%in bo najbrž povečanje tudi v temu mesecu."
23,O racionalizaciji in reorganizaciji državne uprave in o policentričnem razvoju ste že drugi govorili in tudi tu ti sklepi zborov niso bili izvršeni.
25,"Če analiziramo drugi dokument, to je osnutek zakona o proračunu Republike Slovenije za 1992 leto, potem je tu vlada resnično napravila neke spremembe na pozitivno."
10,Zlasti jaz pozdravljam te ukrepe na področju obrambe in carine.
26,"Ukrepi žal niso prikazani, ker smo dobili samo številke in ne vemo, kaj je za njimi oziroma se celo bojimo, da za njimi ni kaj dosti."
24,"Jaz bi, z ozirom na to, da je bilo več razpravljalcev ravno tega mnenja, da je to nerealno, vam dal nekaj številk in podatkov."
30,"Če gledamo nominalno je bil za obrambo lani proračun povečan za 143% ali pa realno za 120%, če gledamo letošnji podatek je nominalno povečanje 337%, realno po moji oceni 220%."
57,"In mi smo tudi lani uspeli obraniti popolnoma jasne ukrepe: zmanjšati služenje vojaškega roka na 3 - 4 mesece, kar je popolnoma realno (mi smo bili vsi v vojski in vemo, kaj se da v 3 - 4 mesecih narediti), zmanjšati te vaje, ki se dogajajo po občinah, na polovico (če bodo pametno pripravljene je to mogoče brez nadaljnjega)."
41,"Jaz vam bom povedal samo strošek na vojaka, brez objektov in opreme, prosim, če preračunate iz teh podatkov: 7.000 vojakov je predvideno, če se ne motim; v dveh polletjih sem računal, torej 14.000 vojakov, pomeni to 640.000 tolarjev na enega vojaka."
21,"Imamo študente, 30.000 sem jih vzel, celo leto in pride na njih 140.000; torej 1/5 tega kar je predvideno za vojsko."
7,Tako da to so dokaj velika sredstva.
27,"Vemo, da je tista generacija, ki ni več šla v vojsko v drugem oziroma v tretjem letniku in da je še nekaj časa za precejšen del ljudi."
19,"Seveda se ne moremo sprijazniti s tem, da je ta oprema, ki je šla v Beograd, za vedno izgubljena."
29,"Nasprotno, mi smo slišali, da so se v ponedeljek dogovorili v Bruxellesu za delitveno bilanco in to je del delitvene bilance in treba je od tam dobiti stvari nazaj."
52,"Seveda se nekateri smejete, ne da bi potrudili, menda ja ne bomo delali; jaz sem lansko leto, če se spominjate, v tej razpravi o proračunu, mogoče mi tudi nekdo očita, trdim, da je še vedno prava, se pogovarjali o izgradnji dveh vojašnic in jaz sem takrat rekel: zakaj vojašnice, saj jih imamo."
5,"In evo, vojašnice so tu."
13,"Tako da moramo vedeti, kaj je treba narediti in kaj ni treba narediti."
71,"Upam, da bo prišel gospod Gros, ki točno ve, da se sedaj vgrajuje v nekatere vojašnice marmor in druge stvari, da ne govorimo o tem, da kupujemo opremo zunaj, ne da bi jo poskušali izdelati doma in da bi seveda, če bi zmanjšali to služenje vojaškega roka, rabili polovico manj vojašnic, pa bi jih lahko polovico prodali, pa tisti denar porabili za to, da bi obstoječe vojašnice spravili na spodoben standard."
27,"Torej, vrsta ukrepov, jaz sem jih sedaj samo nekaj navedel, ki bi jih lahko pa jih nimamo, mogoče jih ministrstvo predvideva, mogoče jih ne, jaz ne vem."
10,"Sklep skupščine je bil, da mora prinesti vse te ukrepe."
16,"Ni realno misliti, da bomo mi mala Jugoslavija, z vsem tistim kar si Jugoslavija lahko privošči."
8,"Mi se lahko primerjamo z Luksemburgom, Singapurom, Hongkongom."
6,In te primerjave niso bile narejene.
54,"Torej, je treba prilagoditi strukturo proračuna našim realnostim, ne pa misliti, da smo mi neka mala, pomanjšana slika velike države. 2,6% po enem ali 2% po drugem, je popolnoma realna slika v okvirih večjih držav; take države, ki so razvojno intenzivne, kot je Nemčija, Avstrija, Luksemburg, Japonska, imajo 1% družbenega produkta za te namene."
27,"Mogoče sem se tu malo več zadržal, ker je očitno, da bo tudi tekla razprava, da bi ta proračun šel še v negativnejšo smer kot je sedaj."
15,"Mi smo od vlade zahtevali, da predloži spremembe in dopolnitve zakonov, to je ta predlog."
14,"Niti ene spremembe in dopolnitve nimamo, razen teh, ki predvidevajo 45 milijard dodatne porabe."
17,"Morali pa bi imeti tu pred nami spremembe zakona obrambe v teh členih, o katerih sem govoril."
43,"Morali bi imeti tudi spremembe zakona o socialnem in pokojninskem zavarovanju, spremembe zakona o zdravstvu, spremembe zakona o plačah in še celo vrsto drugih dokumentov, ki bi potem omogočili, da bi se realno spravila poraba v okvire, ki jih je ta skupščina zahtevala."
23,"S temi podatki o bruto družbenem produktu ter družbenem produktu se dela megla, kajti vsi ribiči vedo, da je v kalnem najboljše loviti."
24,"Jaz gledam na te zadeve tako, da je bila poraba 1987 - 49,2% družbenega produkta, 1988 - 47,9%, 1989 - 47,5%, 1990 pa je šla na 60,1%."
31,"To je seveda bil manever prejšnjega režima, da je dvignil plače pred volitvami in neznanje tega režima, da jih potem ni spravil nazaj dol pravi čas in je ostal pri 60%."
14,"Lani je res padel ta delež na 54, čeprav bi bil lahko bistveno nižji."
10,"Tisti trije rebalanci, vsaj eden od tistih, ni bil potreben."
4,To je spet prevara.
30,"Kajti mi lani nismo odvajali federaciji, pa nismo še imeli svojih funkcij in je čisto slučajno ta poraba bila manjša in ni nobena zasluga te vlade, da bi karkoli zmanjšala."
18,"To se lepo vidi ko sedaj pridemo na 59,6% nazaj in zahtevamo zraven še 45 milijard dodatnih sredstev."
33,"Tako da vidite iz teh analiz, ki so žal neizpodbitne, ne bi rad, da me razumete, da želim kritizirati, jaz sem že večkrat dal dosti predlogov, očitno jih pa ta vlada ne upošteva."
7,Rezultati so pa potem taki kot so.
14,"Del proračuna, ki predstavlja premoženjsko bilanco, je popolnoma izpadel v višini 11,7 milijarde tolarjev."
35,"Če to pretvorimo s temi revalorizacijskimi faktorji, pridemo približno na 25 milijard in s tem jemljemo z aktive tisto, kar bi lahko prineslo v naše banke prihranke varčevalcev in s tem celo vrsto pozitivnih učinkov."
29,"Prav tako vlada ni upoštevala zahteve, ki je bila izražena kot sklep, da mora skupščina kvartalno obravnavati gibanje inflacije in odobravati rebalanse proračuna, kot je bilo danes tu omenjeno."
50,"Jaz bi rad opozoril na to, da je ta kontrola skupščine nujno potrebna, ker vlada, tako kot vse jugoslovanske vlade, podlega temu, ne vem ali je to mogoče neki socialdemokratski, ali krščansko socialistični, ali balkanski sistem, ko vedno znova podleže zahtevi ljudi, da bi se delilo več, kot se ustvari."
26,"Podatki za plače: med decembrom in junijem 1991 so se v gospodarstvu povečale za 71%, v družbenih dejavnostih za 107% in v političnih skupnostih za 177%."
40,"To je točno efekt Mikulić - Marković, ki je uničil takratno reformo in to povečanje teh plač je že uničilo reformo, ki jo je ta država pač, hote ali nehote, začela z osamosvojitvijo, plebiscitom pa potem s končno razdružitvijo 7. oktobra."
26,"Mislim, da je treba reči, da zadolževanje proračuna v višini 18 milijard tolarjev, kar je seveda nesprejemljivo, da način, kako to vlada misli speljati, ni pošten."
19,"Gospod Šešok je v televizijski oddaji rekel, da bodo oni to spravili noter na enak način kot so lani."
29,"Torej, ne bodo se držali tega proračuna, ampak bodo uporabljali inflacijo, ki jim je nujna, da sploh vladajo lahko, zniževali realno porabo, da bi jo spravili v te okvirje."
6,"Jaz mislim, da to ni pošteno."
37,"Da se je treba odločiti na podlagi januarskih cen, določiti politiko do inflacije, določiti, kako se bo zviševal proračun, kar se tiče renominacije, ne prehajanja iz enih postavk na druge in potem se lahko nekaj realno planira."
15,"Drugače bo zadeva šla spet ad hoc, tako kot bo komu pasalo, kdo bo močnejši."
7,In te stvari se zelo lepo vidijo.
11,"Jaz mislim, da je znižanje za teh 18 milijard realno mogoče."
6,Jaz sem jih že nekaj naštel.
23,"Zraven je, seveda, jasno iz tega kar sem povedal, da je treba zelo znižati plače v političnih skupnosti, v družbenih dejavnostih pa tudi."
16,"Več ljudi je že povedalo, kaj je treba napraviti, tako da so te stvari realno možne."
42,"Jaz opozarjam še na en vir, to, da bi se neposredne dotacije gospodarstva, s katerimi se vlada direktno vmešava v gospodarsko življenje in prevzema odgovornost za rezultate, preneslo na banke, dočim bi vlada dajala samo podporo manjšim obrestim, pa garancije za kredite."
41,"To niso stvari na pamet, jaz sem se pogovarjal z ljudmi iz bank v Mariboru in menijo, da bi s tem denarjem lahko 10 krat več kreditov dali, kot pa jih bo na ta način - in to z dosti boljšim uspehom."
8,"Samo kot primer tega, kar je tu notri."
21,"Potem imamo tu še postavke kot je recimo zapiranje Jedrske elektrarne, ker je postavka, ne da bi skupščine o tem razpravljala."
20,"Jaz sem proti temu, da dajemo že kar neke denarje, če še ni jasno, ali sploh bomo šli v to."
15,"In nasprotno vsi podatki kažejo, da je to nerealna stvar, da bi se to naredilo."
14,"Imam vprašanje, kaj je z radarskim sistemom; tu je predviden v planu za letos."
32,"Kolikor jaz vem, je ta zadeva že realizirana, bila je realizirana brez sklepa, brez javnega razpisa, hočem reči, in nekateri trdijo, baje je to Siemensonova oprema, da je ta oprema slabo izbrana."
43,"Če želite lahko povem še nekaj pripomb, recimo, če pogledamo to, kar se je zgodilo na sektorju kmetijstva, kjer je bilo zaradi takih ali drugačnih pritiskov doseženo, kljub tej težki situaciji, realno povečanje za 48%; potem moram reči, da je tu zelo slabo."
33,"Najbrž bo zraven še nepobiranje davkov spet prisotno, ker nismo videli nobenih ukrepov za to, da bi se to ne zgodilo in bo torej, ta delež, ki ga bo dobilo kmetijstvo, nesorazmerno velik."
33,"Jaz gledam na to zadevo približno z istimi očmi kot na tistih 45 milijard za gospodarstvo; tu sta si pač 1,5 milijardo že zagotovili v rednem proračunu, gospodarstvo gre pa v izvenproračunsko bilanco."
16,"Seveda namen je v obeh primerih isti, in obema iz enakih razlogov in enakih mehanizmov oporekam."
19,"Zraven je še predvideno, da se ukine za gozdne ceste ves denar, tako da je ta politika zelo dvomljiva."
11,"Je pa, recimo, postavka za šolstvo v tem delu 108 milijard."
32,"Za primer povem, da dobi postdiplomsko izobraževanje 54 milijard, tu pa samo za srednješolstvo, za en ozek sektor 108 milijard; v tistih 54 milijardah pa je tudi postdiplomsko izobraževanje za kmetijstvo zraven."
29,"Da ne govorim o tem, da je notri teološka fakulteta; ravno v tem trenutku, ko bo dobila cerkev nazaj pokljuške gozdove pa se mora še ona obesiti na proračun."
50,"Cela vrsta stvari je, tudi o Tacnu bi se lahko pogovarjali, o teh stvareh okrog vojske sem že navedel nekoliko podatkov, ki kažejo, da je rezerv še zelo veliko in da bi jih lahko spravili na eno realno višino, ki je po mojem globokem prepričanju 50% tistega starega družbenega produkta."
26,"In zraven mora biti tudi bilanca, o kateri bomo po eni strani predvideli dohodke od prodaje, saj so tu stanovanja državnih uslužbencev, vseh vrst javne porabe."
5,Kam bo šel ta denar?
6,Tu je pred nami prodaja podjetij.
20,"Lani je že šlo nekaj podjetij v prodajo, Vevče, Tobačna tovarna in nekaj in to se troši kot normalni proračun."
17,"Torej, mi delamo isto, kar delajo v podjetjih, žrejo lastno substanco zato, da si izplačujejo osebne dohodke."
6,In to je ista politika tu.
3,Sem proti njej.
43,"Zahtevam, da se ta premoženjska bilanca, in to je bil sklep tega zbora, pokaže posebej in se namenja za odplačilo dolgov deviznim varčevalcem; in pa za javni dolg, ki je tu, kajti samo na ta način bomo morda se potegnili iz tega ven."
72,"Mislim, da bi ta naloga morala presegati strankarske okvire in sem za to, če ste tudi vi za to, da sestavimo tako ekipo in tako skupino, ki bo te predloga napravila v okviru usklajevalne komisije, pa naj dela teh štirinajst dni, kolikor imamo in pride tukaj s strokovnimi službami in z vlado do boljših rešitev kot so te, do takih rešitev, ki bodo peljale navzgor, ne pa še v večjo destrukcijo gospodarstva."
1,Hvala.
2,Hvala lepa.
6,Naslednji ima besedo gospod Janos Bukovec.
2,Repliko imate?
10,"Čakajte, jaz bi dal gospodu Bukovcu besedo, pa bi potem."
5,Namreč sem ga že poklical.
4,"Spoštovane kolegice, spoštovani kolegi!"
21,"Začel bi najprej kar se tiče cestne problematike oziroma cestnega denarja, ki bi naj bil namenjen iz proračuna za leto 1992."
17,"Leto je naokrog, ponovno se srečujemo z istimi problemi, kot smo se srečevali od leta 1988 dalje."
22,"Že takrat je bila za magistralno cesto Maribor - Lendava oziroma do Dolge vasi predvideno, da bi se naj izvedla rekonstrukcija te ceste."
4,To se ni izvedlo.
15,"Ni se izvedla 1989, ni se izvedla 1990, 1991, ne bo se izvajala niti 1992."
33,"Ta rekonstrukcija se bo izvajala samo na enem delu, se pravi od mejnega prehoda Dolga vas pa do konca Lendave, to je cca nekje okrog 5 km in pa še nadaljnjih 5 km."
18,"Upam, da tisto, kar so začeli, tisti pet kilometrov dalje dol od Benedikta, da bodo napravili do konca."
6,In tu se potem vse konča.
30,"V letu 1991 je bilo predvideno, da bi naj napravili 37 kilometrov cest, vendar vsled pomanjkanja denarja je bilo od tega narejeno samo 7,5 kilometrov ceste, pa še to nedokončano."
4,Da bi šel dalje.
20,"V prvem osnutku letošnjega proračuna je bilo predvideno 11 milijard tolarjev za cestno infrastrukturo, v glavnem za promet in zveze."
8,Zdaj v drugem osnutku je predvideno 17 milijard.
25,"Na mizo smo dobili neke izračune, da bi od bencinskega denarja, od cestnine in od vsega tega, bi naj bil dohodek približno 19 milijard tolarjev."
13,"Se pravi, da je od predvidenega v tem osnutku razlike 1,3 milijarde tolarjev."
9,"Ne vem, ni mi jasno kam potem to gre."
13,"Mislim, da so to namenska sredstva, ki se zbirajo prav za to cesto."
2,Gremo dalje.
18,"Gospod Starman je že prej omenil, da pripravljajo Pomurci določen protestni shod oziroma zaporo te ceste M 10/1."
6,Vam bom tudi na kratko prebral:
27,"Poziv vsem državljanom pomurske regije, da se v ponedeljek, 16.3., od 11. do 13. ure udeležijo zapore ceste Maribor - Lendava, to je M 10 in izrazijo protest."
16,"Jaz bom naštel, katere so tiste točke, okrog katerih so se politične stranke v Pomurju poenotile."
102,"""Ker nam zaradi nesposobnosti slovenske vlade tuji tovorni promet uničuje edino cestno povezavo s Slovenijo, ker slovenska vlada neprestano dviga ceno goriva, cestni denar pa namensko uporablja v ljudstvu neznane namene, ker je samo vprašanje časa, kdaj bo ta cesta začela pobirati krvni davek med otroci, ker imamo za vzdrževanje pomurskih lokalnih cest samo toliko denarja, da si lahko za vsak kilometer ceste plačamo 10 kubičnih metrov gramoza, postavljamo vsi pomurski poslanci zahtevo po takojšnji parlamentarni razpravi o novem slovenskem prometnem križu, o zagotavljanju denarja in takojšnjem začetku del na celotnem pomurskem delu ceste M 10/1."" To so zahteve nas pomurskih poslancev."
33,"Da bom še malo zavlekel vse skupaj, bom začel pri mejnem prehodu Dolga vas, mesec februar; gospod minister Kranjc sigurno pozna vse te naše težave, ki so nastale tam, z vojno na Hrvaškem."
15,"Vojna na Hrvaškem, sicer pravijo da je mir, jaz še vedno trdim, da je vojna."
66,"Tudi, če pridejo modre čelade mislim, da se prometni tokovi ne bodo tako hitro ponovno spremenili, da ne bo ta povezava sever - jug, ampak gre trenutno povezava vsega tega prometa iz Evrope na vzhod - zahod oziroma zahod - vzhod in vse to gre na tiste uboge ceste v Pomurju, ki so že tako in tako neutrjene in imajo precej slabšo podlago kot če bi imele kamnito podlago."
10,"Dobro vemo, da je tam ravnica, bolj peščena zemlja itd."
12,Že tudi sama kvaliteta tistih cest pred leti je bila zelo slabe.
40,"S pojavom vseh teh tovornih vozil, vlačilcev, tudi do 400 vlačilcev in še več, ki dnevno prestopi mejni prehod v Dolgi vasi, in ves promet poteka preko samega mesta Lendava, potem naprej proti Murski Soboti, je ta cesta popolnoma uničena."
3,Zahteva popolno rekonstrukcijo.
3,Tega se zavedam.
14,"Zavedam se tudi tega, da ni mogoče, ni možno najti teh sredstev znotraj proračuna."
24,"Vsi govorimo, da je treba državo razbremeniti, vendar bi zelo apeliral, da se tej cesti od Maribora do mejnega prehoda Dolga vas da prioriteto."
43,"Mi smo mnenja, da s pojavom teh kmetijskih del na našem področju se bo nevarnost v prometu zelo povečala in se zelo bojimo, da se bodo pojavljale pogostejše smrtne žrtve na teh cestah, ki so tako ali tako že slabe, kot do sedaj."
30,"Naj vam omenim še to, da je republiški prometni inšpektorat sicer najprej en del te ceste od Dolge vasi do mejnega prehoda zaprl za kamione, ki presegajo težo 5 ton."
26,"Vendar razumem, da je potem država Slovenije bila mogoče zainteresirana, da se to ponovno sprosti in da zopet ti težki kamioni vozijo čez ta mejni prehod."
11,"Trdili so, da so to naredili, ker so se začela dela."
12,"Postavljam vprašanje, ali pomenita en bager in en valjar že začetek del?"
8,Dnevno se lahko vozim proti temu mejnemu prehodu.
7,"Približno tudi vem, kako izgleda ta cesta."
11,"Mislim, da če nekdo hoče nekaj urediti, mora tudi časovno pohiteti."
11,En valjar in en buldožer oziroma bager ne pomenita začetka del.
7,"To so dejstva, ki vam jih naštevam."
18,"Mogoče smo Pomurci že tečni za to cesto, ampak zavedajte se, da se ne konča Slovenija pri Mariboru."
6,Ne konča se niti pri Ljubljani.
14,Slovenija se konča po mojem na tisti vzhodni meji pri Lendavi oziroma Dolgi vasi.
24,"Če te ceste ne bomo naredili, potem ne vem, ali hočete, da zapremo celoten promet in da vam potem kamioni stojijo po celi Sloveniji?"
39,"Razumem vse te težave vlade, in to ponovno poudarjam, da ni denarja, vendar ni vrag, da se v dvajsetih letih ni dalo nekaj narediti, da bi ta cesta od Maribora do mejnega prehoda v Dolgi vasi bila tako urejena."
15,"Šele sedaj pritiskamo toliko bolj na vas, ker se je tudi pri nas promet povečal."
5,Zastonj je vse to štetje.
15,"Ponovno poudarjam, da se bojim, da bodo smrtne žrtve začele padati tudi na tistih cestah."
12,"Saj jih ni malo, ampak spet ne toliko, da bi bilo kritično."
19,"To se bo pa zgodilo tudi s pojavom teh poljskih strojev, traktorjev in vseh teh priključkov na teh cestah."
12,"Dobro veste, kaj pomeni, ko ti lahko en traktor zapre cel promet."
5,To se bo sedaj dogajalo.
35,"Sedaj sicer kamioni več ne stojijo, ker so na naši strani pospešili, kar se carinske službe tiče, medtem, ko pa na madžarski strani še vedno čakajo in vsi ti kamioni peljejo tam skozi, skozi mesto."
30,"Nekako bi poskušali z vlado najti skupen jezik oziroma mislim, da je tudi interes Republike Slovenije, da se ta cestni križ zahod-vzhod uredi, ne da urejamo samo cestni križ sever-jug."
32,"Mislim, da je v tem trenutku bolj pomemben cestni križ zahod-vzhod, ker predvsem ti kamioni iz Srbije, ki vozijo sem, bodo še precej časa vozili po tej smeri, ki jo sedaj uporabljajo."
2,Hvala lepa.
1,Hvala.
7,Najprej bi dal besedo gospe Alenki Markič.
22,"Večkrat se je pojavila številka 17 milijard, ki naj bi bile, če bi ostal sistem, kot je bil prej glede cestnega dinarja."
5,Samo na to bi reagirala.
10,"Mi bi bili zelo veseli, če bi bilo to res."
22,"Vendar, v oceni virov v prometnem davku, lahko povem, da je planiranega malo manj kot 17 milijard celotnega davka od naftnih derivatov."
27,"Se pravi, lahko si izračunate, ker je v celotnem seštevku cestnina dosegala maksimalno tretjino, koliko bi od tega odpadlo za cestni dinar, če bi bil star sistem."
4,Iz tega dobite številko.
15,"Drugo dejstvo pri cestah pa je to, kar je danes že minister v uvodu povedal."
26,"V letošnjem letu je račun za vse tisto, kar je bilo že v preteklosti storjeno, se pravi za odplačevanje 8,3 milijarde, in to je treba plačati."
22,"Če hočemo še naprej dobivati sredstva za to, da bomo lahko skušali vzdrževati tako visoko gradnjo oziroma investicijsko aktivnost na tem področju."
30,"S tem, kar sem povedala, ne želim zanikati dejstva, da so ceste eden od resnih problemov in da je treba iskati vse variante, da se nadaljuje investicijska aktivnost na cestah."
13,"Vendar prosim, da se ne dajejo številke, ki so, žal, daleč od resničnosti."
2,Hvala lepa.
5,Naslednji ima besedo gospod Božič.
3,Ga ni tukaj?
28,"Prosil bi še, da gredo vsi tisti, ki so člani delovne skupine za usklajevanje zakona o izplačevanju OD in zakona o zaposlovanju v sobo 311, kjer jih čakajo!"
11,Gospod Pavšič in Božič sta izgleda že šla; gospod Bukovec sedajle.
7,Notri so pa še Štefančič in Schwarzbartl.
6,Teh dveh pa ni tukaj videti.
5,Besedo bi dal gospodu Stadlerju.
36,"No, v bistvu, gospodu Glaviču to ne bi bila replika, ampak glede na njegovo izvajanje bi predlagal, da bi se pač vse stranke dogovorile in ga zadolžile, da izterja tisto, kar je JLA odvlekla iz Slovenije."
11,"Mislim, da je zelo sposoben in da bi lahko to uredil."
10,"In kar se pa proračuna tiče, ne bi dosti govoril."
9,"Malo me moti, da je prenizka postavka za obrambo."
18,"Mogoče se v naši domovini ne zavedamo več, da nas je pred slabim letom napadla praktično bratska armada."
31,"Lahko se zgodi, da bi imel kdo v bližnji bodočnosti kakšne apetite do slovenskega ozemlja in ne vem s čim se bomo branili, če bomo tako mačehovski do Janševega dela proračuna."
10,"Jaz to ne vem, upam da tega ne bo treba."
28,"Kar se ostalega dela proračuna tiče, mislim vsebinsko razpravljati o proračuna za kmetijstvo in to v tistem delu, ki govori o obrestih od kreditov za financiranje tekoče proizvodnje."
11,Jaz mislim da naše kmetijstvo bi lahko reševali na drug način.
37,"Ta sredstva 2 milijarde 531 tisoč pa še nekaj tolarjev, mislim da bi se dalo drugače uporabiti, ker imam veliko skrb, da bi se ta sredstva lahko, da bodo res plasirana kot regres za obresti, porabila nenamensko."
17,"Zato bi predlagal ministrstvu, da se ta sredstva dajo za regresiranje kvalitetnega semenskega materiala, kvalitetnih zaščitnih sredstev."
7,Recimo veterinarskih storitev v kmetijstvu in podobno.
13,"Mislim, da bo jih več kmetov deležnih in da bodo bolj pravično porazdeljena."
2,Hvala lepa!
1,Hvala.
10,"Gospod Marjan Krajnc, minister za promet in zveze, želi besedo."
6,Hotel sem samo neko informacijo dodati.
23,"To, kar je gospod iz Prekmurja zahteval, da bi šla ta cesta takoj v realizacijo, to bi pomenilo nadaljnjih približno 4 milijarde tolarjev."
57,"To pomeni, da bi morali še odobriti 55 kilometrov in tega denarja sedaj gotovo ne bomo imeli, kar pa je posledica tega, ker že par let te stvari enostavno zanemarjamo in potem z enim udarom, v enem letu tega ne moremo napraviti, čeprav je to ena izmed tistih cest, ki je evidenten primer slabe ceste, regionalne ceste."
22,"Kar se pa tiče pojasnil gospe Markičeve, je pa zadeva sledeča: s povečanjem prometnega davka, sedaj bi bila ta vsota še večja."
14,"Mi porabimo 95% goriva v prometu, teh 17 milijard po izkušnjah kar nekako drži."
20,"Koliko so zaobsežena v proračunu, smo jih pač tako razdelili, vsaj sredstva kakršna so danes prikazana, čeprav z malimi korekturami."
2,Hvala lepa!
1,Hvala.
5,Naslednji ima besedo gospod Vodopivec.
14,"Osnutek proračuna, ki ga je dostavila vlada, dejansko po mojem pomeni materializacijo vladne politike."
43,"In skozi ta proračun, skozi ostale zakone, odloke, ki jih bo vlada sprejemala, dejansko gledano, kako bo ta slovenski narod, kako bo gospodarsko stabilno in nazadnje skozi to realizacijo, potem bodo volivci ocenjevali na volitvah, kaj je ta vlada tudi skozi proračun dosegla."
27,"V zadnjih dveh letih mislim, da je uspelo vladi z 10.000 nezaposlenih spraviti na 100.000 nezaposlenih z napovedjo, da z lastninjenjem se bo ta številka še povečala."
7,Delavske plače so prišle na 200 mark.
4,Mlada generacija je brezperspektivna.
10,"To so ti segmenti, ki večino ljudi, večino Slovencev zanima."
19,"Mislim, da nimajo ustreznega mesta v proračunu oziroma skozi proračun se ve vidi, kako bo vlada ta problem razreševala."
21,"Ker tega mesta v proračunu ni, dejansko se iz leta v leto to stanje, ta položaj slovenskega delavca in upokojenca, slabša."
20,"Največ časa, tudi skozi prvi osnutek in skozi vse razprave okrog proračuna, smo namenili, izgubili ob obrambi in notranjih zadevah."
11,"Eni, da je ta obrambni proračun prevelik, drugi da je premajhen."
13,"Ali bomo imeli to protizračno obrambo, skratka vse te rodove vojske, ali ne."
11,"Mislim, da nam pri tem razpravi manjka osnovno: koncept nacionalne varnosti."
23,"Dokler tega ne bomo imeli, dejansko o vsaki številki iz teh dveh postavk lahko rečemo, da je premajhna, lahko rečemo, da je prevelika."
37,"Mislim pa, da je v tem momentu, dokler tega nimamo, da moramo, vsaj z vidika investicij na tem področju, se dosti racionalno obnašati, da ne bi delali nekih posegov investicijskih, kateri jutri ne bi služili svojemu namenu."
23,"Ocenjujem, da je tudi ta zmanjšani proračun, glede na katastrofalno stanje v gospodarstvu, nezmožnosti gospodarstva, da plačuje davke in prispevke, še vedno prevelik."
2,Kaj narediti?
16,"V proračunu, mislim, bi morali zmanjšati tiste investicije, ki direktno vplivajo na povečanje rasti družbenega proizvoda."
11,"Tu mislim na zmanjševanje glede sanacij vojaških objektov, določenih drugih stvari."
19,"Ko smo prečitali, smo videli, da so znotraj tudi investicije, ki bi se lahko, vsaj za določeno obdobje, odložile."
13,"Naslednje vprašanje, ki je bilo postavljeno, je racionalizacija, ali zmanjšanje te državne uprave."
13,"Mi vsi govorimo, da bomo zmanjšali državno upravo, uradnikov pa je vedno več."
6,Zmanjševanje državne uprave ima dva efekta.
7,"Prvič, da se bo kot strošek zmanjšalo."
24,"Drugič, veliko število uradnikov, bo pa toliko manj raznih podzakonskih aktov, pravilnikov, navodil, napisalo, da bo s tem prispevalo, da bo zmeda toliko manjša."
11,To je še večji učinek kot tisti direkt na materialne stroške.
18,"Državna uprava, mislim, da se bo morala dosti bolj racionalno obnašati, tudi videti, kakšno je stanje v gospodarstvu."
23,"Ko gremo skozi ta proračun, dejansko je noter spisek vseh ministrstev, na koncu je toliko avtov, torej bo vsako ministrstvo kupilo toliko Renojev."
16,"Kot Primorec moram reči, da me je malo čudilo, mi imamo tudi na Primorskem fabriko Cimos."
3,Samo en tip.
14,"Skratka država gre naprej kot da je gospodarstvo relativno zdravo, je pa katastrofalno bolno."
2,Kaj narediti?
40,"Mislim, da bi morala biti osnovna naloga, in to bi se moralo še bolj čutiti kot se čuti v proračunu, večje mesto v proračunu bi moral imeti segment odpiranja delovnih mest, financiranje delovnih mest teh malih, srednjih, tudi večjih podjetij."
29,"Ne samo z nekim nepovratnim denarjev, ali nekimi intervencijami, bolj na ekonomskih osnovah, podobno, kot se radi primerjamo z Evropo, kot imajo Italijani; vlada bolj spremlja, kako imajo Avstrijci."
45,"Kajti če ta mlada generacija, ta velika armada brezposelnih ne bo imela neke perspektive, da si bo sama ustvarjala kruh, mislim, da bo ta država, ta vlada res potrebovala to močno policijo in vojsko, da bo šla nad tisti narod, ki jo je dejansko izvolil."
16,"Mislim, da bi bil prispevek vlade pri oživljanju gospodarstva tudi s tem, da bi znižala davke."
37,"Znižanje davkov bo avtomatično, res bo manj v proračunu, več bo pa možnosti, da se gospodarstvo ozdravi in na dolge steze bo tudi ta proračun, ki bi moral iti sedaj par korakov nazaj, lahko bil tudi večji."
13,"V tem samem proračunu pa mislim, da je potrebno neka poglavja bolj definirati."
4,Prebrali smo: promocija turizma.
9,Nihče ne ve kaj se za to postavko skriva.
18,"Mislim, da posamezni resorji, porabo svojih sredstev so zelo jasno definirali, tu pa je samo v eni postavki."
26,"Turistično gospodarstvo tudi od lanske promocije ne čuti tistih učinkov in se bojim, da bo tudi ta postavka, ki je precejšnja, tudi letos imela enake efekte."
41,"Enako mislim, da je potrebno detajlneje malo več napisati tudi o uporabi sredstev pri kulturnem ministrstvu, ki je tudi, tako kot je napisano v postavki v proračunu, v bistvu je velika koncentracija možnosti osebnega odločanja v enem samem človeku, v ministru."
39,"No in nenazadnje, ko zelo radi povemo, kako se bomo vključevali v Evropo, ko ste Prekmurci, in vas podpiram, o cesti govorili, o prevoznosti, mislim, da bi bilo tudi prav, da se tudi Primorci počasi priključimo k tej Sloveniji."
49,"In to mislim, da boste v Evropo iz Ljubljane prišli po osimskih cestah, ki upam, da bodo tudi našle mesto dokončanja v tem proračunu, ne da bomo imeli ta čep, te klance, ki jih imamo sedaj, kajti s tako prometno infrastrukturo se bomo mi bolj slabo vključevali v Evropo."
13,"Lepše je to reči, kajti vemo, da morajo biti zadaj ustrezna finančna sredstva."
24,"Mislim pa, da krediti v tujini so najugodnejši za najemanje za infrastrukturo in za politiko, ki mora biti bolj prisotna v vladi, javnih del."
15,To lahko pomeni tudi pomemben vzvod pri sanaciji slovenskega gospodarstva in te naše slovenske države.
2,Hvala lepa!
2,Hvala lepa.
7,Naslednji je na vrsti gospod Aurelio Juri.
2,Lepo pozdravljeni.
17,"Uvodoma bi se v celoti pridružil predlogom in sugestijam, ki jih je dal okoli obrambe kolega Glavič."
11,Jaz bi temu samo še dodal v zvezi z notranjimi zadevami.
7,"Mislim, da so tudi tu neke rezerve."
36,"Lani je novogoriški župan razlagal uvedbo kontrole samo pri vstopu, seveda ob upoštevanju aktivne dobrososedske politike in podpisa sporazumov s sosednimi državami, bi tudi tu prišparali marsikatero delovno mesto, če bi se tak sistem počasi uvajal."
5,Toliko v zvezi s tem.
16,Mojo razpravo bi osredotočil na po mojem nesprejemljiv odnos proračuna do dveh temeljnih postavk javne porabe.
12,"Prvo, to je finančna izravnava v občinah ter financiranje posebnih družbeno-političnih skupnosti."
12,"Drugo, gradnja in vzdrževanje cest, o katerih je bilo že precej govora."
30,"Osebno, pa tudi moja stranka, Stranka demokratične prenove, menimo, da so kriteriji za zagotavljanje sredstev za finančno izravnavo v občinah dokaj neobdelani in nerazvidni, kar onemogoča oblikovanje občinske proračunske porabe."
41,"Zato predlagamo naslednje: 22. člen zakona naj se dopolni tako, da bo zavezoval Ministrstvo za finance, da bo obseg sredstev za javno porabo tekoče, mesečno revaloviziral, glede na rast plač po zakonih in materialnih stroških, upoštevajoč pri tem strukturo občinskih proračunov."
49,"Drugo, v zakon je potrebno vnesti obveznost za zagotovitev dodatnih sredstev občinam za leto 1991, zaradi znižanja osnove za komunalo, to v višini 30%, uskladitev osnove plač in materialnih sredstev v vseh zavodih, ne samo v upravi in izobraževanju, vključitev dela sredstev za kmetijstvo v osnovo za leto 1991."
62,"Za leto 1992 naj se oblikuje obseg javne porabe v občini tako, da bodo v osnovo všteta sredstva iz predhodne alinee, zagotovljena sredstva za dodatne naloge občin na podlagi nove zakonodaje, za plače zavodov, denacionalizacijo, volitve, socialne pomoči, za katere bo potreba nedvomno rasla s pričo dejstva, da veliki del nezaposlenih, ki še uživajo nekatere pravice iz zavarovanja, jih bodo letos izgubili."
24,"Osnovo javne porabe v občini je treba povečati za del lastnih prihodkov uprav za družbene prihodke, ki jo je uporabljal za modernizacijo upravnih organov."
25,"Tako povečanje osnove naj se opravi tudi za naloge, ki jih je občina obdrži po zakonu o zdravstvenem varstvu, vir pa ji je bil odvzet."
6,Gre za plačevanje zavarovanja za občane
19,"Republike Slovenije, ki niso zavarovani po nekem drugem naslovu in gre za investicije v osnovna sredstva v osnovnem zdravstvu."
29,"Glede virov sredstev predlagamo, da se vzpostavi sistem finančne samostojnosti občin, v tem smislu, da so viri opredeljeni tako, da se tekoče valorizirajo z rastjo plač, cen in podobno."
21,"V zvezi z javno porabo v posebnih družbeno političnih skupnostih; 22. člen pravi, da obseg sredstev zagotavljajo občine ustanoviteljice teh skupnosti."
17,"Opozarjamo, da to ne more veljati za naloge ali opravila, ki jih na te skupnosti prenese Republika."
11,"Logično je, da jih mora v tem primeru tudi sama financirati."
11,"No, bi se še jaz dotaknil vročega kostanja, to je cest."
25,"Ker tako imenovanega cestnega dinarja oziroma cestnega tolarja nismo dobili, ni ga več, je težko, če ne že nemogoče, vsakršno resno načrtovanje po tem naslovu."
40,"Moj apel je, da se enkrat za vselej zedinimo, da je cestna infrastruktura za razvoj naše mlade in pravimo tudi perspektivne, države izrednega pomena; v trenutku, ko si prizadevamo stopiti v vrsto sodobnih evropskih držav pa življenjskega in prioritetnega pomena."
20,"Naše ceste, take kot so, ne peljejo v Evropo, pa tudi po njih Evropa ni v stanju priti k nam."
16,"Slovenika, ki ji pravimo razvojna os Slovenije, in to dejansko je, naj ne ostane na papirju."
44,"Če ne bomo tej nalogi kos, in to v najkrajšem času, nam bo vlak odšel mimo in na njem bodo drugi, tudi sosednja Hrvaška, ki kaže, da se precej bolje giblje v tem smislu, z vsemi vojnimi in drugimi preglavicami, o katerih dobro vemo."
6,"Cestnega denarja ni več, kaj storiti?"
7,"Slišali smo že nekaj pobud, nekaj predlogov."
43,"Če smo se uspeli osamosvojiti, menim, da smo v stanju tudi zagotoviti in uzakoniti, da delu davka za naftne derivate, kot je že kolega Železnik na začetku razprave predlagal, določimo, ob cestnini, točno opredeljeno namembnost, opredeljeno namembnost, ki bo rezervirana izključno za ceste."
9,Morali bi ponovno razmišljati celo o posebnem cestnem proračunu.
25,"Da si ne smemo dovoliti nadaljnjega odlašanja s tem ambicioznim projektom, nam konec konca nalaga tudi, po mojem trdnem prepričanj, resolucija o pomorski usmeritvi Slovenije."
55,"Če sodobne, hitre, ustrezne cestne povezave z Madžarsko in Avstrijo ne bo čim prej, bo naši luki, edini luki v Sloveniji, dokaj hitro skopnel adut lastnega uveljavljanja in promocije svojih uslug in kapacitet v širši mednarodni transportni prostor, ki ga v tem trenutku, zahvaljujoč osamosvojitvi in mednarodnemu priznanju Slovenije, še trdo drži v svojih rokah."
49,"Prebuja se reška luka, predramil se bo tudi Trst, pa ne mislim v tem smislu, da bi nekako tema dvema lukama konkurirali, jaz sem tudi za integrativni pristop v tem prostoru luške ponudbe, vendar tudi mi moramo imeti našo ustrezno zaledno cestno povezavo, drugače iz tega ne bo nič."
2,Hvala lepa!
2,Hvala lepa.
4,Gospod Božič je naslednji.
4,Spoštovane kolegice in kolegi!
5,Bom zelo kratek in konkreten.
24,"Veliko je postavk, za katere ste opozarjali, da ni povsem razvidno in jasno, za kaj gre oziroma za kaj naj bi bil potrošen denar."
10,Jaz bom dal morda samo dva ali tri primere mimogrede.
18,"Eden takih je recimo skupni denar za Cankarjev dom in Zvezo kulturnih organizacij Slovenije, vsaj tako je predvideno."
54,"Verjetno bi bilo treba točno in jasno zapisati, za kaj gre denar, ki gre po tretjem stavku 5. člena ustave Slovenije za Slovence v zamejstvu in po svetu; bi verjetno tudi veljalo vsaj približno specificirati, za katere namene in dejavnosti gre, kajti morda bi lahko o tem kakšno rekli in tudi poslanci kaj menili."
27,"Tako je pa globalna vsota in ne moremo reči ali pa svetovati ali pa zahtevati, da se v kateri namen več da, v katerega pa manj ipd."
7,Omejil pa bi se na vprašanje cest.
8,"Mislim, da je to tudi za druge pereče."
20,Pred kratkim sva z Aurelijem vložila pri Ministrstvu za promet in zveze zahtevo po dokončanju izgradnje koprske obvoznice oziroma avtoceste.
26,"Pri izgradnji koprske obvoznice na odseku Buje-Žusterna so bila opuščena oziroma preložena dela na bistvenih točkah, ki so življenjskega pomena za prebivalce obale in turistično gospodarstvo."
4,"To je koprski, priključek."
34,"Občina je v okviru svojih zmožnosti dosegla preselitev podjetij: AMZ, Sode Koper, Agroservisa, Trgoavto pa se je pripravljen seliti, v kolikor od Republiške uprave za ceste dobi predvideno in s tem pogodbeno dogovorjeno odškodnino."
23,"Predvidena je bila izgradnja peš mostu v višini Cimosa, to je tisto, kar je bilo uničeno in je za Koper tudi vitalnega pomena."
15,"V času gradnje je bila obvozna cesta, stara pobeška, služnostna oziroma obvoznica je popolnoma uničena."
30,"Po pogodbi je zapisano, da bo v okviru obalne ceste omenjeni odsek popolnoma rekonkstruiran in predvideno je bilo tudi dokončanje priključka Bertoki z navezavo regionalne ceste S-110 na obalno cesto."
19,"Za vse to je urejena dokumentacija, vse potrebno, v proračunu pa nisem videl za vsa štiri vprašanja niti tolarja."
23,"In moram reči, da za primorsko stran, posebej pa za južno Primorsko, je finančni načrt za obnovo in gradnjo cest več kot skromen."
11,"Predvidene so nekatere sanacije odsekov, ki so res v totalnem razpadanju."
43,"Moram pa reči, da postavka, ki govori o Črnem kalu in kjer je zdaj nastala prava črna točka ob tem, ko je del trase saniran in imamo tropasovno cesto in se naenkrat ta cesta zaključi, je zdaj pravzaprav še bolj nevarno kot prej."
40,"Zelo čudno bi bilo, da ne ohranimo te minimalne dinamike gradnje tretjega pasu, ki se bo končal zdaj pri kamnolomu, ki bi ga bilo treba sanirati, odkupiti, prestaviti ali kakorkoli in nadaljevati z izgradnjo tretjega pasu tudi v tem letu."
49,"Kajti, če bomo, in upam da bomo, uspešno sprejeli zakon o prostih conah v Sloveniji, glede na resolucijo o pomorski usmeritvi Slovenije in druge akte, ki se na to nanašajo, lahko računamo na tuja vlaganja, lahko računamo na večji pretovor, lahko računamo na tesnejše povezovanje z Avstrijo, Madžarsko, Čehoslovaško."
24,"In zelo nerodno bi bilo, ko bi imeli infrastrukturo in osimske ceste končane in bi odprli koridorje tudi Hrvatom, zaprli bi pa naše poti."
49,"In zdaj, če bo Ministrstvo za promet in zveze na tak način načrtovalo svoje delo naprej, pomeni, da bomo sami sebi pripravili gospodarsko blokado in prometno in zato bi apelirali na ministra, ki je predvidel denar, kolikor razumem za preplastitev cestišča, da bi predvidel tudi denar za nadaljno gradnjo."
13,"To pa pomeni, namesto zdajšnjih 41 milijonov gotovo 250 milijonov ali nekaj podobnega."
5,To pač morajo povedati izračuni.
9,"Pričakujem, da bo gospod minister odgovoril na obe zahtevi."
12,"To niti niso več prošnje, to se vleče 10 ali 15 let."
19,"Jaz 6 let zahtevam v tej skupščini, zahtevam ene in iste stvari brez pravega učinka ali pa z minimalnim."
18,"Zadovoljni smo, če se zgradi par kilometrov, ampak če vse stoji, tako kot zdaj stoji, je pa žalostno."
14,"Mislim, da bo moralo ministrstvo si pač izboriti ta denar ali pa zagotoviti kredite."
11,"Mi nimamo tujcem kaj ponujati, niti sebi, če nimamo najosnovnejših pogojev."
2,Hvala lepa.
4,"Hvala lepa, gospod Božič."
6,Naslednji ima besedo gospod Franci Feltrin.
2,Hvala lepa.
5,"Lep pozdrav, kolegice in kolegi!"
5,Skušal bom biti zelo kratek.
17,"Prvo, kar bi rekel, da je treba pri občinah, kar je bilo že dosti govora, nekaj narediti."
8,"Dal bom tu pisno, sem dobil iz občine."
1,Zakaj?
23,"Pritožuje se, da so občinam zmanjšali za 40% dajatev v letu 1991, država, državni aparat se je zmanjšal samo za 30% oziroma poraba."
69,"Potem bi dal predlog še v imenu skupine večjih poslancev Zbora združenega dela, Zbora občin in Družbenopolitičnega zbora za to, da bi v ta zakon oziroma v ta proračun vnesli tudi sredstva za financiranje slovenskega mladinskega sveta, ki je že organiziran pri nas in je to edina mladinska organizacija, ne edina mladinska organizacija, pač pa krovna organizacija, ki povezuje vse te mlade, tudi glede na povezovanje z drugimi državami."
5,To bom dal tudi pisno.
45,"Druge pripombe pa imam, na hitro bom rekel; že lansko leto me je nekako kar srbelo, pa bom spet letos, kot bi rekel kolega Juri prej, vroč kostanj; sem na hitro seštel zdaj pri socialnih transferijih, recimo pravice borcev, vojnih invalidov in družin padlih borcev."
24,"Tam je indeks 153 oziroma 2 milijardi 671 milijonov gre, potem imamo pa še naprej na strani 58, kjer se gre spet za sredstva."
9,Tako da je skupno kar lepo število tega denarja.
60,"Pojavlja se na treh stvareh, na Zvezi borcev Narodno osvobodilne borbe, to smo že rekli enkrat, da bi lahko nekako drugače preimenovali, za borce in tam bi lahko zajeli tudi druge, Zvezo združenj borcev imamo, potem imamo Ministrstvo za borce, vojaške invalide, tam je skupno spet dve milijardi 700, potem imamo še naprej, Zveza borcev 2,2 milijarde in tako naprej."
22,"Tako da so ogromni denarji tam notri, ne vem kam to gre, če je to za pokojnine, kar ne vem, če je."
18,"Jaz sem malo spraševal in pravijo, da te pokojnine gredo iz SPIZ-a, da ne gredo iz tega denarja."
5,"Zanima me to konkretno, kako?"
6,Za ostalo bom dal pa pismeno.
2,Hvala lepa.
2,Hvala lepa.
6,Naslednja ima besedo gospa Isabella Flego.
8,"Torej, gospod predsednik, kolegice in kolegi dober dan."
15,"Če primerjamo septembrski, je ta proračun realnejši in se približuje zahtevam obeh avtohtonih narodnih skupin."
15,"Kljub temu pa ima Komisija za narodnosti, ki se je sestala včeraj, nekaj temeljnih pripomb."
20,"Kar zadeva urad za narodnosti še vedno obstaja razkorak med zahtevkom ter tistim, kar vlada predlaga kot končno finančno rešitev."
25,"Na področju šolstva, kljub upoštevanju neugodnih razmer na tem področju, komisija predlaga intenzivno iskanje finančnih sredstev, ki so potrebna za dokončanje srednje šole v Piranu."
20,"Količina sredstev, namenjenih razvoju kulturnih programov obeh avtonomnih skupnosti, ki so bili tudi sicer že skrčeni na minimum, nas bega."
23,"Prav gotovo ne moremo podpreti predlogov, ki kulturo potiskajo v veliko negotovost, zaostalost in težave in ki ne omogoča niti najmanjšega skoka kakovosti."
34,"Komisija za narodnosti torej, zahteva, da naj se sestane skupina strokovnjakov za področje kulture in naj pripravi sprejemljive predloge za reševanje tega vprašanja ter naj poišče sredstva za obnovo sedeža skupnosti Italijanov v Kopru."
7,In tu želim podati kratek kronološki pregled.
16,V predhodnem srednjeročnem planu je bila Skupnost Italijanov iz Kopra prisotna s projektom obnove njenega sedeža.
22,"V lanskem letu, v novem planu smo bili prisotni v osnutku, kasneje pa smo bili s prioritetno listo izključeni že iz predloga."
19,"Tako smo bili priča dejstvu, kako se je v nič razblinil ogromen napor, ki je trajal celih šest let."
15,"To dejstvo je letos ponovno potrdil novi osnutek, ki nas je seveda izključil iz proračuna."
21,Medtem smo zaprosili za sredstva na podlagi zakona o obmejnih območjih in italijanska vlada nam je odobrila 1 milijardo lir financiranja.
15,Dela se začenjajo v tem mesecu in prva faza obnove bo trajala natanko 250 dni.
15,"Spomniti moramo, da sta se republika in občina zavezali, da bosta v celoti sfinancirali projekt."
21,"Danes pa je nam občina Koper izrazila pripravljenost, da bo izpolnila svojo obveznost v obsegu 50%; toliko namreč kolikor ji pripada."
6,Pozivamo torej republiko naj stori isto.
17,In končno naj omenjena delovna skupina poišče tudi finančna sredstva za začetek izgradnje kulturnega doma v Lendavi.
46,"Komisija od raznih ministerstev zahteva velik in resen napor pri iskanju rešitev za vprašanja na področjih kulture, socialne varnosti in socialne pomoči, politike plač na področju razvojnih načrtov za demografsko ogrožena območja in na koncu od ministrstva zahteva, naj oblikuje resno politiko zaposlovanja v dvojezičnih občinah."
38,"Sedaj, zato, da se ne bi ponovno vračala k mikrofonu, prehajam na drugo področje, ki mislim, da je tudi zelo pomembno, in sicer na področje odvisnosti od ilegalnih drog in vsega tistega, kar je s to odvisnostjo povezano."
19,"Prejšnji teden sva z gospo Štularjevo poslali pismo naslednjim ministrstvom: za šolstvo in šport, za zdravstvo, za notranje zadeve."
21,"V pismu zahtevava zavzemanje treh ministrstev za pravilen pristop k temu problemu, ki zadeva nas vse, še zlasti pa šolske delavce."
10,"Prepričani sva, da je vedno bolje preprečevati kot pa zdraviti."
34,"Danes bi se morali konkretno zavzeti za to, da bi na teh 112 straneh imeli tudi postavko, ki bi se nanašala na stroške za preventivo in zdravljenje, ob soočanju z zaskrbljujočim razširjanjem ilegalnih drog."
15,"Torej, kako zelo pomembno je ukrepanje vlade na tem področju nam kaže tudi naslednji podatek."
23,"V letu 1988 je bilo v Sloveniji prodanih 4.000 gramov heroina, v letu 1990 pa smo prišli že do 27.000 gramov tega mamila."
39,"Na obali, kjer je problem v zadnjem času eksplodiral na alarmanten način, obstajajo prizadevanja, da bi se problema lotili s konkretnimi dejanji, kot npr. z ustanovitvijo posebnega namenskega centra za zdravljenje zasvojenih in za njihovo ponovno vključitev v družbo."
35,"Ampak, na žalost so to danes prizadevanja, ki še niso našla finančne podpore in se torej lahko oprejo na minimalna sredstva, ki jih je uspela dati na razpolago obalna skupščina in skupščina treh obalnih občin."
1,Hvala.
2,Hvala lepa.
6,Gospod Jože Zakonjšek je naslednji razpravljalec.
4,"Gospod predsednik, spoštovani zbor."
15,"Mislil sem, da bom dosti na začetku te razprave, predstavljam si, da sem blizu konca."
20,"Ker nočem govoriti o posameznih predpostavkah proračuna, pač pa se bom osredotočil morda na bolj globalna razmerja v tem proračunu."
4,Predvsem bi ugotovil nekaj.
16,"Ta proračun in vsi materiali, ki so z njim povezani, se sklicujejo na programske zasnove vlade."
28,"Moram reči, da je potreben precejšen napor, da bi iz programskih zasnov, ki so bile temu parlamentu predstavljene koncem prejšnjega leta in nadaljnjih dokumentov, potegniti nekako konsistentno celoto."
31,"Ker predpostavljam, da je vendarle proračun finančni odraz politike vlade v določenem letu in bi morale biti programske usmeritve v maksimalni skladnosti s postavkami, ki jih pač vlada predlaga v proračunu."
50,"Glede zakona o proračunu moram reči, da sem na nek način prijetno presenečen, ali pa sprejemam to, kar je naša Liberalno-demokratska stranka vedno poudarjala, da je potrebno v zakonu o proračunu opredeliti način kontrole nad izdatki, kar je sedaj vnešeno v ta zakon in pa seveda predvsem javnost preko natečajev."
17,"Podpiramo to usmeritev z nekaterimi dodatnimi opozorili, ki pa so, kot vem, vsebovana v stališču Zakonodajno-pravne komisije."
50,"Kar zadeva globalna razmerja, morda nekoliko neskladno s tem kar je moj kolega v stranki govoril, sprejemam ta razmerja; tudi sem za to, da se takoj in v celoti orientiramo na nov sistem združenega, domačega družbenega produkta, ker je to edini način zajemanja in vzporejanja, ki je kompatibilen z Evropo."
67,"Kot vem, je vlada podprla statistiko, da se čimprej preide na ta sistem družbenih računov, vključno z vsemi drugimi elementi statistike in predlagam, da se v vseh bančnih dokumentih opusti tako imenovani družbeni produkt in da se vse relacije izražajo v domači valuti, skratka skladno z evropsko statistiko, ker bomo samo tako primerljivi v naših bilancah in v teh odnosih, s katerimi, v katere zdaj intenzivno vstopamo."
17,"Pozdravljam napor vlade, da je znižala pač prvoten osnutek na raven, ki je sedaj tu pred nami."
40,"Strinjam se pa z vsemi tistimi, ki so predlagali, da se iščejo še nadaljnje rezerve v tej masi proračuna in eventualno pride do tega, kar je tudi dr. Glavič predlagal, 50 DP oziroma ustrezno temu v tem novem letnem produktu."
11,V teh naporih pa bi vendarle kazalo opozoriti na nekaj elementov.
55,"Predvsem bi pa rad še pred tem vprašal predstavnike vlade, kaj pomeni ta stavek na 97. strani tega materiala; da vas spomnim, govori o tem: ""Vlada Republike Slovenije bo spoštovala sklepe zborov Skupščine Republike Slovenije in pri pripravi novega osnutka proračuna bo sredstva za obrambo občutno znižala, vendar s tem ne prevzema odgovornosti za posledice."""
10,"Jaz si enostavno ne morem razlagati, kaj pomeni ta stavek."
21,"Ali vlada enostavno ne stoji za tem osnutkom ali pa računa na neke posledice, s katerimi pa ta parlament ni seznanjen?"
6,"No, da grem naprej okrog proračuna."
9,"Kot sem rekel, meni je ta globalni odnos sprejemljiv."
20,"Rad bi pa opozoril na nekatere elemente v tem proračunu, ki so bolj sistemske narave, nekateri so pa tudi vsebinske."
16,"Še vedno je v tej javni porabi prisotno, so prisotna sredstva za pokojninsko in invalidsko zavarovanje."
32,"Sistemska zakonodaja, ki smo jo sprejeli v tem letu, ta sredstva izloča iz sistema proračuna in uvaja tako imenovani zavarovalniški princip na enem in na drugem področju, ki se bo postopno uveljavil."
26,"To so sicer ogromna sredstva, pri pokojninskem zavarovanju gre za 80 milijard v tem letu, pri zdravstvenem za nekaj čez 50 in so tudi občutno povečana."
12,"Vendar mislim, da bi kazalo drugače tretirati ta segment porabe od proračuna."
63,"Ta naj se, s tem da je republika oziroma parlament sprejel zakone, ki regulirajo vse te porabe in pravice, ki izhajajo, ki jih ima potem državljan na področju ene in druge porabe, vendarle soodgovornost za to prepusti novim upravnim odborom, ki bodo morali pač racionalno in v skladu s principi in načeli, ki so pač v teh zakonih utrjeni, gospodariti s temi sredstvi."
21,"Skratka, ne more več niti vlada niti ta parlament, tisti, ki bo, kadarkoli se bo nekaj zgodilo, posegati v ta sredstva."
24,"Tu je treba doseči določeno stabilnost, to je, da bi se principi, ki so v teh zakonih, ki so po moji oceni dobri, uveljavili."
17,"Drug problem, ki mislim, da o tem kaže razmisliti, je to odnos poračuna republike in proračunov občine."
28,"Kot veste, o tem je bil že govor, proračun republike se v okviru 100% istega nivoja napram lanskemu letu povečuje za 24%, proračun občin pa znižuje za 45%."
28,"To je posledica vseh zakonov, ki smo jih v tej skupščini sprejemali in se sedaj čudimo nekaterim tem realizacijam, ki so se pa odrazile v tako izraženem proračunu."
5,Hočem pa nekaj drugega reči.
39,"Ob vsem tem pa ni nikjer nobenega opozorila, da bo za 45% manjši proračun občin izvajala ista upravna administrativna struktura, skratka, da je potrebno nekje nakazati tudi smer redukcije te strukture, na nek način prilagojeno temu, približno temu obsegu."
48,"Seveda, drugo je vprašanje, ali se na ta način kompetence občin ne zreducirajo praktično na nivo bivših krajevnih skupnosti, vendar opozarjam, mi smo te zakone sprejeli, v teh dneh je bilo mnogo razprave, in mislim, da iz takih odnosov bi morali potem vleči tudi konsekvence glede racionalizacije poslovanja."
29,"To govorim tudi zaradi tega, ker nam, hvala bogu, tudi podatki o zaposlitvi na republiški ravni kažejo, da ni niti najmanjšega napora, da se racionalizira poslovanje na tej ravni."
13,Celokupni obseg zaposlitve se dviga od 16.400 na 21.600; to ni majhna cifra.
10,"Znotraj tega je verjetno, to povečanje nosi v glavnem obramba."
17,"Sprašujem se, kje so ti kadri, ki bodo zaposlenim na tem področju; od sedanjih 967 na 3813?"
11,"Nadalje, mi imamo, moram reči, da sem se začudil, 1500 carinikov."
6,"Poskušal sem ugotoviti, kaj to pomeni?"
17,"Na enega carinika odpade, če vzamemo promet, izvoz in uvoz, po 10 milijard dolarjev, 1,3 milijone dolarjev."
29,"Poskušal sem narediti neko primerjavo z Avstrijo in Italijo in moram ugotoviti, da bi morala biti tam cela armada carinikov, če bi v približno istem razmerju upravljali to službo."
16,"Hočem z drugimi besedami povedati, na nek način povečan obseg, nove naloge rešujemo z dodatnimi zaposlitvami."
22,"Ne spuščamo se v tako imenovane racionalizacije dokumentov in vsega tega, kar pomeni potem manjši obseg dela, racionalnejše delo ob manjši zaposlitvi."
11,Isto velja na nek način tudi za tako imenovano davčno upravo.
8,O tem je bila razprava na prejšnjem zasedanju.
23,"Enostavno pač prevzemamo ves aparat, ne da bi mislili, da se da racionalizirati preko mašinske obdelave in ne vem še vsega česa še."
39,"Sodstvu, o katerem smo pa govorili večkrat, da je nek, mislim, da predstavlja ozko grlo v mnogih procesih, tako nastajanja kot uveljavljanja zakonov in zakonitosti, pa ne dajemo niti enega sodnika več; vsaj tako je v tej tabeli zapisano."
54,"Tako mislim, da bi kazalo na nek način v predlogu zakona, če še ne sedaj, kvantitativno opredelili to težnjo k racionalizaciji uprave, tako na ravni republike kot na ravni občin, vendar dati neko usmeritev, za katero bi stal ta parlament in jo podpiral v vsakem konkretnem ukrepu oziroma zakonu, ki bo tem pralamtnu predložen."
16,"Po mojem se to lahko rešuje samo preko zakonov, ki naj bi bili predloženi temu parlamentu."
8,Naslednji segment je vprašanje tako imenovane gospodarske infrastrukture.
21,"O tem je bilo dosti govora, bo še dosti govora, pripombe bodo na posamezne cifre, na posamezne vsote in tako naprej."
37,"To kar pogrešam v tem delu proračuna je, da bi, poleg tega kar proračun daje bodisi kot dotacije, kot pokrivanje izgub, kot spodbujanje razvoja na tem segmentu, da bi imeli celovit prikaz finančnih sredstev v tem področju."
3,Recimo elektro energija.
21,"Ni samo to, kar je preko proračuna usmerjeno na to področje, temveč je vse to, kar praktično ta kompleks predvideva sam."
8,"Kakšni so ti odnosi, koliko je teh sredstev?"
19,"Mislim, da bi kazalo to na nek način poskušati pokazati, če že ne v detajle, pa vsaj v globalu."
59,"Vsekakor je pa potrebno, zaradi tega, da se čimprej sprejme zakon o tako imenovani gospodarski infrastrukturi, da bodo ti odnosi razčiščeni, da bo potem jasno, kaj je naloga izvajalcev, podjetij na tem področju, v kakšni meri in s kakšno dimenzijo, s kakšno kvantiteto potem nastopa republika na posameznih segmentih, od elektroenergije, če hočete, do na področju občinskega komunalnega gospodarstva."
33,"Da pa se ne bi povsem izneverili tako imenovanim parcialnim posameznim zahtevam, se močno zavzemam, da se postavke, ki za vzgojo, kulturo in znanost, kakorkoli se bo eventualno ta proračun spreminjal, ne znižujejo."
40,"Nasprotno, zavzemam se, da se tudi v okviru takšnega proračuna najdejo eventualno še dodatna sredstva, da se na področju vzgoje in izobraževanja zadovoljijo tiste ambicije, ki so na nek način izražene skozi amandmaje v zakonu o plačah na tem področju."
32,"Ker konec koncev, to je res dolgoročni problem, vendar, če bomo naše gospodarstvo naprej razvijali, potem ne vem, kdaj se bomo dejansko lahko vključili v sodobne tokove v Evropi in v svetu."
21,"Na koncu vas ta material ""pledira"", da naj parlament, ne da bi vlada podrobneje opredelila nekatere relacije in odnose, zaupa vladi."
42,"Bil bi za to, samo tudi parlament postavlja svoje zahteve in bi rekel, da naj tudi vlada zaupa temu parlamentu, ko govori in ko daje pač pripombe in kritične poglede na ta proračun, tako da bo navsezadnje lahko tudi parlament zaupal vladi."
2,Hvala lepa.
1,Hvala.
2,Dr. Vivod.
4,"Spoštovano predsedstvo, spoštovani zbor!"
4,"Vivod, Socialdemokratska stranka Slovenije."
14,Poslanski klub naše stranke ima naslednja stališča in pripombe na osnutek zakona o proračunu.
28,"Socialdemokratska stranka Slovenije apelira na vse poslance, da se osnutek zakona o proračunu sprejme, ker bo le na ta način omogočeno normalno delovanje posameznih funkcij in resorjev države."
1,Prvič.
16,"Želimo, da vlada in posamezna ministrstva pri dograditvi višine in sredstev znotraj proračuna upoštevajo naslednja stališča:"
28,"V okviru proračunskih sredstev je potrebno določiti vire in odhodke za sanacijo bank, ker ocenjujemo, da je to prioritetna naloga naše države s ciljem vzpostavitve normalnih pogojev gospodarjenja;"
1,Drugič.
34,"V okviru osnutka proračuna morajo biti izkazana sredstva, ki sodijo v premoženjsko bilanco Slovenije ter sredstva potrebna za izvedbo zakona o subvencioniranju gospodarstva, kot je to zahteval Zbor združenega dela že na prejšnjih sejah;"
1,Tretjič.
10,V okviru proračuna je potrebno zajeti tudi strategijo kmetijske politike.
32,"Socialdemokratska stranka Slovenije se strinja s subvencijami za kmetijstvo ter s favoriziranjem te panoge kot osnove za preživetje Slovenije, vendar pa mora subvencioniranje kmetijstva imeti za posledico sorazmerno ustrezne cene teh izdelkov."
13,Namreč ti izdelki so trenutno za več kot 10.000 prebivalcev Slovenije že nedosegljivi;
1,Četrtič.
23,"Socialdemokratska stranka Slovenije zagovarja višino sredstev za obrambo na nivoju, ki bo omogočal opravljanje aktivnosti za obrambo in usposabljanje državljanov za obrambne naloge;"
1,Petič.
28,"Porabo sredstev je potrebno porabnikom omogočiti sukcesivno oziroma enakomerno skozi vse leto, se pravi dvanajstine, v kolikor pa to ni mogoče, pa omogočiti revalorizacijo glede na mesečno dinamiko;"
1,Šestič.
33,"V postavki ""prihodki"" je predvideno sorazmerno visoko zadolževanje, ki je gotovo v tem trenutku potrebno, vendar se moramo zavedati, da bo to potrebno vrniti in je zato potrebno vsa sredstva maksimalno racionalno trošiti."
24,"Tu imamo še pripombo tudi na gradnjo cest, in sicer se nam ne zdi primerna odškodnina, ki jo je potrebno odšteti za namembnost zemljišča."
22,"Namreč, dogaja se to, da kilometer tega zemljišča, ki je potreben za cesto, je enake višine kot pa znese izgradnja same ceste."
9,To je absolutno previsoko in tega drugod ne poznajo.
28,"Mi bi morali narediti revizijo tega, tako da bi odkup zemljišča oziroma sprememba zemljišča morala le biti v nekih normalnih cenah ne pa takih cenah, ki so zdaj."
15,To je absolutno previsoko in to potem pravzaprav tudi dviguje investicijsko višino pri graditvi cest;
1,Sedmič.
13,Carine in uvozne takse morajo biti določene v okviru novega slovenskega carinskega zakona.
14,"V kolikor bomo te usmerjali navzdol, bo to pomenilo zmanjšanje te postavke v proračunu;"
1,Osmič.
9,Socialdemokratska stranka se zavzema za resor industrije in gradbeništva.
25,"Ta panoga zaposluje največ ljudi na Slovenskem in od vseh gospodarskih panog ustvarja največji delež družbenega proizvoda in izvoza, hkrati pa preživlja kritične čase prestrukturiranja."
12,Zato je potrebno v zdravih delih zaščititi in premostiti vse faze preoblikovanja;
1,Devetič.
9,Ministrstvu za promet in zveze je potrebno povečati sredstva.
17,"Posebej je slaba situacija na področju železniškega gospodarstva, prav tako pa je tu tudi gradnja avtocest, obnavljanja."
7,Tu bi morali ustvariti nov gospodarski zagon.
11,Tudi razvoj telekomunikacij bi bilo treba premakniti in pospešiti njihov razvoj.
11,"Pri tem je treba upoštevati namensko zbrana sredstva bencina, cestnin itd.;"
1,Desetič.
18,"Sredstva za znanost je potrebno racionalnejše trošiti, predvsem za take raziskave, ki bodo krepile tehnološki nivo našega gospodarstva;"
1,Enajstič.
30,"V resorjih, ki beležijo močan dvig porabe, to je zdravstvo, šolstvo, je treba čimprej izpeljati reorganizacijo in racionalizacijo poslovanja, sicer bo pri njih proračunska poraba iz leta v leto večja."
1,Dvanajstič.
20,"Izvoliti je potrebno neodvisno kontrolno institucijo, ki jo bo izvolila skupščina in bo imela nadzor nad izvajanjem proračuna med letom."
16,"Tu imamo še nekaj vprašanj, in sicer, zakaj je višina kazni, pol milijona tolarjev, tako visoka?"
5,Ni razumljiva za naše razmere.
3,Potem naslednje vprašanje.
22,"Kako so razporejena sredstva za črno in barvno metalurgijo, kakšna je strategija na tem področju in v kakšne namene so predvidena sredstva?"
14,"Potem prosimo za razlago med zahtevki po investicijah, večjih vzdrževanjih in velikosti obračuna amortizacije."
11,Funkcija amortizacije kot naravnega činitelja razvoja v našem proračunu ni upoštevana.
14,"Potem zahtevamo spisek po funkcijah in resorjih, koliko avtomobilov bo nabavljeno iz proračunskih sredstev."
8,Naslednje vprašanje: kje je denar od prodaje stanovanj?
18,In zakaj so potrebe po nakupu novih stanovanj in počitniških hiš za posamezna ministrstva in za posamezna področja?
26,"Potem želimo zvedeti za utemeljitev, zakaj se veča državni aparat od 16.000 do 22.000, ker vemo, da se število zaposlenih na produktivnih delovnih mestih drastično znižuje."
1,Hvala.
2,Hvala lepa.
3,Gospoda Pavšiča ni.
2,Gospod Kramarič.
2,Ga ni.
3,"Šonc, je, prosim."
2,Hvala lepa.
16,"Uvodoma moram reči, da podpiram stališče našega kluba, vendar bi se pri nekaterih postavkah malo ustavil."
28,"Namreč, če gremo po vrsti k tisti politiki, vidimo, da je notri raznoraznih subvencij, raznoraznih postavk itn., kar na prvi pogled izgleda pravzaprav transparentno, vendar to ni tako."
15,"Imam posebno pripombo na način subvencioniranja, tako da recimo, tak tipičen primer je subvencioniranje obresti."
17,"Mi se zavzemamo, da se subvencionira proizvodnja hrane tam, kjer da to najboljše rezultate v interesu potrošnika."
49,"Če pa mi subvencioniramo raznorazne obresti, bog ve kakšni krediti so najeti, ali so dobri ali so slabi itn., če subvencioniramo razne službe itd., to ni nič drugega, kot da krepimo obstoječi stari aparat, ki je bil do nekje, če tako rečem, sisovsko organiziran, od zemljiških skupnosti, agrokombinatov itn."
26,"Pridružujem se razlagi gospoda Kuharja, predsednika Komisije za obrambo in tudi osebno, da moramo obrambo jemati resno in nisem prepričan, da je že čisto vse gotovo."
36,"Namreč, na slovensko-hrvaški meji je bilo v zadnjih treh mesecih 50 incidentov in vsi so bili sprovocirani z one strani, tako da vemo, kaj to pomeni in da mi mislimo, da nič več ne rabimo orožja."
8,Na žalost ga rabimo in moramo se braniti.
9,"Koriščenje sredstev sukcesivno vseh porabnikov - namreč, kaj se dogaja?"
38,"Redno se koristijo sredstva za funkcioniranje države v proračunu, to pa je menda 80% osebni dohodki, subvencije in dotacije so tam okoli, malo ostane, investicije in razvoj pa kolikor ostane denarja; pa skoraj nič ne pride na koncu."
21,"Pride tako, če se celo leto gleda, in tako se je dogajalo v republiškem proračunu in vseh občinskih, kolikor sem seznanjen."
12,"To v bistvu potem popači sliko, ki jo postavimo od začetka leta."
29,"Ministrstvo za promet in zveze - danes smo slišali ogromno teh pripomb na ceste in to poslušamo, kolikor sam seznanjen, že deset let, saj tema je skozi ena in ista."
41,"Nisem prepričan, da bomo iz golih proračunskih sredstev uspeli to rešiti in apeliram na vlado in predvsem na ministrstvo, da je treba pristopiti k vsem oblikam sofinanciranja od koncesij, kreditov, eventualno tudi razpisa dolga, kakorkoli, ker sicer vozla ne bomo razrešili."
22,"Danes govorijo o tem Pomurci, jutri, ko bodo odprli avtocesto Zagreb - Beograd, bo spet Dolenjska tista, ki je že bila pravzaprav kritična."
28,"O resorjih, ki so močno dvignili porabo, to je šolstvo in zdravstvo; dejansko veliko je bilo razprave v našem zboru in v skupščini v celoti - vse smo odobrili."
37,"Če se spomnite, tudi tisto prvo varianto za zdravstvo, vendar to vse ima posledice v proračunu, v financah in osebno sem prepričan, da se sredstva marsikje neracionalno koristijo in da jih je pravzaprav treba racionalizirati in zmanjšati."
8,Konkretno o proračunu bi rekel samo dve postavki.
29,"Pri energetiki, ki sicer ne sodi točno v proračun, bi samo povedal, da je elektrarna Vrhovo končana 80%; menda manjka 50 milijonov DEM, da bi stekla in proizvajala tok."
8,Danes je bil govor o avstrijski pogodbi itn.
9,"Jaz bi dal predlog: pa ""bubneš"" in ostaneš živ."
16,"Za tistih 20% razpišemo delnice v Sloveniji pa naj elektrarna dela, ker Sava teče mimo, zastonj."
35,"In bo tisti denar, če toka v Sloveniji ne rabimo, kot pravi minister za energetiko, in dokler ga ne rabimo, da bomo prodali, Hrvaška ga bo rada kupila in bomo zgradili Šoštanj in tako naprej."
13,"Meni se zdi tako enostavno, kmečko, pa boste videli, če je to res."
6,Imam še pripombo na financiranje mostov.
18,"Moram reči, da je kritičen pri nas most pri Kostanjevici, ki je na dnevnem redu že 10 let."
48,"Namreč, glavna magistralna cesta teče preko Kostanjevice točno po sredini otoka in na oni strani, kjer je promet sedaj bistveno težji kot je bil včasih, imamo dva lesena mostova na otoku in da dva ne vzdržita več tega prometa, razen izjemno dragega vzdrževanja, ki je potrebno vsako leto."
28,Pri tem objektu se je namreč zataknilo zaradi spomeniškega varstva oziroma Ministrstvo za kulturo ni prišlo do soglasja z Ministrstvom za promet in zveze zaradi spomeniškega varovanja otoka.
6,Vendar smo tu naredili medvedjo uslugo.
24,"Praktično se zaradi tega težjega prometa otok uničuje in veste in objekti in vse, stari objekti, ki so tam, so v bistvu vsi zaščiteni."
8,"Vse pa umira, tudi mostovi. rešili nismo ničesar."
46,"V letošnjem letu smo imeli namenjena svoja sredstva za obvoznico in zato zahtevali, da se v ta program - že 1981 leta je bil v programu za ceste most v Kostanjevici, pa ni bil izvršen, in tudi lansko leto ne - da notri, ker je tudi letos izpadel."
10,Drugo je dom upokojencev pod Ministrstvom za zdravstvo in družino.
17,"Moram reči, da je naš dom upokojencev zgrajen v tako imenovani četrti fazi ali 70 do 80%."
32,"Bil je zgrajen s sredstvi občine v 40% deležu in ta denar smo dobili, ko smo prodali star dom upokojencev, v katerem so upokojenci še zdaj notri, vendar jih je treba izseliti."
39,"Že lansko leto bi bilo treba, ker novi lastnik hoče izselitev, Ministrstvo za družino pa je zmanjšalo sredstva, kjer so bila v prvem osnutku planirana na 92 milijonov, na 19 milijonov, kar ne pomeni nič drugega, kot graditev oken."
9,Pa bo spet objekt stal eno ali dve leti.
40,"Zraven so dopisani še trije ali štirje novi, nimam nič proti, da ne bi kateri mislil, da sem proti, tu je Lendava, Novo mesto, Hrastnik itn., vendar smatram, da je bolj pametno en objekt končati, pa drugega potem normalno začeti."
19,"Ne pa, da imamo zdaj v Sloveniji kakšnih pet objektov, ki so vsi na tričetrt narejeni in nobeden dokončan."
9,Eden takih je tudi naš dom upokojencev v Krškem.
2,Hvala lepa.
1,Hvala.
2,Gospod Gradišar.
1,Spoštovani!
17,"Malo sem v zadregi, ker ne vem, na mizi in govor je samo o enem republiškem proračunu."
9,"Sam mislim, da gre za dva in pol proračuna."
6,"Bom razložil, kako si to predstavljam."
30,"En proračun, ki je pač realnost, polovico proračuna je tisto, kar bi bilo možno glede racionalizacije, ne samo državne uprave od zgoraj navzdol, ampak na vseh področjih družbeno neproduktivnega dela."
18,"To se že leta vleče in verjetno je v tem izračunu, govorim na pamet, gotovo vsaj polovica proračuna."
21,"Tisti, drugi fiktivni proračun pa je cena nerazvoja, problem trženja oziroma problem lastninjenja in vseh teh blokad, ki smo jim priča."
13,Enostavno bodo prišli iz terena računi za nerazvoj na parlament in na vlado.
32,"Iz firm, ni nobena zafrkancija, to je resna stvar, bodo prihajali računi, to se da vrednotiti, vendar za zastoj in nerazvoj, to je ta tako imenovani dva in pol proračuna države Slovenije."
2,Druga stvar.
20,"Še vedno se ne morem znebiti vtisa, da v zdravstvenem varstvu plačujemo bolezen, ne pa zdravje, zlasti v osnovnem zdravstvu."
12,"Imamo koncept, je tukaj, vendar v razvitih deželah plačujejo nacionalni program zdravje."
8,"Potem imamo problem šolskih malic, študentskih standardov itn."
20,"To vse je problem zdravja, zdravje kot nacionalna posamična in skupna vrednota in to je treba ovrednotiti ne pa gasiti."
8,"Torej, vrtnarjenje razvoja ne pa gašenje zatečenega stanja."
8,Socialna varnost še zmeraj v luči socialnega miru.
9,"To so te socialni transferi, ki so tam nakazani."
23,"Socialni mir in socialna varnost sploh nista isto, a v bistvu sta enačaj in tako nastopamo in tako se pogovarjamo v tem smislu."
11,"Socialna varnost je samo takrat, če gre za smiselni socialni mir."
19,"To so pač te: motivacija, inspiracija, da se človek dvigne in zna, celotna družba in sredina v kateri smo."
7,Še vedno je ta proračun poln indeksacije.
29,"Po tistem režimu ""zgrabi pa beži"" in progresija, degresija in mislim ta dirka, ki je bila zdaj opozorjena, ki je bila narejena, je bila zaradi izhodiščnih položajev na štartu."
3,Nov razvojni ciklus.
10,"Če bi bil zloben, bi predlagal herbicit zoper zimzeleno birokracijo."
3,Zdaj pa konkretno.
32,"Stranka mi je naložila, da predstavim, Demokratična torej, predlog je bil tudi izglasovan oziroma tako predlagan od kolega Kramariča, s temi pogoji, da ob proračunu vlada predloži vso svojo temeljno razvojno koncepcijo."
10,In da se tudi nekje vidi prehod v tržno gospodarstvo.
19,"Torej, kvalifikacija tega proračuna, ne samo kvantifikacija, tako resorska kot za državni razvoj in v konceptualnem in razvojnem smislu."
19,Vlada naj tudi predloži načrt slovenske zunanje-trgovinske bilance za leto 1992 in to uskladi s proračunom ter javnimi financami.
25,"Predložiti je treba koordiniran načrt, ki bo po vseh elementih pokazal projekt sanacije bank, načrte operativnih posegov v prestrukturiranje gospodarstva s strani gospodarskih resorjev vlade."
6,Potem še konkretizacija za občino Sevnica.
21,"Isto so predlagali, da se vrednostni stroški proračuna, da se dajo v ECU-jih ali v DEM, tudi v eni stabilni poziciji."
20,Zaradi primerljivosti podatkov se tudi prikaže vire financiranja investicij; ob predvidenih stroških investicij bi morali pač biti navedeni tudi viri.
30,"O tem, kam je šel ta republiški denar od kupnin, iz naslova kupnin in najemnin od nepremičnin in premoženja, s katerim so upravljali zvezni organi, poveljstva, enote, zavodi in JLA."
5,Te postavke ni bilo zaslediti.
30,"Potem naj vlada zopet osnutek zakona o proračunu korigira tako, da že na stran prihodkov izloči del prometnega davka, zbranega s prodajo naftnih derivatov in ga izloči iz integralnega proračuna."
19,"Leta 1988 in 1989 bi morali vsaj 33% naftnih derivatov nameniti vzdrževanju, obnovam in rekonstrukcijam, skupaj cca 20 milijard."
8,Tukaj pa so sredstva nenamensko in niso razvidna.
4,To bi bilo vse.
1,Hvala.
2,Hvala lepa.
2,Gospod Kramarič.
6,"Gospod predsednik, spoštovani v tej dvorani!"
34,"Enkrat danes sem že omenjal, ko smo sprejemali dnevni red, da naj bo država revna, seveda v tem smislu mislim skromna, bogat pa naj bo posameznik, kajti prevzame naj vso odgovornost in vse delo."
16,"Ko govorimo o proračunu, mislimo, da se uporabljajo postavke po namenskih sredstvih in pa tudi poraba."
7,"Smatram, da ta proračun ne bo vzdržal."
16,"V njem tudi ni prikazan en procent sredstev za rezervni sklad, vsaj jaz ga nisem zasledil."
20,"11. člen v splošnih določbah govori, da za leto 1992, da se sredstva, ki jih nek organ sprejme, lahko spreminja."
12,Zdaj to spreminjanje je pa lahko v povečanje ali pa v zmanjšanje.
7,Obenem je povezano tudi z delovnim področjem.
29,"Zanima me, kako to, da lahko potem, ko mi sprejmemo nek proračun, ministrstvo samo spremeni nek proračun oziroma tisto postavko v svojem resorju ali pa ga zniža ali zviša."
22,"Ne glede ali se to ministrstvo zmanjša po obsegu dela ali pa mogoče, če se določene naloge prestavijo v nek drug organ."
7,V 20. členu; nekako bi takole rekel.
29,"Ali vemo v kolikšni višini so občine uspele pobrati iz naslova davkov in prispevkov, kajti zavedati se moramo, če teh sredstev občine nimajo dovolj, potem jih mora zagotoviti republika."
13,Tudi to postavko oziroma za ta sredstva naj republika najprej dobi neke podatke.
12,"Država vseskozi zahteva neko racionalizacijo v občinah, sama pa se nekako širi."
6,Tako po področjih kot po sredstvih.
20,"Vsako ministrstvo zahteva čim več, samo zaradi tega, da bi potem, ko bi mi zbijali postavke navzdol, dobila nekje željeno."
41,"Ko sem pregledoval to gradivo, vidim, da prihaja v marsikaterem ministrstvu do reorganizacije, vendar nikjer ni navedena tista racionalizacija, ki bi govorila, da bodo iz prejšnjega sistema oziroma iz prejšnjega sestava povzeli opremo, tako premičnino kot nepremičnino in tudi denarna sredstva."
11,"Smatram, da bi morala biti racionalizacija v smeri od zgoraj navzdol."
13,"Najprej republika, država, potem pa bi se po tem zgledu držale tudi občine."
11,Nekdo izmed poslancev je že omenil 21 tisoč in pol zaposlenih.
41,"Tudi ta podatek me čudi, kajti gre za trenutno stanje in pred leti smo se zgražali, ko smo ugotavljali, da ima Beograd 22, 23 tisoč zaposlenih, to pa je v višini, v velikosti prebivalstva občine Ptuj, saj takrat so tako primerjali."
6,Gre za zelo veliko število ljudi.
21,"Bojim se, da bomo pri tej postavki, pri tej višini zabredli, kajti 21 tisoč predstavlja že cel koncern, zelo veliko tovarno."
27,"Ko gledam sredstva v celoti, zlasti indeksiranje, in če to primerjamo z inflacijo, se sprašujem, ali bo proračun zdržal do maja, junija ali še celo kaj dlje."
6,"Bojim se, da bo temu tako."
24,"V uvodnih delih zakon v 20. členu govori, da občina s svojimi prihodki še ne more zagotoviti izvajanja nalog javne porabe na svojem področju."
3,To zagotavlja republika.
24,"Imam dopis predstavnikov gorenjskih občin, ki so zaradi pomanjkanja sredstev ugotovili, da jim republika še zdaj ne more zagotoviti sredstev, kaj šele v bodoče."
6,"Zlasti, ko gre za komunalne dejavnosti."
9,"To so tiste pristojnosti, katere občina smatra kot svoje."
27,"Navajajo: ""Zahtevamo, da se občinam zagotovijo sredstva za izpad iz leta 1991 v višini 30%, ki so bila izvzeta iz osnove, z upoštevanjem renominacije v letu 1991."
11,V osnovo naj se vključi renominiranih 30% odvzetih sredstev za komunalo.
23,"O prenosu teh sredstev na republiko naj se razpravlja ob sprejemanju komunalne zakonodaje, če bodo občinam odvzete tudi obveznosti funkcioniranja na tem področju."
18,Osnova za izračun javne porabe v občinah ne upošteva rasti cen in rasti plač v upravi in zavodih.
9,"Indeks december, cene na drobno 188, osebni dohodki 182."
31,"V januarju je bila rast cen na drobno 15,4%, kar je indeks 217 na povprečje 1991, osebni dohodki pa so bili povečani za 10.4%, kar pomeni indeks 210 za leto 1991."
23,"Skupno povečanje na leto 1991 bi moralo biti z indeksom 209, da bi bil ohranjen realni obseg javne porabe po cenah januar 1992."
21,"Zahtevamo, da se v osnovi vključijo tudi sredstva za izvedbo dodatnih nalog, ki jih občina financira ali dobiva po novih zakonih."
22,"Te pa so denacionalizacija, izvajanje kolektivne pogodbe za negospodarstvo, za modernizacijo upravnih organov, za izvajanje zdravstvene zakonodaje in del sredstev za kmetijstvo."""
23,"Nadalje še predstavniki gorenjskih občin zahtevajo, da se zagotovi tekoča revalorizacija sredstev javne porabe in finančne izravnave in zahtevajo avtomatizem pri povečanju vira."
20,"Predlagajo tudi, da se ob sprejemu proračuna opredeli odstotek posameznega odstopanja prihodka, zlasti ko gre za prometni davek in dohodnino."
33,"Ko sem pregledoval osnutek proračuna, sem ugotovil, da imamo v skupnih dohodkih približno iste številke, ko gre za zdravstvo in zgolj za izobraževanje, kljub temu da pravimo, da je šlo zdravstvo iz proračuna."
12,"Že dopoldne smo ugotavljali, da vlada hoče dobiti dodatna sredstva za investicije."
45,"Tudi tu sem si že napisal določene pripombe, ko gre za sredstva za razvoj gospodarskih dejavnosti, nova postavka, investicije na drugih področjih gospodarske infrastrukture, ki je celo z indeksom 1030celih in pa v zadnji postavki krediti oziroma drugi krediti, kjer je indeks kar 1366."
29,"Pri prikazu porabe po porabnikih imamo postavko Ministrstvo za šolstvo in šport, tu ne bi preveč polemiziral, vendar me zanima, ali gre tu za investicije ali za organizacijo šolstva."
19,"Samo če pomislimo, je treba v šolstvu spremeniti programe, zamenjati določene objekte, ukiniti določene programe oziroma zmanjšati število oddelkov."
15,"Po podatku vem, da samo za ljubljansko regijo, naj bi ukinili osem oddelkov srednjih šol."
51,"Vseskozi me spremlja tudi podatek indeksiranja v razmerju 150, 60 procentov, kar kaže, da je to indeksiranje v času september - januar nekje administrativno oziroma pavšalno in ne vem, ali bo, prvič, to v redu, ali bodo postavke realizirane v tem obsegu, po drugi strani pa ne vem ali so dobro planirane."
19,"Čudi me, da imamo pri postavkah, kjer gre za Ministrstvo za notranje zadeve in obrambo, precej indeksov pod 100."
6,Zdaj precej postavk se je zmanjšalo.
20,"Tudi tu me zanima, ali gre za racionalizacijo ali gre za zmanjšanje določenih nalog oziroma kje je to zmanjšanje indeksov."
32,"Zdaj v občini so me opozorili, da bi bilo dobro, no nekje zmanjšati sredstva za obrambo, zlasti zato, ker ne vedo, kako bo z izobraževanjem novih fantov, ko gre za vojaški rok."
19,"Bilo je govora 7.000 vojakov, samo meni se zdi, da je to za celo leto, ne za pol leta."
16,"To se pravi, da bi bilo v eni izmeni 3.500, na sedmih področjih vojaške oblasti TO-ja."
38,"To se pravi po 5 vodov, nekako po 600 vojakov; vendar, če bi bilo to izobraževanje nekje v učnih centrih, drugi del pa na terenu, se sprašujejo v občini, ali bodo potem te kapacitete proste dva, tri mesece."
11,"Gre namreč za to, če bi se dalo tudi tu racionalizirati."
17,"Pri Ministrstvu za pravosodje in upravo, to je namreč zelo obširno, preveč drobno razdeljeno po posameznih postavkah."
42,"Ne vem, če je smiselno, da proračun to zajema, namreč da navaja posamezne zapore, kazenske, poboljševalne domove, kajti tega niti v šolstvu ni, ko gre za srednje šole, za univerzo, ali pa celo za druga področja, indeksi pa so seveda približno enaki."
5,Nekje manjka sofinanciranje lokalnih skupnosti.
25,"Tu imam pomisleke, da je treba že v predhodni fazi pripraviti občine na to, da bodo počasi postale samostojne, da ne bodo podaljšana roka države."
5,Zato jim je treba pomagati.
16,Ne glede ali bo zakon o lokalnih skupnostih sprejet v pol leta ali v enem letu.
29,"Pri Ministrstvu za planiranje, tudi stranka tako ugotavlja, ne le sam, da so nekatere postavke vprašljive, kajti v njih so verjetno skrite rezerve oziroma se nekatere postavke celo podvajajo."
16,"Druga ministrstva tudi zahtevajo nekatera sredstva za študije, ekspertize, ravno tako pa tudi ministrstvo za planiranje."
7,"In ne vem, če bomo to zmogli."
21,"Prav pa je, da ministrstvo za energetiko planira oziroma daje v svoj program zlasti tiste postavke, ki skrbijo za čistejše okolje."
23,"Tu mislim na plinifikacijo, ki je zelo pomembna, tako v celjski, tako v trbovljski regiji in takim nalogam naj bi tudi dejali prednost."
13,"Pri Ministrstvu za kmetijstvo, gozdarstvo, na strani 32, imamo postavko - obramba pred točo."
13,"Mi smo nekoč govorili, lani, predlani, da te obrambe pred točko ne rabimo."
25,"Prvotna številka je bila veliko nižja, sedaj kar naenkrat pa je poskočila na indeks 237, pa me zanima za kakšno investiranje na tem področju gre?"
31,"Na kratko sem omenil glede premoženja, ki so ga nekatera ministrstva ali pa resorji imeli; in tu imamo že dve področji po mojem mišljenju, ki bi se dali bolj racionalno izrabiti."
11,Zlasti ko govorimo o javni gozdarski službi in javni zemljiški službi.
27,"Mi smo imeli Gozdna gospodarstva, premoženje v njih tudi in spadalo je to pod nekako državno last in zakaj ne bi določeno premoženje v te namene uporabili."
28,"Ministrstvo za promet in zveze bi v imenu občine Tržič vprašal in prosil, dali smo že na vrsti, da bi prišli v proračun z regionalno cestno številko 322?"
8,"To je tista cesta, ki pelje skozi Križe."
17,"Šest let je že v planu, pa se z realizacijo tega projekta še do danes ni pričelo."
7,"Imamo lokacijski načrt, trenutno postavljamo trafo postajo."
8,"Treba jo je bilo prestaviti, ureja se kanalizacija."
9,"Tistega denarja, ki bi ga prispevala republika, pa ni."
15,"Rad bi še par misli povedal v imenu Odbora za delo, zaposlovanje in socialno politiko."
13,Odbor namreč ni bil sklepčen in zato mnenje odbora ni prišlo med poslance.
40,"Odbor namreč ugotavlja, da proračun ne vsebuje kriterijev, ki bi pokazali, na katerih področjih in v kakšnem obsegu je razvojno naravnan ter kakšno je razmerje med deležem sredstev, ki so potrebna za delovanje oziroma reorganizacijo države in za pospeševanje razvoja."
9,Proračun tudi ne daje vpogleda v bilanco premoženja države.
7,Nadalje ni moč oceniti obsega javnega dolga.
24,"Odbor ugotavlja ali bo z načrtovanimi sredstvi v tekočem letu moč zadržati pritisk na socialne pomoči, zaradi padanja življenjskega standarda in naraščanja števila brezposelnih."
15,Zajamčeni osebni dohodek v decembru preteklega leta je znašal le še 33% povprečnega osebnega dohodka.
19,"Odbor je tudi ugotovil, da naj se prikažejo čim bolj jasni in realni podatki in ocene o gibanju brezposelnih."
9,Posebej problematična je lahko oziroma lahko postane štipendijska politika.
8,Starši namreč ne zmorejo stroškov šolanja za otroke.
8,In tu je še ukinjanje nekaterih srednjih šol.
26,"Po delovnih organizacijah nekateri čutijo večjo potrebo po pravni varnosti, zlasti za tiste delavce, ki so na meji zaposlenosti oziroma ki so na listi za odpust."
24,"Delovni spori so številni in v porastu, medtem ko se kadrovska zasedba v Sodiščih združenega dela, potem Družbenih pravobranilcev samoupravljanja in inšpekcijskih služb, slabša."
7,Nadalje je treba paziti na družinsko politiko.
35,"Nekateri člani odbora so tudi menili, da je treba razčistiti položaj občinskih proračunov oziroma napajanje le-teh, saj ni jasno ali bodo občine z njimi lahko pokrile nekatere naloge, zlasti del socialne pomoči in drugih obveznosti."
59,"Čeprav je bilo danes že nekaj rečeno o šolstvu oziroma skrbi naših otrok, sem dobil zadolžitev od naše stranke, naj dodatno opozorim tiste resorje, ki skrbijo za šolstvo, naj poskrbijo za otroke, kajti njihovi starši že danes, ne da ne morejo plačevati redne šolnine, knjig in tako naprej, ampak njihovi otroci so čedalje manj sposobni plačevati malice in kosila."
8,Socialni status teh šolajočih otrok je čedalje slabši.
8,Vse hujši problem so pa pri uživanju drog.
25,"Na koncu bi rad samo še omenil, da želim, da je proračun, da se proračun čim prej sprejme v ustrezni obliki, kajti ljudje so lačni."
10,"Zato želim, da se ministrstva povežejo in uskladijo med seboj."
15,Ministrski predsednik naj se po možnosti čim prej poveže in dogovori za čim manj resorjev.
26,"Podatki tudi kažejo, in s tem tudi proračun, da se situacija za letos ne bo spremenila in da tudi na volitve lahko računamo šele ob Božiču."
2,Hvala lepa!
2,Hvala lepa.
7,Naslednji je na vrsti gospod Anton Rojec.
6,"Gospod predsednik, spoštovani poslanci, spoštovane poslanke!"
22,"V zvezi z letnim proračunom Republike Slovenije za 1992 bi želel opozoriti na problem, ki se zlasti v tem proračunu izrazito kaže."
17,"Namreč gre za centralizirano državo Republiko Slovenijo, ki v tem proračunu še kako močno prihaja do izraza."
18,"Mi poznamo modele, po katerih se radi zgledujemo: Avstrija ali Švica, tam je približno taka porazdelitev proračunskih sredstev."
7,"Avstrijska zveza 1/3, dežela 1/3, občina 1/3."
13,"V Švici je zadeva podobna: zveza, konfederacija 1/3, kantoni približno 1/3, občine 1/3."
40,"V našem proračunu Republike Slovenije, pa občine pridejo približno na 28% vseh sredstev, torej gre za dejstvo, da si je naša država, republika prisvojila vrsto kompetenc, ki po svoji naravi ne sodijo na njen nivo, ampak sodijo na lokalne nivoje."
38,"In iz tega razloga mi tudi vidimo posledico, ko se prepiramo o posameznih lokalnih postavkah - kar ne bi smel biti primer v tej hiši - ali se bo cesta zgradila v eni vasi regionalnega karakterja, ali v drugem kraju."
8,Isto velja za kulturne institucije in tako dalje.
30,"Torej, ta problem se tu odraža in ta problem, po mojem mnenju, je treba razrešiti na ta način, da se tudi pristojnosti med občinami in republiko smiselno in vsebinsko porazdeli."
22,"Toliko okrog tega dejansko, po mojem mnenju, hudega problema, ki tudi potem pelje k določenim nesmiselnim rešitvam in tudi k večanju stroškov."
16,"Drugo, kar menim je, da bi država morala poskrbeti zlasti za varčevalne ukrepe na svojem področju."
20,"Mi z dvomilijonsko slovensko državo imamo vlado s 27 ministrstvi oziroma 27 ministri, kar je po mojem mnenju močno preveliko."
11,Prepolovitev vsega tega bi bila v začetni fazi prav primerna rešitev.
14,"Torej, hočem s tem samo povedati, da ta republiška administracija tudi sama sebe vzdržuje."
9,Zato pa seveda rabi ustrezna sredstva v tem proračunu.
10,"Torej, varčevalni ukrepi bi se morali začeti na vseh nivojih."
10,Vlada sama in republika bi pri tem morala dati vzgled.
8,"Dalje, menim v zvezi z resorjem notranjih zadev."
8,Tu so predvidene velike investicije na tem področju.
13,"Jaz osebno menim, da velika vlaganja v graditev raznih mejnih prehodov niso smiselna."
30,"Torej, to naj vlada premisli, ali je res potrebno, da gradimo mejne prehode v takšnem obsegu in takšnega karakterja, ki bi zahtevali ta denar, kot je v proračunu zanje predviden."
24,"Vprašanje cest, tu moram opozoriti na naslednje, da tista največja postavka v proračunu, 5 milijard slovenskih tolarjev, ostane mistificirana, manjše postavke pa so specificirane."
26,"Torej, osebno menim, da kaj se s tem zneskom namerava, s petimi milijardami, zgraditi, da bi mi poslanci morali to vedeti tudi ob sprejemanju tega proračuna."
19,"Moj predlog je ta, da se konkretno pove, kaj se bo gradilo in kam se bo ta denar vložil."
21,"Mi smo danes pred tem zborom slišali velikokrat ponavljano resnico, da je osnova slovenska prometne povezave ravno cesta Koper - Panonska nižina."
21,"Sedaj me pa zanima, kaj od te velike sume je v bistvu predvideno za vlaganje v to našo osnovno cestno povezavo?"
6,Ali je sploh kaj ali nič?
14,"Tudi mi se pogovarjamo o graditvi posameznih objektov, za določena pripravljalna dela in podobno."
11,"Mene zanima, ali je kaj v tem znesku za to predvideno."
7,Na primer za odkupe zemljišč in podobno.
10,"Ker vem, da se na tem ne da veliko napraviti."
41,"Drugo, kar menim, da je problem svoje vrste, da mi v Celju imamo vrsto projektov v teh proračunih iz leta v leto postavljenih, pri samem sprejemanju teh proračunov, torej zahteve obstajajo, so obljubljene, so v planih, v realizaciji jih pa ni."
24,"Posebej bi poudaril na našo problematično povezavo med Celjem in Laškim, ker ob vsaki večji vodi voda poplavi cesto in enostavno je komunikacije nemogoča."
15,"Torej, mi smo v lanskem letu izpadli, čez da ni bilo v lanskem letu sredstev."
17,"Letos pa zopet recimo te iste ceste oziroma nadvoza, ki je tam predviden, zopet ni v proračunu."
18,"Torej, kaj se nam vse dogaja iz tega razloga, kadar je voda, vemo da so stvari dejansko hude."
37,"In drugo, menim, da je končno treba urediti v turističnem kraju kot je Dobrna cesto, in sicer do Višnje vasi, to je enostavna preplastitev in izravnava nekaterih ovinkov, kar je tudi bilo predvideno, vendar je zopet izpadlo."
28,"Torej, če se želimo iti turizem, vemo pa, da je zdraviliški turizem najbolj zdrav turizem, ki tudi je naša razvojna bodočnost, v tem smislu mi moramo to graditi."
23,"Po taki cesti kot je tu danes, ko je to enostavno propadajoča ali kar makadamska cesta, to v turističnem kraju ne more biti."
11,"To je bilo predvideno, vendar je zopet iz tega proračuna izpadlo."
10,"Posebej želim načeti področje kulture, ki je zame posebna uganka."
13,"Namreč, pri kulturi vidim, da nobena izmed teh posameznih dejavnosti ni posebej specificirana."
15,"Na primer, pri dotacijah kulturnim ustanovam je enostavno znesek 255 milijonov uvrščen pod kategorijo ostalo."
15,"Vemo pa, da pri nekaterih drugih ministrskih imamo specificirane celo zneske pod 7.600 slovenskih tolarjev."
19,"Torej, kaj se s tem skriva - in podobno je tudi pri ostalih postavkah - menim, da so poslanci upravičeni vedeti."
5,Te postavke je treba specificirati.
25,"Če te postavke niso specificirane, mi, ki v bistvu odločamo o teh sredstvih za kulturni prostor celotne Slovenije, mi pravzaprav ne znamo nobene korelacije potegniti."
18,"Ali je potrebno na tem mestu neko vlaganje ali drugje, ali za to vrsto kulture ali za drugo?"
8,Te stvari po mojem mnenju morajo biti urejene.
28,"Zlasti menim, da tu pod ostalo je oznaka Cankarjev dom, iz česa, bi rekel, bi izhajalo, da se v bistvu ta ustanova dotira z 255 milijoni slovenskih tolarjev."
17,"Ali je to smiselno poslovanje take ustanove je pa seveda potem posebno vprašanje, če potrebuje take dotacije."
17,"Posebej tudi želim opozoriti na postavko spomeniško varstvene akcije, kjer tudi te spomeniško varstvene akcije niso specificirane."
34,"Mi v našem mestu vemo, da vrsto kulturnih spomenikov enostavno ohranjamo z lastnimi vlaganji, z lastnim denarjem, ker enostavno ne moremo dopustiti, da določeni kulturni spomeniki propadajo; in v našem mestu je tega precej."
17,"Tukaj pa imamo precejšnjo postavko 693 milijonov tolarjev, za katero pa ne vemo, za kakšne namene gre."
36,"Tudi specifikacijo te postavke bi mi radi poznali in da tudi vidimo, ali so v tem znesku tudi kateri od naših kulturnih spomenikov, od katerih imajo nekateri dejansko, ne samo slovensko, pač pa tudi drugo vrednost."
7,Želim še načeti tudi vprašanje srednjega šolstva.
30,"Namreč, iz tega proračuna je videti, da so sredstva za šolstvo povečana z veliko indeksno vrednostjo 282, pri čemer pa, vsaj na našem področju, se ukinjajo nekateri oddelki srednjih šol."
29,"Meni ta zadeva ni razumljiva, če po eni strani povečujemo sredstva za šolstvo, po drugi strani pa ukinjamo določene oddelke in otroke, ki končajo osnovno šolo, puščamo brez poklica."
2,Hvala lepa!
1,Hvala.
4,Dr. Glavič ima repliko.
2,Hvala lepa.
11,Oglašam se na to zadnjo pripombo v zvezi z mrežo šol.
14,"Več vas je že omenjalo ta problem, pa tudi javnost se preko časopisja oglaša."
6,Napaka je spet v napačnem pristopu.
58,"Ne ukinjati šole kar tako, treba se je dogovoriti: v letošnjem letu bomo ukinili najslabšo šolo v Sloveniji, ali pa tri najslabše šole v Sloveniji drugo leto - po merilih mednarodne organizacije, po katerih se je pokazalo da so naši 9-letniki zadnji bili v tej mednarodni primerjavi, 13-letniki pa nekje v sredini, za ZDA, ki kot vidite tudi propada."
2,Hvala lepa!
1,Hvala.
7,Naslednja je na vrsti gospa Vojka Štular.
25,"Čeprav ni preveč motivacijsko takole govoriti ob polprazni dvorani, se bom potrudila in nekako skušala prepričljivo povedati to, kar sem si za današnjo sejo pripravila."
86,"Preden pa začnem s svojimi pripombami na osnutek proračuna za letošnje leto, moram povedati svoje stališče ob ukinjanju, naj začnemo ukinjati najslabšo srednjo šolo v Sloveniji; povedati želim svoje stališče, da je to zelo težko narediti, kajti kriteriji za dobre in slabe, boljše in manj dobre so pravzaprav dosti težko določljivi, zlasti ob temu, torej doktor Glavič zmiguje z glavo, jaz pa mislim, da je to določen problem, ko začnemo objektivno določati katera je tista šola, ki je boljša oziroma slabša; to je izredno senzibilno vprašanje."
31,"Da se ne bi predolgo zadrževala na tem, kajti že dolgo govorimo o osnutku proračuna, bi želela najprej uvodoma povedati neka moja splošna razmišljanja ob pripravi, moje mnenje o osnutku proračuna."
23,"V drugem delu se bi pa naslonila na nekatere konkretne pripombe, ki so se mi nekako izoblikovale ob prebiranju in študiju tega materiala."
33,"Moram povedati, da v začetku torej pogrešam vsebinske program večine ministrstev, zlasti da bi bile izpostavljene tiste prednostne naloge, ki bi nam poslancem omogočile, da bi se lažje odločali za konkretnejše finančne opredelitve."
52,"Razen dveh ministrstev, ki sta dokaj natančno opredelili svoje potrebe, to je Ministrstvo za notranje zadeve, z zelo simpatičnim naslovom ""Zakaj in koliko denarja potrebuje slovenska policija v letu 1992"" in pa Ministrstvo za obrambo; čeprav moram povedati, ti dve ministrstvi meni nista najbolj pri srcu, čeprav vem, da jih moramo imeti."
16,"Torej, kljub temu gre njima vsa pohvala, da sta se potrudili in nam to poslancem predstavili."
19,"Vedno ostaja, ne samo kadar govorimo o proračunu, ampak kakršnemkoli področju, problem splošnega in posamičnega, koliko konkretnega, koliko splošnega."
52,"Predvsem se ta moja misel navezuje na misli gospoda Šonca in gospoda iz Celja, ki je govoril pred menoj (pozabila sem njegovo ime, naj mi oprosti), ker je res, da se za določenimi segmenti skrivajo zelo velika sredstva, ki niso razčlenjena, za določenimi majhnimi zneski pa so izredno specifično in podrobno izdelana."
22,"Mislim, da če bi imeli vsebinske, programske usmeritve s prednostnimi nalogami, da bi bilo teh težav med temi dvemi stvarmi precej manj."
24,"Ne bi želela zmanjšati pomena vseh tistih, ki so sodelovali pri pripravi osnutka proračuna, saj se zavedam, da je to težko in zahtevno delo."
18,"Da so uskladitve znotraj enega ministrstva zelo zahtevne, prav tako in še bolj, pa verjetno tudi različnih ministrstev."
14,"Vendar je to toliko bolj pomembno, ker imamo danes na razpolago relativno malo sredstev."
47,"Gospodarstvo vemo na kakšnih pozicijah je, tako da je to izredno težko, toda kljub temu mi dovolite, da vladi in posameznim ministrstvom posredujem neka svoje mnenja, ki ne bodo konkretno na posamezne postavke, kajti to je dosti zahtevno strokovno vprašanje, vendar bi želela opozoriti na dva problema."
7,Lanskoletni prvi integralni proračun je za nami.
41,"Mi smo bogatejši za marsikatero spoznanje, predvsem smo spoznali, da integralni proračun ne rešuje vsega tistega, kar smo mislili, ampak da še vedno v sebi skriva določene čeri in da ni ""deus ex machina"", ki nekako čudežno rešuje probleme delovanja države."
40,"Dokaz za to so iskanja izvenproračunskih sredstev in pa izločitev določenih segmentov oziroma celih področji, kot je zdravstvo, pokojninsko, invalidsko, in tudi jaz se zavzemam da ceste oziroma Ministrstvo za zveze, torej promet, išče dodatna namenska sredstva za svoje delovanje."
34,"To, v vsem bistvu podpiram, zlasti zato, ker predstavljam občino, občino Piran, ki je v svoji osnovni gospodarski dejavnosti vezana na turizem, če pa potegnem naprej paralelo, pa turizem tudi s prometom in zvezami."
11,Pri teh dveh bi se zavzela za večje postavke v prometu.
24,"Da bi se, ne samo infrastrukturne zadeve povezale, ampak resnično to nekako globalno uredilo, saj je turizem s prometom v tesni in neločljivi povezavi."
32,"Ni še dolgo tega, ko smo o turizmu razpravljali tudi v našem Zboru in takrat pač prisegali, da je to zelo pomembna, celo temeljna, gospodarska panoga, ki ji moramo posvetiti več pozornosti."
19,"Prav v tistem svojem delu, ko govori turizem o promotivni dejavnosti se mi zdi, da je premalo razčlenjen nanj."
38,"Na to so me opozorili številni turistični delavci in strokovnjaki na našem področju in zdi se mi, da bi temu segmentu znotraj turizma posvetili več pozornosti, zlasti po teh dogodkih, ki so se lansko poletje pri nas dogajali."
18,"To je prvo področje o katerem sem želela spregovoriti, ker je vezano bolj na občino iz katere izhajam."
23,"Dovolite mi pa, da še misel ali dve spregovorim o tistem področju, ki mu tudi profesionalno pripadam, to je področju vzgoje in izobraževanja."
60,"Slišali smo in iz poročila tudi razbrali, da so sredstva za naše področje nekoliko povečana, kljub temu pa jaz smatram, da so torej še premajhna, zlasti če izhajam iz paradigme, da je znanje, torej naložba za razvoj in da so marsikatere države, ki so se hotele izkopati in se tudi izkopale iz gospodarske resecije, temu področju namenile veliko več sredstev."
14,"Samo nekaj drobnih stvari bi na koncu želela poudariti, ki se nanašajo na terminologijo."
39,"Ne bi želela izpasti preveč drobnjakarsko, vendar kljub temu se mi zdi, da je prav, da tudi na to opozorim; in sicer je na strani, tam kjer je Ministrstvo za družino, so nekatere napake in sicer za Pionirski list."
11,"Kot vem, Pionirskega lista nimamo več, to je zdaj revija Gea."
16,"Prav tako nimamo več Prosvetnega delavca, čemur so tudi namenjena določena sredstva, ampak so Šolski razgledi."
46,"V okviru vsega tega bi želela, v kolikor se da zvedeti do prihodnjič, ko bomo obravnavali predlog proračuna, katere so tiste raziskovalne dejavnosti oziroma raziskovalne naloge, ki so vključene v te projekte, kajti mislim, da je to zelo pomembno, da vemo katerim raziskavam se namenjajo sredstva."
19,"Mogoče samo še, prav tako pri delovanju sistema otroškega varstva, nisem si znala razložiti, izvajanje programa DP v občinah."
26,"Ko sem gledala legendo v priloženih prepisih, nisem zasledila, nekako sem mislila to, da so to dopolnilni programi po občinah, pa mi nekako ne gre skupaj."
23,"Mislim pa, da tudi stroški izvajanja programa v družbeno političnih organizacij, če rečem po starem, pa verjetno tudi ne bi mogli to biti."
4,To sta dve vprašanji.
30,"In čisto za zaključek, pa ne zato, ker je to najmanj pomembno, bi želela; iz informacij sem zvedela, da so sredstva za volitve v letošnjem letu namenjena v proračunski rezervi."
29,"Predlagala bi, da bi se to raje eksplicitno, da so to volitve 1992 s takim in takim zneskom, da bi s tem tudi dokazali, da mislimo z njimi resno."
2,Lepa hvala.
2,Hvala lepa.
4,Doktor Glavič želi replicirati.
9,"Oprostite, jaz izkoriščam to zato, ker poznam to področje."
6,Delam 12 let na tem ocenjevanju.
14,"To se da,in vam bom sam povedal sedem primerov, kako se to da."
13,"Eden je mednarodna matura, mala matura, test in tako dalje na nivoju Slovenije."
15,Druga je analiza prvega letnika ob vstopu v šolo in analiza nadaljevanja na naslednji šoli.
24,"To mi delamo 12 let in vam točno povemo, kdaj se je kje ravnatelj zamenjal, ali pa učitelj v tistih predmetih, ki jih zasledujemo."
11,"Kakšni so uspehi odličnjakov, pravdobrih, dobrih in zadostnih in tako dalje."
6,Vse to vam lahko dokumentirano pokažem.
33,"Potem so to republiška tekmovanja v Mariboru, to spremljamo nekih 8 let, po množičnosti in kvaliteti, in ta tekmovanja so skrajno zanikrno organizirana, ampak kljub temu jasno kažejo, kje je kakšna šola dobra."
9,In tudi tu vam lahko pokažem zelo bogato dokumentacijo.
15,"Potem so raziskovalne naloge, ki potekajo po celi Sloveniji in kažejo spet nek drug vidik."
5,Potem so to mednarodna tekmovanja.
29,"Eno je bilo sedaj objavljeno, jaz sem dal iniciativo za to, po treh letih smo do tega prišli, rezultate poznate in tudi to, da je doktor Zakrajšek moral odstopiti."
13,"Potem so to ankete o zaposlitvi tako absolventov kot tistih, ki jih zaposlujejo."
6,In tudi tu imamo bogate izkušnje.
5,Vam lahko pokažem take ankete.
11,"Torej potem so tu programi, ki se jih primerja z mednarodnimi."
17,"Tudi tu imamo, vsaj jaz za moje področje imam cel kup dokumentacije; skratka ogromno je enih možnosti."
29,"To je seveda neke vrste selekcijski sistem, ki ga mi ne priznamo v gospodarstvu ne v šolstvu ne v javnih službah, ampak samo v športu, pa še tam ne."
16,"Smo sedaj k sreči uspeli priti v svojo državno ligo, kjer nam ne more nobeden nič."
36,"Na Japonskem se ta selekcijski sistem začne v vrtcu in gre tako daleč, da samo iz univerze v Tokiju lahko prideš v državno upravo, zato tam državna uprava ne dela takih neumnosti kot jih dela naša."
40,"Seveda na videz je to nehumano, pa je to socialističen sistem, ampak jaz mislim, da je bolj nehumano to, ko imaš 20% ali 30% ljudi, ki stradajo, kot je nehumano tam, ko ima vsak prebivalec 45 tisoč dolarjev v banki."
2,Hvala lepa!
5,Jaz bi samo to pojasnil.
10,Stroški izvedbe volitev so v proračunu na strani 1.a.
10,"Ne bom zavlačevala, samo povedala bi svoje stališče ob tem."
53,"Jaz poznam vsa ta prizadevanja, torej vse te rezultate in vsa ta najrazličnejša tekmovanja, vendar sem želela s tem, da je to težko objektivizirati, povedati to, da v Sloveniji za enkrat še vsega tega nimamo zbranega, da bi vse šole vedele, kateri so tisti zunanji pokazatelji, po katerih se bo vršilo njihovo ocenjevanje."
49,"Kar se pa tiče mednarodne mature, vemo, da zajema zelo ozek krog slovenskih otrok; in kar se pa tiče tega zunanjega preverjanja znanja, ki je trenutno edini, kolikor toliko merodajen pokazatelj, se bo začelo to uveljavljati šele leta 94 oziroma 95, ko bo letošnja generacija prišla do 4. letnika."
2,Hvala lepa!
1,Hvala.
4,Gospod Ivanušič je naslednji.
21,"Prvo bi hotel predlagati gospodu predsedniku, da se v prihodnje dogovorimo o dolžini razprav, ker rezultat tega so take prazne dvorane."
7,Kar pa se tiče proračuna pa tole.
29,"Ko smo v tej skupščini koncem lanskega leta razpravljali o razvojni politiki za leto 1992, sem rekel, da je razvojna politika dobra, vendar dvomim o izvedljivosti te razvojne politike."
7,V to me prepričuje tudi ta proračun.
20,"In sicer; jaz mislim, da iz problemov ne bomo prišli ven, dokler bomo imeli tako gospodarsko strukturo kot jo imamo."
4,Se pravi monopolno strukturo.
20,"Proračun premalo sredstev namenja za majhna podjetja oziroma za ustanavljanje majhnih podjetij, za nastajanje novih delovnih mest, produktivnih delovnih mest."
16,"Tu ne mislim na intervence in nepovratna sredstva, ampak na obliko kot jo imajo v svetu."
8,Ne v taki širini ampak lahko bi začeli.
12,"To je rizični kapital, ki se zagotavlja za nove proizvode programe itn."
47,"To je pomembno zaradi tega, ker ti problemi izhajajo iz tega, ker vse naše pretekle vlade in tudi sedanja nastopa in izvaja ukrepe po teh postavkah, da imamo inflacijo povpraševanja, da je povpraševanje večje od ponudbe in zaradi tega nekako uporablja restriktivno fiskalno, davčno, monetarno, kreditno politiko."
20,"In takšne politike jaz ocenjujem, da so tudi vir inflacije, ker imamo stroškovno inflacijo, ki izhaja iz monopolne gospodarske strukture."
8,Tako da mi bi potrebovali nov investicijski ciklus.
22,"In to bi naj proračun zagotavljal; ne samo proračun, tu je potrebna vrsta instrumentov ekonomske politike in eden od teh je proračun."
1,Drugo.
20,"Iz proračuna ni razvidno, da se bo država v letu 1992 racionalizirala, da bo zmanjšala birokratizem in poenostavila upravni postopek."
26,"Kar se pa tiče občinskih zadev; naša občina me je zadolžila, da rečem par besed o centralizaciji, o ukinjanju denarja za investicije v osnovne šole itn."
10,"Tu ne bi nič govorili, ker so že povedali ostali."
10,"Potem me motijo v proračunu tudi takšne postavke, nejasne postavke."
8,Ena je npr. denar za zapiranje jedrske elektrarne.
10,"Mi nismo nič rekli, ali jo bomo zaprli ali ne."
2,Samo toliko.
1,Hvala.
2,Hvala lepa.
4,Jaklin Jože je naslednji.
6,"Spoštovani predsednik, spoštovane poslanke in poslanci."
15,"Smatram, da je urejanje kmetijskih zemljišč v povodju Ledava in Črmca nujno potrebno in upravičeno."
19,"To je potrdila tudi lanska skupščinska komisija, ki je obiskala to področje in ugotovila, da je osnovna odvodnja potrebna."
31,"Glede na sprejet sklep zborov občinske skupščine lahko dodam še to,, da se občinska skupščina zavezuje za dosleden nadzor nad izvedbo ureditve teh zemljišč, s svojo posebej za to imenovano komisijo."
17,"In zagotavlja takojšnjo prekinitev vseh del pri izvedbah, ki bi bile drugačne od predvidenih in recenziranih projektov."
27,"Prisotnim pooblaščenim, da odločajo o izvajanju predmetnih ureditev kmetijskih zemljišč, predlagam, da omogočijo nujno potrebno in praktično že začeta urejanja kmetijskih zemljišč v povodju Ledave in Črmca."
8,Druge alternativne rešitve za ta kmetijska zemljišča ni.
43,"Zato naj vsakdo, ki bi nameraval preprečiti prepotrebna dela, poprej zelo dobro premislil, kajti ta zemljišča dajejo našim kmetom in državi zaradi zamočvirjenosti zelo nizke pridelke poljščin in zelo nizke in nekvalitetne izdelke močvirskega travinja, ki je v mnogih primerih za krmo neuporaben."
22,"Nenazadnje je potrebno reči tudi to, da imamo v občini kar 4,7% vseh kmetijskih zemljišč v agrokarti opredeljenih kot površine v zaraščanju."
12,In da je največ teh zemljišč ravno v povodju Ledave in Črmca.
23,"Z ureditvijo teh zemljišč bi ob maksimalnem varovanju narave pridelali ne samo več, ampak tudi bolj zdravo hrano zase in za našo Slovenijo."
18,Poleg tega pa bi v smislu celotnega urejanja podeželja rešili sedem vasi na tem področju pred občasnimi poplavami.
14,"Takšno celostno urejanje kmetijskih površin je še kako smotrno, je pa tudi nekoliko dražje."
38,"Ker ne gre toliko za strokovno odločitev, ampak za politično odločitev, predlagam še posebno previdnost zlasti zato, ker je na takšen način občina Lendava v bližnji preteklosti že izgubila rafinerijo, katero bi danes v Slovenije še kako potrebovali."
15,Izgube ureditve kmetijskih zemljišč v povodju Lendave in Črmca zagotovo ne bomo prenesli tako mirno.
25,"In na koncu omogočimo izvedbo ureditev kmetijskih zemljišč na povodju Lendave in Črmca, katere so dejansko vsestransko poučene, da nam bodo lahko služile za vzor."
9,"V ta namen prosimo vlado, da zagotovi finančna sredstva."
2,Hvala lepa.
20,"Če dovolite bi še dodal glede cest in tiste cestne zapore, ki je bila že danes omenjena za tem odrom."
13,"Zbori občine Lendava so sprejeli sklep, od katerega hočem prebrati samo zadnji odstavek."
42,"""Zbor je pooblastil odbor, da pripravi cestno zaporo, ki bo trajala tako dolgo, dokler ne bodo v republiškem proračunu zagotovljena sredstva za rekonstrukcijo trese magistralne ceste M-10 na relaciji Maribor mejni prehod Dolga vas ter določen terminski plan izvedbe rekonstrukcije celotne trase."""
38,"Mislim, da Pomurci, nismo ljudje, ki bi nekaj hoteli na silo izpeljati, vendar nam drugega praktično ne preostane, kot da z neko barikado vsaj protestno pokažemo, da se ne strinjamo s tako politiko cestne povezave kot je zdaj."
29,"Ne vem, če bi lahko to regionalko sploh imenovali cesto, po prekmursko bi bolj lahko rekli, da je to ""sama jama"", čeprav ta beseda malo bolj zveni po japonsko."
2,Hvala lepa.
2,Hvala lepa.
1,Ja.
14,"Gospod Klavora je na vrsti, lahko pa koga drugega prej pokličem, če imate obveznost."
5,Boste potem takoj na vrsti.
3,Gospod Borut Razdevšek.
5,"Spoštovani predsednik, gospe in gospodje!"
5,O proračunu bi povedal sledeče.
18,"Ker je bilo potrebno prvi osnutek proračuna zmanjšati, je bilo to tudi storjeno z linearnim sekanjem po resorjih."
25,"Zaradi groženj izstopa iz koalicije, ve se katerega ministrstva, pa je pri nekaterih resorjih stanje nespremenjeno, pri drugih pa imamo zmanjšanje recimo za 22 procentov."
15,"Torej, ta proračun, osnutek proračuna je politični manifest, ne pa naravnan na našo novo državo."
4,Zdaj pa nekaj pohvalnega.
6,V 13. členu je nekaj novega.
22,"To je, da vse naloge, ki jih organ odda v izvajanje drugim organizacijam, morajo biti oddane s pogodbo na osnovi javnega natečaja."
30,"To je zelo pohvalno, vendar po mojem mnenju bi moral vsebovati to besedico ""vse naloge"", ne pa samo ""naloge""; ali pa da se to omeji v varianti nad določenim zneskom."
56,"In zaradi tega, ker je to v 13. členu navedeno, je potreben popravek tudi v 25. členu, to je med kazenskimi določbami, kjer bi predlagal, da se doda med kazenske določbe, se naj uvrsti točka, ki govori o kaznovanju odgovorne osebe, če naloga, ki jo organ odda v izvajanje drugim organizacijam, ni šla na javni natečaj."
14,"Tako da se bo vedelo od tega proračuna naprej, kdo je za kaj odgovoren."
2,Hvala lepa.
2,Hvala lepa.
5,Gospod Fedja Klavora ima besedo.
7,Spoštovani najprej gostje in vsi ostali prisotni.
27,"Torej, na kratko par besed okrog znane teme, kaj je humano in katera etika je pravzaprav pripeljala do te humanosti, ki jih pri nas poznamo razno razne."
44,"Torej, temu proračunu, ki je pravzaprav skupek političnih interesov in dogovorov med resorji, skratka dogovorov za različne vsebine, katerim bomo namenjali družbena sredstva, bi na koncu te razprave dodal samo nekaj predlogov oziroma sugestij in tudi en predlog bi skušal oblikovati v tej fazi."
37,"Nastopil bom malo provokativno, slišalo se bo čudno, ker bom kot Zelen opozoril na rešitve, ki za mene osebno niso sprejemljive in bi jih morali prav naši predstavniki v vladi zagovarjati in malo drugače rešiti kot so."
16,"Gre za območja znotraj zavarovanih parkov oziroma zavarovana območja, ki so obenem tudi demografsko ogrožena območja."
16,"Jaz bi želel samo opozoriti, da v tem proračunu, kot že v prejšnjem, to problematiko zagovarjamo."
43,"Ne bi rekel, da je to samo krivda pri Ministru za kulturo, ki temu področju namenja skupaj, če prav razumem te številke, 28 milijonov dinarjev, kar v primerjavi s 3 milijarde in 250 tisoč sredstev, kar gre v ostale namene, vsekakor ni veliko."
35,"Torej, ne bom rekel, da je to samo Minister za kulturo kriv, ampak ocenjujem in zato nastopam provokativno, mislim, da vsi skupaj v vladi niso sposobni pravzaprav tega območja, ki je posebej zavarovano, drugače tretirati."
16,"Vseskozi je zapostavljeno, znotraj kulture nikdar ni bilo deležno posebne pozornosti in je tudi sedaj ni."
8,"Zakaj pa mislim, da so potrebna ta sredstva?"
18,"Prvič, so sredstva potrebna, in jih v tem proračunu ne vidim, za varstvene akcije, jasno, na naravni dediščini."
33,"Drugo, kar se mi zdi silno pomembno, tu je tisto vprašanje, kakšen human sistem imamo in kako ga skušamo preoblikovati, da ljudem, ki tam živijo, damo nadomestila, kadar so pri svojih dejavnostih prikrajšani."
75,"Teh nadomestil, jaz sem lansko leto poskušal po vseh resorjih zbezati kakršen koli dinar za človeka, ki ne more opraviti neke melioracije, zelo skromne, zelo nedolžne, za Zelene prav nič sporne, vendar so me pošiljali sorazmerno že mačka, mislim delegata mačka, od naslova do naslova, od telefona do telefona, pa do tistega človeka, ki bi mi jasen odgovor lahko dal, sredstva so ali sredstev ni, nisem prišel in tudi do denarja za te namene ne."
9,"In mislim, da ga tudi v tem proračunu ni."
21,"Torej, mislim, da za nadomestila, za kakršnokoli krajšanje oziroma prizadetost področij, ki so posebej zavarovana, moramo v proračunu zagotoviti tudi sredstva."
31,"Tu ne gre za velike zadeve, gre za mala sredstva, gre pravzaprav za odnos, gre za začetek drugačnih odnosov tudi do te kulturne oziroma naravne dediščine, ki mislim da jo primanjkuje."
27,"In tretjič, mislim, da bi moral ta proračun pokazati, da želi ustrezno podpreti tudi razvoj na teh območjih, ki so, kot sem že rekel, tudi demografsko ogrožena."
27,"Boste rekli, saj so za to krediti take in drugačne vrste, vendar marsikdaj, kot sem že zadnjič ob onem našem osnovnem zakonu rekel, ti krediti niso zadosti."
29,"Na drugi strani gre pa tudi za sredstva edine nacionalne institucije, ki deluje v edinem nacionalnem parku, to je Triglavski narodni park, kateremu je namenjeno skupno 6 milijonov tolarjev."
45,"Torej, želel bi opozoriti, da je to institucija, ki se je v Triglavskem narodnem parku edina ukvarjala z pospeševanjem razvoja, edina pokazala dobro voljo, da bi ljudem vsaj na tak ali drugačen način pomagala in se znebila tistega imidža izkoriščevalca divjega lovca na območju parka."
22,"Ker to se je prej dogajalo, da se je tam lovilo na debelo, domačine pa v vrsto postavljalo, da so to opazovali."
17,"Torej, to je edina institucija, ki je nekako razvojno delovala, vsaj tako jo jaz vidim zadnja leta."
11,In temu je namenjen silno skromen delež znotraj tistih 26 milijonov.
17,"Če povem še to, da iz proračuna namenjamo za to dejavnost, za to institucijo, vedno manj sredstev."
19,"Po zdajšnjih, letošnjih cenah, vsaj sam Triglavski narodni park tako ocenjuje, da bo to zadostovalo za 20% njihovih potreb."
16,"Vse ostalo pa ustvarjajo z drugimi, komercialnimi akcijami, kar ne bi smele biti namen take institucije."
9,"S tem se mi zdi, da je zadosti rečenega."
37,"Torej, to so tri zadeve, za katere smatram,, da bi na teh posebej zavarovanih območjih, znotraj kulture morali najti sredstva oziroma sredstva, ki so v kulturi, povezati s tistimi sredstvi, ki jih imamo nekaj po raznih resorjih."
22,"Saj na koncu koncev v območje parka vlaga tako vojska, vlagajo tako cestarji, vlagajo tako recimo tudi take institucije kot je HIT."
5,To so vsa družbena sredstva.
10,"Vsa sredstva, ki bi se morala pravzaprav zbirati v proračunu."
7,"Dajmo jih vsaj koordinirano, nadzorovano usmerjati, delati."
12,"Ne pa reči, to je vloga kulture, to se nas ne tiče."
9,"Žal tako rečejo tudi naši ministri, tudi naši predstavniki."
47,"Zato to pot pozivam, apeliram tudi na njih in bom v nasprotnem primeru, če ne bo v proračunu po amandmaju, ki ga bom dal, ta stvar spremenjena, nasprotoval sprejemu zakona o okolju, pa tudi nasprotoval spremembam o naravni in kulturni dediščini, ki prav o teh zadevah govori."
11,"To je ena od točk na prihodnjem zasedanju, se mi zdi."
8,"Torej, to je eno kar sem želel opozoriti."
33,"Drugo bi pa želel posebej opozoriti na sredstva za demografsko ogrožena območja, za katera bi se morala po zakonu, ki velja, namenjati neka simbolična sredstva, neko pozornost v določenih drugih sektorjih tega proračuna."
25,"Tukaj gre za kulturo, ki namenja temu območju 19 milijonov tolarjev, stanovanjskemu gospodarstvu namenja 21 milijonov, otroškemu varstvu namenja 7 milijonov, zdravstvu namenja 19 milijonov."
32,"Šolstvu ni namenjeno ničesar in bi prosil, da se ta postavka vnese, socialnemu skrbstvu ne namenja nič in mislim, vsaj moj amandma je tak, da bi tem dejavnostim namenili vsaj simbolično pozornost."
19,"Vsega skupaj imamo torej, po zakonu, ki velja za demografsko ogrožena območja, znotraj teh družbenih dejavnosti, skupaj 68 milijonov."
45,"Če to primerjamo z 21 milijardami in 900 milijonov sredstev, ki jih bodo požrli državni organi in tiste institucije, ki zraven sodijo, ne štejem sem raznih izvajalskih organizacijami, predstavlja torej ta delež sredstev za demografsko ogrožena območja 0,3% sredstev, ki torej, gredo za državne organe."
13,"Torej, mislim, da vam je jasno, kje bom predlagal spremembo proračuna z amandmajem."
35,"Torej, tu bi posebno spet želel opozoriti, da ta morala in ta etika, ki pravzaprav vodi to moralo, je res čudna in bi bilo dobro, da se skušamo teh stvari počasi zavedati in stvari popravljati."
49,"Zato dajem predlog, kot sem omenil, da se preveri delež za varstvo naravne dediščine znotraj kulture, da se porabo proračunskih sredstev na zavarovanih območjih usklajuje in nadzira, torej zbiranje in delitev vseh tistih sredstev, ki gredo v razne investicije na tem območju, da ne ravna vsak samo po svoje."
39,"Jaz razumem, da lahko vsak sektor ravna s svojimi sredstvi po svoje, vendar ne razumem pa tega, da se prej nekako v vladi ne da dogovoriti, da imajo znotraj tega območja pa določene stvari večjo prednost, prioriteto kot druge."
16,"Skratka denar, ki je že na razpolago, bi lahko malo bolj racionalno ali pa smotrno usmerili."
21,"In tretje, kot sem rekel, da se demografsko ogroženemu območju nameni ta posebna sredstva v vseh resorjih, ki jih zakon obvezuje."
8,"Torej, to manjka v socialnem skrbstvu in šolstvu."
30,"In predlagam sklep, če je to mogoče v tej fazi, da se spremeni pravilnik o dodeljevanju stanovanjskih sredstev na demografsko ogroženih območjih in mogoče prilagodi delitvi sredstev iz ostalih resorjev."
1,Zakaj?
36,"Imamo spet neko posledico preteklega sistema, ko so se stanovanjska sredstva, prej sem omenil, da gre za 21 milijonov, delila po enem pravilniku, kjer so lahko štartale na te delovne organizacije, skratka gre za kadrovska stanovanja."
11,"Mi, vsaj pri nas takih firm na demografsko ogroženih območjih nimamo."
9,"Če pa so, so pa jasno brez lastni sredstev."
13,"Če pa so brez lastnih sredstev, pa ne morejo štartati na te kredite."
6,"Torej, ti krediti nič ne pomenijo."
17,"Dajmo jih odpreti vsakomur, predvsem pa vsakemu mlademu človeku, ki bi se želel iz šole vrniti tja."
13,"Zato predlagam ta sklep in prosim, da bi odgovorni resor tudi pripravil spremembo."
1,Hvala.
2,Hvala lepa.
9,Ta sklep ne sodi v to točko dnevnega reda.
8,"Ja, kam bi ga pa potem lahko dal?"
21,"Recimo zadnjič, ko smo imeli tisti zakon o demografsko ogroženih, če ne pa kot pobudo in da to poskušamo tudi sprejeti."
1,Hvala.
11,"Dovolite, da se na kratko tudi sam vključim v tole razpravo."
32,"Spoštovani kolegi oziroma tudi za to razpravljam, da počakamo kolega Pavšiča, ker sicer je spisek razpravljalcev končan, on je pa na usklajevalni skupini, pa da ne bi bil prikrajšan za možnost razpravljanja."
11,"Vendar pa, so nekatere stvari, ki sem jih tako nameraval povedati."
34,"Malce bom namenoma drobnjakarski, zato ker na koncu koncev je vseh teh 170 in koliko milijard pač iz nekih, iz drobiža sestavljeno, zlasti, če je drobiž v milijonih tolarjev, potem to že nekaj pomeni."
7,"Namreč, v oči mi je padlo nekaj."
41,"Pri Ministrstvu za varstvo okolja in urejanje prostora v celi vrsti raznih sektorjev, direkcij in zavodov, kar na enih svojih petih ali šestih mestih, to ministrstvo pač predvideva določena sredstva za izdelavo raznih predpisov, podzakonskih ali drugačnih aktov in tako naprej."
15,"Mislim, da je to ministrstvo kar inovativno kar zadeva načine, kako prikazati potrebe po sredstvih."
32,"Namreč, to je tako razbito, da na videz stvar lepo izgleda, če gledaš postavko po postavki, ko se pa to skupaj vrže, vseh teh sedem postavk, pa znese to dobrih 12 milijonov."
26,"Da to ni čisto zanemarljiv drobiž samo primerjava s promotivno dejavnostjo v Ministrstvu za turizem, ki je krepko izpod tega, tam nekje pri nekih 10 milijonih."
58,"Promotivna dejavnost v turizmu ni čisto zanemarljiva dejavnost, ker tudi za osebne dohodke si kar precej vzame, ni tam črtica ali ničla, da je zato torej takih in podobnih dubioz, tako bi temu rekel, da ne uporabljam kakšne grše besede, v tem proračunu še nekaj in da bi eno temeljito tako sanitarno čiščenje tega proračuna prineslo še nekaj."
30,"Tako da mislim, da bi bilo v to smer še prav, torej dobro kaj storiti tudi s strani vlade, če ne bo po mojem kar precej amandmajev s strani poslancev."
44,"Kar pa zadeva tovrstna sredstva za pripravo predpisov, mislim, da bi v tem primeru bilo veliko bolj potrebno določena sredstva zagotoviti pri postavki Skupščina Republike Slovenije, ker vem kako je težavno kakšnih 100 tisoč dobiti za angažiranje zunanjih strokovnjakov za pripravo kakšnega zakonskega osnutka."
20,"No, isto ministrstvo ima kar krepke postavke pri sofinanciranju društev in tako naprej, ampak v to se ne bi spuščal."
17,"To je samo še dodaten pokazatelj, da bi utegnilo biti še kaj, kar bi se dalo skrčiti."
8,"Drugo, vprašanje bi postavil v zvezi s cestami."
22,"Tukaj ni jasno, zakaj imamo med novogradnjami pri avtocestah posebej vse odcepe navedene, največja postavka je pa dokončanje avtocestnih odsekov v gradnjah."
16,"Že poprej višje gori so pa posebej navedeni odseki, od katerih je seveda večina v gradnji."
9,"Zdaj, zakaj ta dvojnost, to mi ni povsem jasno?"
66,"Kar zadeva ceste - z vseh koncev Slovenije ste seveda izražali svoje nezadovoljstvo - moram povedati, da tudi po tem proračunu izgleda, da se Slovenija konča najdalje tam nekje pri Medvodah, pa še to, morda že v Šiški, na Gorenjskem, razen tele avtoceste Hrušica - Vrba in predora Karavanke, v ostalem regionalnem delu pravzaprav ni niti ene male zadeve, razen enega križišča na Jesenicah, kar bi sodilo na Gorenjsko."
8,Tako varnih cest pa na Gorenjskem vendarle nimamo.
18,"Če nič drugega, če denarja ne bo, bi vsaj to rad poudaril, da ne bo kakšne nepotrebne nevoščljivosti."
40,"Konkretno pa sem mnenja, da me čudi, zakaj se je povsem ustavil odsek ceste Kranj - Jezersko, ki je pač vedno, vsaj s kakšno simbolično postavko za pripravo del, za odkup zemljišča figuliral, čudi me, da je ta zadeva popolnoma prekinjena."
6,"Mislim, da to vendarle ni opravičljivo."
5,In še končno tretja zadeva.
31,"Ne vem, če je že kdo poudaril, nisem zasledil; mislim, da po tem kakor ugotavljamo v našem poslanskem klubu, je postavka za družbeno pomoč otrokom vprašljiva, po mojem mnenju precej prenizka."
8,V proceduri je namreč zakon o družinskih dajatvah.
41,"Kakor kažejo namere pri teh zadevah in tudi kakor nakazujejo tiste zahteve, ki se v zadnjem času pojavljajo, ki se nanašajo na zagotovitev nekega prehranjevanja v šolah in podobno, vsekakor tukaj na tem mestu kakorkoli človek sešteva ali odšteva, zmanjkuje sredstev."
36,"In mislim, da bi bilo treba, da ne bi bilo kasneje v teku leta pretiranih težav in da bi se lahko storilo tisto, kar bo nujno storiti, da je nujno na tem mestu zagotoviti nekaj več."
1,Toliko.
2,Hvala lepa.
5,Gospod Tomaž Pavšič ima besedo.
4,"Spoštovano predsedstvo, spoštovani kolegi!"
32,"Ne bom govoril o potresu, ki je bil ravnokar, ne vem če ste ga čutili, ampak bom govoril tudi jaz o cestah, ki so ponekod takšne, kot da bi jih potres prizadel."
17,"Gospod Železnik je imel nek predlog, češ da bi bila potrebna razprava o posebnem proračunu za ceste."
55,"No, kolega Starman misli, da to ne pride v poštev, ampak mislim, da je pač ta zahteva prišla iz tega kritičnega stanja, ki je zares hudo in je tudi omenjal gospod Železnik mislim, nekatere cestne odseke v Zasavju, potem v Prekmurju in je rekel, da so tako splošno znani, da o njih ni treba govoriti."
20,"No, potem pa je Bukovec zelo podrobno govoril o tisti cesti, magistralni M 10/1, ki je v zelo slabem stanju."
60,"Zato bi vas jaz tudi prosil potrpljenja, da prisluhnete nekaj trenutkov še o neki drugi cesti, to je magistralna cesta M 10/10, ki se kot veja ali nekakšen žarek veže na slovenski cestni križ, ki se od ceste Maribor-Trst tam pri Logatcu, pri Kalcu odcepi v severozahodno smer čez Idrijo, Tolmin in Kobarid v Dolino Nadiže do mejnega prehoda Robič."
29,"To je 90 km dolga cesta, ki ima neštevilne ovire, ovinke, ožine in drugačne nevarne odseke, da je menda po zdajšnjih ugotovitvah tako slaba, kot ta omenjena cesta Maribor-Lendava."
14,"Torej, samo 10% te ceste je brez črnih točk. 11% ceste poteka skozi naselja."
14,"Ta zelo slaba cesta, čeprav jo stalno popravljajo, je vendar pomembna slovenska prometna žila."
31,"Ni samo glavna povezava velikega dela Posočja in celotne doline Idrijce z Ljubljano in hkrati z zahodom, se pravi Bovškega, Tolminskega, Cerkljanskega in Idrijskega, ampak predstavlja pomembno smer v mednarodnem prometu."
21,Saj bo z razširitvijo tovornega prehoda na Robiču tam tudi potekala zelo široka blagovna izmenjava iz vzhodne Furlanije v slovensko osrčje.
23,"Poleg tega gospodarstvo v idrijski občini, ki je izvozno naravno, po tej cesti spravlja v svet, bi rekel, skoraj 100% vse svoje proizvodnje."
40,"Ampak zaradi trenutno tako slabe cestne povezave se tudi turistično zelo zanimivi kraji, z mnogimi izjemno pomembnimi kulturno zgodovinskimi in tehnično pomembnimi spomeniki, ne morejo razvijati in je turistični priliv tujcev mnogo manjši, kot že sedaj dopuščajo druge turistične zmogljivosti."
6,Slovenija se ne sme prometno osamiti.
5,Zdaj pa še posebno ne.
25,"Torej, posodobitev ceste po dolini Idrijce, cesta, ki je bila zgrajena pred dobrimi 100 leti, bi nedvomno prinesla novo gospodarsko življenje temu zahodnemu slovenskemu ozemlju."
20,"Natančno 100 let poteka, ko je Avstrija to cesto za takratne razmere kar dobro dokončala in jo povzdignila v državno."
42,"Zgodovinar Simon Ruter je v zgodovini Tolminskega, ki je izšla prav pred 100 leti v Gorici zapisal; pravi: ""z novo cesto se je spet okrepila tista neizrecno pomembna zveza med Tolminskim in Kranjsko, ki je bila v preteklosti zelo važna za trgovino."""
30,"No, Avstrija je tedaj to cesto štela za strateško, ker je pač potekala od državne meje, ki je danes prav tam in je celo potem vojno ministrstvo dodelilo 6000 goldinarjev."
25,"V teh stoletjih so se kar tri države, se pravi Avstrija, potem Italija, potem Jugoslavija, trudile s to cesto, vendar niso dohajale časov in prometa."
23,"In tudi sedaj vidimo, da v našem proračunu je seveda nekaj določeno za te odseke, ampak to je pravzaprav samo kaplja v morje."
14,"Sedaj, ko imamo lastno državo, je potreba po boljši cesti gotovo še dosti večja."
34,"No, glede posodabljanja te povezave se je razpravljalo že na mnogih sestankih, pa ne le v Idriji in Tolminu, pač pa tudi v Špetru in Čedadu, saj so za to cesto zainteresirani tudi Furlani."
15,"In tako je bil februarja letos v Idriji sestanek predstavnikov občin Idrija, Tolmin in Logatec."
12,"Sestanka se je udeležilo pet poslancev, pa tudi sam minister, gospod Kranjc."
22,"No, in strokovnjaki so predstavili sedanje stanje ceste in skupen je bil sklep, da je treba tej cesti nujno dati neko prednost."
33,"In še se je sklenilo potem, da naj bi se poslanci zavzeli, da se način pripravljanja proračuna tako spremeni, da bi tisti davek, tisti del od prodaje naftnih derivatov šel naravnost za ceste."
19,"No, še to, ta cesta naj bi se tudi imenovala Keltika oziroma se jo je to ime že oprijelo."
2,Hvala lepa.
2,Hvala lepa.
6,"No, zdaj imamo še tri prijavljene."
7,Gospod Atelšek je prvi od teh treh.
6,"Gospod predsednik, spoštovane poslanke in poslanci."
13,"Tale proračun bi bilo dobro, če bi bil naslonjen na razvojni program Slovenije."
15,"Kajti izvedba, enoletna izvedba, kaže velike pomanjkljivosti v strategiji izvajanja proračuna in strategiji samega razvoja."
41,"Žal razvojnega projekta Slovenija nima, zato se prepiramo vsako leto in razčiščujemo, ne vem, če je to prav, da pridemo do pravih rešitev, pride do teh vprašanj, da razvojno komponento zakriva praktično čisto samo budžet oziroma splošna poraba v tem proračunu."
7,"Torej, ta proračun nima nobene razvojne komponente."
19,"To kar ste poslanci zdajle že govorili, je vprašanje infrastrukture, kjer, kot podatki kažejo, rastejo sredstva z najmanjšim indeksom."
13,"Medtem, ko za splošno porabo rastejo od 130 do 200 in tako naprej."
22,"Ne bom omenjal Ministrstva za zunanje zadeve, kajti to je posebnost v letošnjem letu in mislim, da je treba to tudi podpreti."
27,"Podpiram te zaključke matičnega odbora, torej finančnega odbora, ki jih je poslal danes, ravno tako pa tudi mislim, da je treba teze Gospodarske zbornice vzeti v obzir."
38,"Seveda bom prešel nazaj, minister Šešok nam je danes spregovoril o nekaterih zadevah, perečih vprašanjih, zracionaliziral porabo na nekaterih segmentih, predvsem pa po vprašanju zaposlovanja v administraciji, pa naj bo to v občinskih upravah, pa do republiške uprave."
3,Preveč je uradnikov.
29,"Danes sem videl v Mladini, ali ti podatki štimajo ali ne štimajo, največ so rasli osebni dogodki v lanskem letu ravno v družbeno političnih skupnostih, najmanj pa v gospodarstvu."
9,"Torej, zanemarjamo vse tisto, kar je k delu obrnjeno."
1,Drugo.
15,"Z neracionalno upravo pospešujemo, praktično samo preko proračuna, vplivamo na povečanje stroškov v samem gospodarstvu."
31,"Poglejte, kako so organizirane še carinska služba, kako se je želela organizirati davčna služba, da imamo na eni strani SDK, da ne govorim še o neštetih drugih službah, ki nas spremljajo."
8,"Torej, na tem področju se ni nič storilo."
37,"Dalje, čisto konkretno mislim, da ni prav, tudi ne objektivno, jaz pravim, da kmetijstvo je treba podpirati; na eni strani ima vso podporo v proračunu, na drugi strani pa imamo zakon o zaščiti kmetijstva pred zunanjimi vplivi."
13,"To ne gre skupaj, jaz samo opozarjam, da ne bi se potem slepili."
14,"Glede sanacij bank, jaz bi še enkrat rekel, da imamo še toliko odprtih stvari."
17,"Mislim, da je odbor za finance prav rekel, da je treba upoštevati tudi sanacijo bank v tem."
9,"Namreč, tudi banke za svojo sanacijo nič ne naredijo."
22,"Namreč, vse to čaka na neko odrešenje, ali od vrha dol, ali ne vem od kod naj bi prišlo, od Evropske skupnosti?"
15,"Da bi se nekomu pokazala mati božja in mu prinese vse tisto, kar mu manjka."
22,"Namreč, poglejte kak odnos imajo že do varčevalcev: inflacija v januarju oziroma v februarju je bila 15%, oni obrestujejo vloge z 10,5."
29,"Na ta način je nemogoče spraviti celo ekonomijo ali finančno strategijo v red, ki naj igra svojo vlogo v prid vsega ljudstva v Sloveniji in v prid razvoja gospodarstva."
26,"Nemogoče, in zopet se bomo pojavili, da bomo ta program oziroma ta proračun sprejeli zaradi tega, ker so ogroženi vsi faktorji, ki jih ta proračun pokriva."
5,Med letom se bomo kregali.
24,"Jaz mislim, da je to treba spreobrniti in dati več sredstev v korist gospodarske infrastrukture ali pa manj obremeniti gospodarstvo, to je en segment."
31,"Kajti drugače se nam bo zopet sredi leta obračalo in diskusije, ki sedaj padajo, katero cesto bi bilo bolj pametno narediti, ali ono na Primorskem, ali ono na Štajerskem, ali Dolenjskem."
11,"Nam manjka to, da bi strokovnjaki rekli, kaj ima prvo šanso."
19,"Zaradi tega, ker nam manjka dolgoročna vizija in ta zadeva bi morala biti resnično argumentirana z vsemi tehničnimi parametri."
6,Potem se ne bo nihče upiral.
14,"Dokler so stvari ad hoc, da zadovoljimo malo Gorenjcem, malo Kranjcem, pa smo tule."
6,Nikjer pa ničesar resnega ne delamo.
24,"Jaz predlagam, da Izvršni svet še temeljito prouči te zadeve, preden bo nam postavil na naslednjo sejo predlog z nekaterimi večjimi in boljšimi argumenti."
21,"Ne bom uhajal v vojaški program, ali nam je treba ali nam ni treba, ker ste že dosti o tem govorili."
19,"Jaz mislim, da je dovolj, če bi 4 mesece služili, pa bi eden nekaj prišparal, pa drugi nekaj dodal."
15,"Ravno zato ne bom govoril o policijskemu proračunu, ker mislim, da je tudi ta potreben."
7,"Seveda zopet do meje, ne v pretiravanjih."
22,"Mislim pa, da imamo dosti šans drugje zmanjševati, posebej pa tam, kjer plačujemo birokracijo, moramo nekatere manj plačati, da bodo šli stran."
4,Kajti preveč jih je.
2,Hvala lepa!
2,Hvala lepa.
4,Gospod Planinšek je naslednji.
5,Tudi jaz bi se oglasil.
38,"Kot ste vsi ostali navajali, tudi prihajam iz občine, ki je precej oddaljena od Ljubljane, kot je tudi naš predsednik ugotavljal, in je bliže Kranj kot pa Ptuj in zato se tudi mi ne strinjamo s takim načinom."
10,"Mislim, da opažamo, da vse manj dobivamo iz tega proračuna."
42,"Zato v osnutku zakona o proračunu Republike Slovenije za leto 1992 so planira sredstva prenešena drugim družbenopolitičnimi skupnostim oziroma sredstev za finančno izravnavo z občino, ki temeljijo na izračunu javne porabe občin v letu 1992, ki ga je opravilo Ministrstvo za finance."
26,"Zato zahtevamo, da se ob sprejemanju osnutka zakona o proračunu sprejme sklep, da se v letu 1992 nadaljuje z izenačevanjem javne porabe na prebivalca po občinah."
22,Doseženo 87% republiško povprečje javne porabe na prebivalca po občinah se naj poveča vsaj na 95% republiško povprečje javne porabe na prebivalca.
37,Izhodišče za izenačevanje javne porabe po občinah mora biti že dosežen obseg javne porabe po občinah glede na republiško povprečje v letu 1991 in da je to povečano na najmanj 95% republiškega povprečja javne porabe na prebivalca.
18,"Obveščeni smo, da se planira, da bi za našo občino samo 80% bilo, za Ljubljano - Mesto pa 150%."
39,"Mislim, da se s tem nikakor ne moremo strinjati in da tudi to zahtevo, ta sklep podpirajo ostale občine kot je Ormož, Slovenska Bistrica, ker vemo, da tudi naš del ceste je bil že v programu za to leto."
24,"Sedaj pa opažamo, da je to odpadlo iz tega programa, iz programa proračuna, saj vidimo kaki zastoji so v Slovenski Bistrici in v Ptuju."
16,"Saj v Ptuju smo prešteli, da dnevno preide to križišče od 18 do 20 tisoč vozil."
50,"Jaz mislim, da to ni tako mala številka, če pa upoštevamo, kakšni zastoji so tu, pa tudi onesnaževanje okolja, pa mislim, da je to popolnoma opravičeno in zato zahtevamo, da bi se naj to, kar nam je že s strani ministrstva bilo obljubljeno, da se tudi to vnese v program."
1,Hvala!
2,Hvala lepa.
4,Gospod Kotnik ima besedo.
4,Občina Ravne na Koroškem.
11,"Ker je že moj predgovornik govoril o isti temi, bom skrajšal."
34,"Na podlagi podatkov, ki so jih posredovale občine glede sredstev v letu 1991, ki so se prenesla v obveznost republiškega proračuna, je Ministrstvo za finance pripravilo izračun obsega javne porabe občin za leto 1992."
13,"Podatki kažejo, da je 39 občin pod 87% republiškega povprečja porabe na prebivalca."
9,Štiri občine so v razponu od 87 do 90%.
16,Osem občin v razponu od 90 pa do republiškega povprečja in sedem občin nad republiškemu povprečju.
17,V 1991 je bil razpon med najnižjim odstotkom republiškega povprečja porabe na prebivalca od 87 do 137%.
12,"Medtem, ko naj bi bil letos v razponu od 76% do 154%."
32,"Občina Ravne na Koroškem se z navedenim predlogom ne strinja, saj menimo, da predlog glede oblikovanja javne porabe za leto 1992 zopet povzroča prevelik razkorak materialnega položaja večine občin v Republiki Sloveniji."
18,"Predlagamo, da se za to področje na nivoju države sprejmejo določeni kriteriji, ki bodo osnova za financiranje programa."
22,Zaradi nerealnosti osnov imamo trenutno na razpolago le okoli 63% razpoložljivih sredstev za izvajanje najnujnejših potreb oziroma izvajanje nalog po zakonitih predpisih.
28,"Pri tem pa niso zajeta sredstva na področju razširjene reprodukcije, za kar dodatno potrebujemo 70% oziroma 50% lastnih sredstev za možnost kandidiranja na javnih razpisih na nivoju države."
56,"Na podlagi novega izračuna obsega javne porabe občin za leto 1992, ki ga je posredovalo Ministrstvo za finance, se popolnoma zrušijo prizadevanja komisije za oblikovanje javne porabe v občinah in Izvršnega sveta Republike Slovenije, ki je v letu 1991 uspel korigirati in v precejšnji meri izenačiti materialni položaj občin in obstoj proračunskih porabnikov širom naše države."
26,"Predlagamo, da se ponovno pripravi izračun obsega javne porabe in omogoči 90% poraba na prebivalca v občinah, glede na povprečno porabo na prebivalca v Republiki Sloveniji."
2,Hvala lepa!
1,Hvala.
6,"No, prijavljenih za razpravo ni več."
22,"Pa bi prosil s strani ministrstev, mogoče najprej s strani Ministrstva za notranje zadeve, gospod Bogo Brvar, namestnik ministra za notranje zadeve."
4,"Spoštovani poslanci, spoštovani predsednik!"
21,Nekajkrat je bil omenjen proračun notranjega ministrstva in možnosti še nadaljnjega krčenja predlaganih oziroma planiranih sredstev v tem sedanjem drugem krogu.
34,"Ta parlament je v prejšnji razpravi, že ob prvi razpravi osnutka proračuna, poslanci ste nekajkrat poudarjali, da strokovno morajo utemeljiti proračun strokovni organi, da pa se globalna politika na tem področju sprejema v parlamentu."
23,"Zagotavljam vam, da je Ministrstvo za notranje zadeve pripravilo strokovni predlog, kakršnega, to trdim, do sedaj še ni pripravilo Ministrstvo za notranje zadeve."
22,"Prvi predlog smo dali oktobra, in sicer je bil v skladu s takratnim načrtom vlade oziroma ministra za financiranje skrčen za 30%."
30,"Po razpravi v tem parlamentu in pri upoštevanju vseh argumentov, ki ste jih iznesli kot poslanci in ki je bil sprejet v tem parlamentu, je proračun skrčen približno za 40%."
22,"Pri izdelavi tega sedanjega plana smo upoštevali naslednje: absolutna bo policija v letošnjem letu, tako se predvideva, delala izključno samo v miru."
26,"Se pravi popolnoma na minimum so skrčena sredstva za oborožitev policije in vsa sredstva, ki so namenjena za sodelovanje policije v vojni ali proti večjim skupinam."
25,"Program usposabljanja rezerve organov za notranje zadeve je skrčen na minimum, ker pomeni, da ne bomo menjali niti tistih rezervistov, ki dosežejo določeno starostno stopnjo."
6,50% opreme v policiji je amortizirane.
22,"V preteklosti je bilo na področju policije opremljanju dano izredno malo poudarkov. 4,5 let je povprečna starost vozil, ki so v policiji."
27,"Vendarle smo se odločili, da v letošnjem letu vzdržujemo izključno samo elektrotehnično opremo in se nekaj nove opreme nabavi izključno za kriminalistično tehniko, tako imenovano operativno tehniko."
12,"Poglejte, v prejšnjem sistemu je deloval v Beogradu izredno bogat inštitut varnosti."
23,"Mi ne žalujemo za tem inštitutom varnosti, ampak, policijska operativna tehnika, tudi kriminalistična in tako dalje, je nastajala v teh njihovih bogatih laboratorijih."
24,"Od tega mi nismo dobili ničesar, tako kot drugi resorji ne, in treba je vsaj minimalne pogoje vzpostaviti za razvoj na področju kriminalistične tehnike."
7,Tu so minimalna sredstva za to predvidena.
9,Vsa birotehnična in druga oprema je zmanjšana na minimum.
21,"V tem letu bomo po programu, ki je sedaj predlagan v proračunu, realiziral 25% programa, kar zadeva izpopolnjevanje tehnične opreme policije."
46,"Vendar mislimo, da je s tem, da se parlament in vsi skupaj zavedamo, da je v letošnjem letu izredno malo denarja, možno narediti le to, da pa bo potrebno na področju tehnične opreme v naslednjih letih v policijo, samo govorim za področje opreme, nekaj več angažirati."
21,"V tem parlamentu je bilo omenjeno, od strani gospoda poslanca Starmana, da filozofija kaže, da se nič ne menja v policiji."
3,To ni res.
18,"Že samo, kako smo prišli do tega minimuma proračuna, vendar dokazuje, da se tudi v policiji nekaj menja."
22,"Ta proračun, kot rečem, prvi predlog je bil pripravljen s strani strokovnih služb slovenske policije in strokovno utemeljen na izredno številnih straneh."
11,"Danes je ta proračun, zlasti za opremo, skrčen za cca. 70%."
11,"Ne moremo se strinjati s tem, da se zadeve ne menjajo."
14,"Mi smo hkrati s tem proračunom, s tem zadnjim, sprejeli vrsto ukrepov v policiji."
5,Sedaj jih ne bi našteval.
18,V kratkem bo parlament dobil poročilo delovanja organov za notranje zadeve z vsemi spremljajočimi delovanji v preteklem letu.
8,Nadzor nad porabo stroškov v policiji je izreden.
24,"Vendar, spoštovani poslanci, to je proces, tako kot na področju gospodarstva, sociale, zdravstva, kulture in tako dalje, smo mi v nekem procesu, ki traja."
15,"Je nemogoče zahtevati povsem idealne rezultate, tudi na področju gospodarjenja v tem času v policiji."
33,"Vse tiste države realsocializma, ki so šle v izredno hitre reorganizacije policije, danes nas sprašujejo, sem prihajajo, kako nam je uspelo, da smo brez vseh večjih težav premostili oziroma da policija normalno deluje."
19,"V teh realsocialističnih državah je služba, ki dela 24 ur na dan in mora delati 24 ur na dan."
10,"Pogosto policija dela takrat, kadar druge socialne službe ne delajo."
5,"Ampak, to je njen namen."
13,"Hočem reči, to je permanentna služba, ki mora delati 24 ur na dan."
22,"Reorganizacija take policije mora potekati v skladu s tem, da mora policija tekoče, dnevno obvladovati svojo situacijo; predvsem na področju zatirane kriminalitete."
21,"Omenjeno je bilo vprašanje poslanca gospoda Starmana, kaj misli policija s tem, da se bo plačevalo varovanje določenih prireditev in podobno."
29,"Če je prireditev na ekonomski bazi, potem je normalno, da se plačuje tudi faktor, ta komponenta varnosti in da se varovanje, če se tam policija posebej zahteva, tudi plača."
15,"Danes imamo mi vrsto prireditev, ki jih prirejajo razni posamezniki, privatne firme in tako dalje."
4,To se normalno plačuje.
8,Policija komaj čaka zakonodaje na področju lokalne samouprave.
28,"Takrat, vsaj predvidevamo tako, da bo določena radarska služba, parkirni sistemi, red na raznih prireditvah pač prevzela tista lokalna samouprava in to ne bo več strošek državne policije."
29,"V poročilu, ki ga boste dobili na mizo, boste ugotovili, da je bilo recimo samo asistenca policije v prejšnjem letu nekaj tisoč ur, asistenca policije, vročil in tako dalje."
13,Pripombe so bile na zaposlovanje. 670 novih zaposlitev se predvideva v tem letu.
20,"Teh 670 ne bomo v celoti realizirali, ker v tem niso všteti vsi tisti, ki bodo letos iz policije odšli."
4,Kam gredo novi policisti?
11,Na 16 novih mejnih policijskih postajah na meji z Republiko Hrvaško.
30,"Spoštovani poslanci, z velikim veseljem bomo vse te policiste razporedili v enote, od koder jih jemljemo oziroma bomo nehali vsakršno zaposlovanje, ko bo sprejeta politika, recimo liberalizacija meje s Hrvaško."
18,"Ampak, v tem trenutku mi moramo imeti v vseh izmenah na teh mejnih prehodih z Republiko Hrvaško policiste."
36,"Te policiste je treba nekam nastaniti, ker so premeščeni, jim je treba dati uniformo, dve uniformi in jim je treba dati tisto osnovno oborožitev. 100 policistov bomo razporedili v mejne postaje na zahodno in severno mejo."
9,Tam je bilo kot veste 3.500 do 4.000 vojakov.
16,"Mi bomo letos tekom leta, za to vzpostavitev, če bo to možno, potrebovali samo 100 policistov."
21,"Z 60 ljudmi moramo okrepiti kriminalistično službo, ker je bila v preteklosti zanemarjena in to znese tisto številko, ki vam govorim."
24,"V naslednjih mesecih, vsaj po našem strokovnem mnenju, v samem ministrstvu, je to gornja številka, se policija po številu ne bi smela več širiti."
17,"Kljub temu bo ta zaposlitev 1. julija znašala 90% sistematizaciji, ki naj bi jo policija imela zapolnjeno."
19,"Vendar mislimo, da bi s temi 90% morali obstati in se ne bi smeli več v tem smislu širiti."
6,S tem naj omenim še naloge.
10,Jaz sem sedaj naštel samo kriminalistično službo in južno mejo.
17,"Mi imamo recimo, diplomatsko konzularna predstavništva, zaščito teh; ogromno je nalog na tem področju, doma v Sloveniji."
11,To so tudi naloge Urada za varnost in zaščito v tujini.
7,To je delala v preteklosti zvezna Udba.
6,To je delala v preteklosti vojska.
23,"Takrat ni bilo nobenega problema dobiti 10 - 20 vozil za spremstvo kolone in tako dalje, enostavno je to bilo urejeno s temi institucijami."
10,"Ne žalujemo za njimi, ampak sami moramo postaviti določene zadeve."
10,"Banalni primeri, ker kažejo na to, da nekateri zadeve poenostavljate."
21,"Mi se ob obisku tujih državnikov moramo enostavno zmeniti, če pride do kakšne situacije, bomo dali na njihov avto slovensko tablico."
18,"Ker slovenska država nima enega blindiranega vozila, ki po vseh standardih, vsak obisk tujega državnika zahteva blindirano vozilo."
4,Slovenska država ga nima.
11,"Kar zadeva združitev vojske in policije, o tem ne bi diskutiral."
16,"To je popolnoma v nasprotju z načeli in s tistim, kar sem pričakoval od demokratične države."
6,Vojska in policija sta državna servisa.
24,"Vsak pa morata na svojem področju, v skladu s politiko, ki jo sprejemata parlament in vlada, varovati področje, nista pa združljivi v demokratičnih državah."
39,"Jaz bi k temu rekel, da je policija namenjena, ne vem, ne 99% prebivalcem in državljanom oziroma tistim, ki se nahajajo na tem ozemlju, ampak tistemu enemu procentu, ki je naperjen priti vsem ostalim, ki policije dejansko ne potrebujejo."
31,"Bilo je govora o ""Puchih"", o vozilih nasploh. 310 vozil v policiji, to sem že enkrat na tem zboru rekel, je negativno ocenjenih; zamenjali jih bomo, recimo, če jih bomo, polovico."
6,To so osebna vozila za policijo.
5,Kar zadeva terenska vozila Puche.
9,Policija naj bi jih imela 100 v končni fazi.
7,"To so vozila, ki zdržijo 20 let."
14,"To so vozila, ki jih imamo 20 let, in v policiji nimamo nobenih stroškov."
15,"Primerjava s terenskimi vozili, recimo japonskimi, je pokazala, da so bistveno, na daljši rok, cenejša."
30,"Drugo, tudi v projektih teh vozil skupaj z obrambo; v torej, projekt ne bi šli, če ne bi se s to firmo Puch v Avstriji domenili za korporacijo posla 1:1."
5,Omenjena je bila ta knjižnica.
10,"Da smo za to potrošili denar, je gospod poslanec omenil."
26,"Tudi poročilo, ki ga bomo pripravili, bomo naredili cenejše, na ekološko bolj sprejemljivem papirju kot je ta, ampak ga bomo zvezali in ga dali vsem poslancem."
15,"Gre enostavno za to, ker to je podatek, to je informacija in ima svojo vrednost."
24,"Po našem mnenju je vlaganje tudi v transparentnost policije, ker to je del transparentnosti policije, pač strošek, ki ga mora imeti vsaka demokratična država."
3,Je pa minimalen.
20,"Mislim, da vas ne bom zadovoljil, če rečem, da je bilo narejeno na hitro tudi ponoči, brez vsakih drugih stroškov."
44,"K temu bi pa dodal, da je lani ministrstvo za notranje zadeve, zaradi nalog, ki jih je imelo samo ministrstvo, za 6,5 milijona tolarjev se odpovedalo dopustom, ki bi danes zneslo 6,5 milijonov tolarjev, samo ministrstvo, dopustom, zaradi nalog, ki jih je moralo opraviti."
21,"Pa naj gredo ti dopusti in ta vrednost tudi na mali račun, na informacije, ki jih bomo pripravljali za ta parlament."
15,"Spoštovane poslanke in poslanci, prepričani smo, da smo ta plan proračuna pripravili strokovno in odgovorno."
34,"Če bodo potrebna še pojasnila na posamezne postavke, bomo te zadeve pojasnili, se bomo domenili, katere naloge je možno s tem izpeljati oziroma katere ne bi bilo možno, če bi bilo treba še krčiti."
12,V vsakem primeru vas prosim za strokovno in objektivno ocenjevanje dela policije.
39,"Ta akcija popularis v nekem smislu, v zadnjem času, proti policiji v zadnjih mesecih, določene zadeve, se kažejo tudi na tem, da imamo mi danes v zadnjih dveh mesecih vedno več odporov proti zakonitemu in strokovnemu ravnanju slovenskih policistov."
27,"Mislim, da to ni v prid nikomur, najmanj pa da bi to bila kakršna koli daljša naložba na razvoj demokracije in tega demokratičnega procesa v naši državi."
2,Hvala lepa!
2,Hvala lepa.
2,Gospod Bogataj.
6,"Mislite to, kar je vlada dala?"
5,To mora sprejemati vsako ministrstvo.
17,"Tak predlog v celoti sprejemamo, ker je bil pripravljen strokovno skupaj z Ministrstvom za finance pri nas."
8,To je predlog s katerim se da preživeti.
23,"Je pa jasno, da bo policija na področju zaposlovanja, kar prej nisem rekel, naslednje leto manj rabila, ne pa tudi manj na tehniki."
3,Še en podatek.
11,"Avstrija je letos dobila, ministrstvo Avstrije, v proračunu 15,2 milijarde šilingov."
21,"Če naredimo primerjavo na število prebivalcev v Avstriji in Sloveniji, potem pride na avstrijskega prebivalca po današnjih podatkih približno 14.800 tolarjev."
14,"Če izračunamo koliko pride na prebivalca pri nas, pride nekaj več kot 4.000 tolarjev."
10,"To ni primerjava, ker se ne primerjamo na tem področju."
17,"Hočem reči samo, da je varnost, bivalni in delovni prostor, tudi v vsaki demokratični državi, draga zadeva."
2,Hvala lepa.
7,"Gospod Miran Bogataj, namestnik ministra za obrambo."
6,"Spoštovano predsedstvo, spoštovane poslanke in poslanci!"
9,Poskušal bom odgovoriti oziroma prispevati k nekaterim postavljenim vprašanjem.
11,Predvsem v zvezi s postavko obrambnega ministrstva v tem osnutku proračuna.
8,"Postavljeno je bilo vprašanje, ali je Slovenija ogrožena."
14,Elemente ogroženosti Slovenije je naše ministrstvo obrazložilo in posredovalo poslancem koncem decembra preteklega leta.
30,"Res je, da v tem času smo postali mednarodno priznani, dejstvo pa je nesporno, da se bo še dolgo Slovenija nahajala na robu tega območja napetosti, negotovosti in tako dalje."
18,"Kot drugo, obrambni resor je poleg zunanjih zadev edini, ki v preteklosti, z osamosvojitvijo ni imel vzpostavljenega sistema."
16,"Določene osnove tega sistema je sprejel ta parlament, s sprejemom dveh sistemskih zakonov v lanskem letu."
19,"Neprimerljivo pa je sedanje stanje Republike Slovenije kot samostojne države, ali tisto, kar je Republika Slovenija predstavljala v preteklosti."
12,"Pri tem ne izhajamo iz tega, ali smo velika ali majhna država."
15,"Izhajamo iz prepričanja, da smo država in da mora njena oblast biti efikasna in realna."
85,"Edinstveni smo pa še v nečem, in sicer v tem, da je Slovenija v letu 1990 za obrambne namene dala skupno okoli 800 milijonov dolarjev, lansko leto, brez upoštevanja vseh refundacij za rezerviste, ki so bremenile firme, za okrog 327 milijonov dolarjev, v letošnjem letu po osnutku tega proračuna 228 milijonov dolarjev; ob upoštevanju tega, da okrog 60% je zagonskih stroškov, da je tudi na obrambnem področju uveden prometni davek 5% in da od 1.1.1992 nosi obrambno ministrstvo tudi stroške vseh refundacij za rezervni sestav."
10,"Nekdo je danes med vami predlagal, da to postavko črtamo."
13,"Mi smo takoj za to, če bo nekdo drug namesto nas to pokrival."
20,"Želel bi opozoriti na to, da ta postavka 95% - je namenjena za obrambni sistem, 5% za sistem zaščite in reševanja."
24,"Če naredim še eno primerjavo, mi nismo našli države, ki je nastala, ki bi izdvajala tako minimalna sredstva za obrambno funkcijo kot je naša."
47,"Tudi ne vzdrži nobene primerjave ta naš proračun, če primerjamo s tem, kakšen je plan oziroma načrt financiranja prihoda modrih čelad, če upoštevamo, da je obseg tolikšen kot če bi imeli na usposabljanju celoten kontingent, kot lahko ugotovim, da se ta proračun giblje okoli 700 milijonov dolarjev."
32,"Vprašanje, ki je bilo postavljeno in mnenje, da je možno združiti policijo in vojsko, to bi bilo tako, kot pravi moj kolega Bogo, velik korak nazaj; tega ne pozna nobena razvita demokracija."
3,Adaptacija učnih centrov.
17,V Sloveniji ministrstvo za obrambo ne načrtuje in tudi v tem trenutku ne gradi nobene nove vojašnice.
20,"Usposabljajo se samo nastavitvene zmogljivosti v šestih učnih centrih, v naslednji fazi, če bo seveda materialna osnova, še na osmih."
24,"Izboljšane bodo in zagotovljene samo nujne nastavitvene zmogljivosti, vsa ostala infrastruktura, učna, vadbena in tako dalje, bo slabša kot je bila v prejšnji vojski."
19,"Tudi od vseh objektov, teh pomembnejših, bo obrambno ministrstvo za sistem vojaškega usposabljanja obdržalo le okrog 30 - 35% lokacij."
30,"Mi imamo ta trenutek najdražji sistem zagotavljanja obrambne pripravnosti zato, ker nimamo uveljavljenega sistema rednega vojaškega usposabljanja, tako kot je opredeljen v zakonu, ki ga je ta parlament lani sprejel."
33,"Rezervni sestavi, prvič, država plačuje nadomestilo oziroma refundacijo, drugič, gre za izpad proizvodnje, tretjič gre za nemotiviranost tega obveznika in četrtič, tega obveznika je tisti dan, ko je v teritorialni obrambi, treba preživeti."
9,"Nam se neprestano kopiči kontingent nabornikov, ki ni usposobljen."
26,"Lansko leto smo jih usposobili od 14.000, samo v tej poskusni seriji smo jih usposobili 280, okoli 500 je bilo sedaj čisto na koncu leta poklicanih."
14,"Medtem, ko letošnjega kontingenta ne moremo usposobiti v celoti, glede na predvidena materialna sredstva."
45,"Če bomo s takim sistemom, da ne bomo postopoma odpravili teh razlik, nadaljevali, se bo zgodilo to, da se bo prehitro staral rezervni sestav, s tem rezervnim sestavom, pa poleg že omenjenih problemov ni mogoče zagotavljati niti minimalne pripravljenosti, ker enostavno ni priliva mladega kadra."
12,Za terenska vozila - samo za podkrepitev tega kar je gospod Brvar govoril.
17,"Mi smo lani oziroma teritorialna obramba v preteklosti ni imela, razen nekaj osebnih avtomobilov, nobenega voznega parka."
16,Lani smo imeli v povprečju poklicanih 2.000 vozil iz popisa; last raznih firm in tako dalje.
4,V višku največ 7.000.
15,"Mi smo v nekaterih primerih enostavno onemogočili posamezne firme, ker smo jim pobrali vse avtomobile."
20,"Da se ta strošek, da se ta obremenitev zmanjša, je namenjeno tudi opremljanje s temi terenskimi vozili, pa čeprav postopno."
3,Skrajšanje vojaškega roka.
10,Naša ureditev služenja vojaškega roka je med najliberalnejšimi v Evropi.
13,Mi niti tega sistema ta trenutek nismo usposobili in ne vzpostavili v praksi.
12,"Ocenjujemo, da ni nobenih realnih možnosti, da bi to dolžino še skrajševali."
18,"Pri čemer hkrati odgovarjam na vprašanje, ki je bilo postavljeno, zakaj ne gremo na tri mesečno terensko usposabljanje."
28,"Ni sistema rednega vojaškega usposabljanja, v katerem bi nabornik 3 mesece živel, ali ne vem določen čas, živel v kasarni, v vojašnici, ostalo pa pod šotorom na terenu."
6,To enostavno v praksi ni izvedljivo.
37,"Izračuni, ki so bili predstavljeni, koliko stane vojak pri nas oziroma pripadnik mirnodobnega sestava teritorialne obrambe, ne upoštevajo tega in niso upoštevali, da gre za zagonske stroške in upoštevali so ta znižani kontingent, ne pa celotnega sistema."
18,"Predlog, da počakamo glede oborožitve na delitveno bilanco, po našem mnenju, tudi če smo veliki optimisti, ni realen."
17,"Mig krši zračni prostor danes, delovanje naše oblasti v tem zračnem prostoru pa sami veste kakšno je."
25,"Da nam bo nekdo dal to, kar je bilo na Ljubljanskem vrhu, kar je bilo na Vrhniki in tako naprej, to so verjetno nerealna razmišljanja."
6,Postavljeno je bilo vprašanje sprejema zakonov.
25,"Skladno z usmeritvami te skupščine delamo tudi na pripravi novel obeh zakonov in prednostno pa na statusnem zakonu, kot je bila tudi usmeritev tega parlamenta."
18,"Vsi prihodki, vključno s stanarinami za vojaška stanovanja, niso prihodki obrambnega ministrstva, ampak so prihodki proračuna Republike Slovenije."
20,"V preteklem obdobju je sestav zaposlenih v obrambnem ministrstvu obsegal zgolj upravne funkcije, minimalni sestav v štabih za teritorialno obrambo."
29,"To povečanje, ki je predvideno, obsega razporeditev in trajno zaposlitev približno 1.350 pristopnikov na različne dolžnosti in zahtevo po minimalnem popolnjevanju učnih centrov oziroma zagotavljanju borbene pripravljenosti posameznih enot."
29,"Na vprašanje glede radarja, moram reči, da ne morem odgovoriti, ker je to resor prometa in zvez, ker gre za civilni radar in bi bil moj odgovor verjetno nekompetenten."
15,"Kakšne bodo posledice, če je proračun v tem delu sprejet tak, kot je v osnutku."
11,"Prvič, naloge, ki jih postavlja tudi ta parlament, ne bodo uresničene."
8,"Drugič, ne bo zagotovljena nujno potrebna obrambna pripravljenost."
10,"Tretjič, zakon o vojaški dolžnosti ne bo v celoti uresničen."
34,"Četrtič, sistem zaščite in reševanja, vključno s temi splošnimi reševalnimi službami kot je gasilska organizacija, še posebej poklicni gasilski sestavi, gorska reševalna služba in tako naprej, njihova materialna podlaga in njihovo delovanje se sesiplje."
12,"To je tudi odgovor na vprašanje, ki ga je zastavil gospod Zakonjšek."
23,"Zato se, spoštovane poslanke in poslanci zahvaljujem tistim, ki ste opozorili na potrebo po realnem mestu in oceni obrambne funkcije v tem proračunu."
2,Hvala lepa!
2,Hvala lepa.
4,Želi še kdo besedo?
11,"Zlasti od strani predstavnikov vlade, ker od poslancev ni več prijav."
8,"Prosim gospa Alenka Markič, namestnica ministra za finance."
1,Spoštovani!
22,"Zadržala se bom samo med odnosom republiški proračun in proračun občin, ker je to tema, ki se je vlekla cel današnji dan."
16,Kot veste je bilo z drugimi zakoni vršeno določeno prestrukturiranje javne porabe med občinami in republiko.
33,"Republika je prevzela zagotovljen program osnovne šole, sedaj je v zaključni fazi razprava o zakonu o davčni službi, kar pomeni tisti prenos 1.200 zaposlenih, o katerem je bil govor in ne novo zaposlovanje."
8,Bil je tudi prenos na delu socialnih dajatev.
8,Seveda vsi ti prenosi terjajo drugačno razdelitev sredstev.
18,"Ker se obveznosti prenesejo na drugega je jasno, da je potrebno tudi prenesti vire za pokrivanje teh obveznosti."
16,Zaradi tega je optično javna poraba v občinah nižja oziroma njena rast nižja kot v republiki.
20,"Vendar, naj povem na primeru prenosa zagotovljenega programa osnovne šole, kako so ti prenosi finančno izvršeni v koristi občinske bilance."
28,"Osnovna šola, zagotovljeni program, je pri občinah v javni porabi skupaj znižan za 7 milijard v občinskih proračunih, medtem ko republiški proračun to na okroglo stane 11 milijard."
6,Številko lahko preverite v samem proračunu.
21,"To pomeni, da s tem prenosom republika v bistvu velik del tega prenosa krije na račun, bom rekla, svojega dela bilance."
48,"Vendar, ne morejo se ob takšnih virih za financiranje javne porabe, ob limitu za obseg javne porabe, ki ste ga na koncu koncev tudi tu v tem zboru sprejeli, kljub opozorilu, da bo imelo to posledice tudi na občine, to storiti brez konsekvenc za javno porabo v občinah."
8,Kar se tiče komunale ni v ničemer zniževana.
32,"Javna poraba v občinah, očiščena za te prenose - pri čemer sem primer osnovne šole posebej povedala, da ni dejansko očiščena za prenos, ampak samo za del prenosa - je indeksirana z enakim delom."
5,Se pa pojavlja drug problem.
12,"Vsaka občina zase je povsem suverena, kako definirati strukturo svoje javne porabe."
52,"To se pravi, kakšen občinski proračun sprejme in seveda s tem pride lahko tudi do tega, da sprejme ali večji proračun kot ima materialno pokritje, to je en primer in drug primer, da v tem proračunu ne sprejme zadostnih sredstev za tiste naloge, ki jih nujno mora izvajati na račun investicijskega dela."
7,Tudi to se dogaja v nekaterih občinah.
89,"V obeh primerih potem jasno ta nepokriti občinski proračun v celem letu terja, da se vse valorizacije, ki so izvedene v celotnem globalu javne porabe, ki pa so posledica tiste možnosti, ki je bila dana doslej, da je vlada lahko tudi usklajevala obseg proračuna in s tem tudi občinske proračune in sredstva iz občinskih proračunov, da dejansko ta povečanja ne služijo za pokrivanje nujnih povečanj na tem delu, kjer so plače v družbenih dejavnostih in materialnih stroškov, ampak gredo na račun pokrivanja skritega deficita ob samem sprejemu občinskega proračuna."
9,Nekaj občin se je lani ukvarjalo s takimi težavami.
38,"Vse tiste, ki tega niso imele v svoji bilanci, so z vsemi valorizacijami obsega javne porabe, ki so bile izvedene skladno z renominacijami republiškega proračuna, uspele pokriti odhodke ne družbenih dejavnostih, tako kot smo jih pokrivali v republiki."
21,"To se pravi, principi so enaki, upoštevamo zakonitosti, vendar seveda ne moremo pa upoštevati tistega, kar je skrito v občinskih proračunih."
19,"No, in tu, žal mi je, da poslancev iz Raven ni zraven, naj povem še dva stavka o Ravnah."
36,"Javna poraba v občini Ravne zagotovo lahko potrdim, da je v sistemu, kakršen je bil lani in je letos, v bistveno boljšem položaju, kot bi bila, če ne bi prišlo do tega sistema financiranja javne porabe."
26,"Gre za ekonomsko moč te občine in za dejstvo, da je ta občina tista, ki največji delež njene javne porabe pokrivajo sredstva finančne izravnave iz republike."
31,"Povsem razumem njihovo težnjo, da se razlike med občinami še naprej znižujejo, vendar mislim, da mora tudi v tej meri egalitacije javne porabe biti določena mera, kajti so razlike med občinami."
23,"In prej, ko bomo to priznali, lažje bomo tudi izoblikovali kasneje, ko se bomo o lokalni samoupravi pogovarjali, neke objektivnejše kriterije za financiranje."
26,"Dejstvo je, da pri določenem obsegu nalog občine to ni samo vprašanje kvantitete, ampak je potrebna tudi druga raven kvalitete, kar zahteva tudi drugačen sistem financiranja."
47,"No, in na koncu naj samo še to povem, da so v vseh tistih delih proračuna, kjer gre za direktno financiranje, to se pravi v državni upravi in pa izvajalskih organizacijah, postavke amortizacije kot vira na eni strani, in investicijsko vzdrževanje kot odhodek na drugi, seveda povezane."
13,In se vsa amortizacija v prvi vrsti uporablja za razna vzdrževanja in opremo.
22,"Da pa temu ni tako v sistemih, kjer je intervencijska, kjer sredstva proračuna nastopajo kot intervencije in subvencije predvsem v gospodarskem delu."
7,S tem bi jaz tudi to zaključila.
2,Hvala lepa.
2,Hvala lepa.
1,Prosim.
6,"Gospod predsednik, spoštovane poslanke in poslanci!"
12,Bilo je izpostavljenih nekaj vprašanj in nekaj komentarjev v zvezi s cestami.
14,"Jaz bi se omejil izključno na to področje, ki ga v tem ministrstvu pokrivam."
34,"Ne bi obrazlagal celotne strukture našega programa, ker je v kratki obrazložitvi sicer napisano, kaj iz teh sredstev, ki so nam na razpolago, lahko v letošnjem letu, v letu 1992 pričakujemo, da bomo naredili."
47,"Povzel bi samo to, da v bistvu nam ta sredstva omogočajo v glavnem dokončanje del iz preteklega leta, da nem ne omogočajo nobenih odpiranj novih investicij na kateremkoli področju, pa najsi bo to na področju izgradnje avtocest ali rekonstrukcij, večjih in manjših rekonstrukcij magistralnih in regionalnih cest."
17,"Gospod Rojec je postavil neko vprašanje, ki ne vem, od kje mu ta podatek 5 milijard tolarjev."
19,"Bojim se, da je v tem zadnjem delu na strani 44 videl 5 milijard tristo in še toliko tolarjev."
7,To je bil osnutek iz plana 1991.
29,"Vsi ostali zneski so strukturirani po posameznih postavkah, po posameznih dejavnostih in mislim, da so razbiti dovolj jasno in eksplicitno, tako da ne vem od kje mu ta podatek."
15,"Morda bi še obrazložil, zakaj je v postavki novogradenj 1 milijarda 595 milijonov tolarjev nerazporejenih."
58,"Težko se kot tisti, ki sem v tem ministrstvu zadolžen za ceste, zagovarjam ali pa ne zagovarjam, obrazlagam stališče ministrstva, da je bilo v zadnjem trenutku, pred samim dokončevanjem tega proračuna, ki je danes pred vami, narejena prerazporeditev med železnicami in cestami; ta prerazporeditev v višini 1.600 milijonov na račun cest, se pravi k cestam na račun železnic."
19,"Jaz moram reči, da to pozdravljam, čeprav naše ministrstvo je predlagalo drugačno delitev, pa vendar, to je pred vami."
47,"To strukturiranje bo narejeno detajlno, lahko vam pa že ta trenutek povem, da smo pri dveh objektih, to je Malence - Šmarje in pa Hrušica - Vrba, kjer imamo v planu predvideno približno 900 milijonov tolarjev za oba odseka; za dokončanje bi potrebovali, dejansko za končanje 3.400 milijonov tolarjev."
27,"To je pa ta znesek 1.600 milijonov tolarjev še premalo za pokritje teh dveh odsekov oziroma stroškov potrebnih za dokončanje del v letu 1992, kot je predvideno."
26,"Bile so kritike, da na tej občini in na drugi občini niso upoštevane nekatere ceste, nekateri cestni odseki, ki so že dolga leta bili v planu."
19,"Res je, strinjam se globoko z vami, poznam situacijo, vendar situacija, finančna, v kateri smo, nam tega ne omogoča."
30,"Plan je delan ne po teritorialnem principu, ampak po principu realnih potreb, mislim objektivnih potreb, ki so bile določene na osnovi kriterijev, meril, strokovnih kriterijev in na osnovi teh ocen."
15,"Tako da tu mislim, da so neupravičeni očitki, da nekateri niso dobili, nekateri so dobili."
39,"Razumem pa, da je to za tiste občine, ki imajo, jasno objektivne potrebe imajo pravzaprav vse občine; na vseh področjih so ceste izredno slabe in mislim, da je izhod iz te situacije več denarja, ki ga pa žal ni."
3,Toliko na kratko.
40,"Vsi odgovori na vsa dodatna vprašanja bodo posredovana pisno, tako je bilo tudi zahtevano na ostalih dveh zborih in mislim, da bomo do 19., kot je nekje predvideno, da se v amandmajski obliki nekje pripravijo ti odgovori in ta stališča."
2,Hvala lepa.
2,Hvala lepa.
4,Gospod Rojec želi besedo.
7,"No, sedaj je verjetno prišlo do nesporazuma."
9,"Ampak, ne glede na to, mene tu nekaj zanima."
12,Kje imate v tem proračunu novogradnje avtocest in kje imate to specificirano?
6,Kateri odseki avtocest se bodo gradili?
5,Jaz specifikacije tega ne vidim.
9,Še kdo želi besedo pri tej točki dnevnega reda?
6,Potem pač zdaj to točko prekinjam.
15,"Nadaljnji potek razprave bo v skladu z našim sklepom, ki smo ga sprejeli na začetku."
21,"Se pravi, pričakujemo vaše amandmaje najkasneje do vključno 19. marca, da bi jih potem lahko obravnavala vlada in pristojna delovna telesa."
7,"Torej, toliko za danes na to temo."
15,"Gospod predsednik, jaz bi se moral opravičiti, na tej strani imam, bi rekel belo stran."
8,"Zdaj, če so takšni materiali zreli za skupščino."
2,"Oh, smola."
12,"Ne, to je tehnična napaka, se opravičujem, očitno nekdo ni bil pozoren."
21,"Nenavadno, da se je ravno vam zgodilo to, da vam ceste izpadejo, to je pa res naključje. 39 stran je bela."
9,"Dobro, zdaj je pravzaprav na nas, da gremo naprej."
13,"Predlagam, da najprej opravimo tisto, kar se da opraviti v zvezi z usklajevanjem."
9,Najprej gremo na 5.b. TOČKO DNEVNEGA REDA 32.
12,SEJE ZBORA NA PONOVNO OBRAVNAVO PREDLOGA ZAKONA O OBRESTNI MERI ZAMUDNIH OBRESTI.
43,"Pri tem predlogu zakona, če na kratko kar jaz povem, delovna skupina predlaga našemu zboru, da umakne amandma k 4. členu, ki se glasi: Doda se nov 4.a člen, ki se glasi: ""zamudne obresti se lahko obračunavajo šele po prejemu tozadevnega plačila."
6,Obračun mora biti specificiran in vročen.
32,"Rok za plačilo zamudnih obresti ne more biti krajši kot osem dni po prejemu obračuna."" In pa hkrati predlaga zborom, vsem, da sprejmejo, tako tudi naš zbor, sklep, ki se glasi takole:"
18,"""Prvič, Vlada Republike Slovenije naj pripravi rešitve za prenehanje veljavnosti tretjega odstavka 277. člena Zakona o obligacijskih razmerjih;"
34,"In drugič, vlada Republike Slovenije naj v roku enega meseca pripravi in skupščini Republike Slovenije predloži predlog za izdajo zakona o obrestih z osnutkom zakona, ki bo vključeval tako redne, kot tudi zamudne obresti."""
23,"To sta ta dva predloga sklepov, ki naj bi pravzaprav odpravila, ko bosta izvršena, potrebo po tem, da bi tisti amandma stlačili notri."
11,Ali želi kdo razpravljati v zvezi s predlogom te delovne skupine?
5,Potem bi prešli na glasovanje.
4,Najprej seveda pogledamo prisotnost.
12,"Glasujemo najprej o prvem predlogu, da zbor umakne amandma k 4. členu."
10,"Kdo je za predlog skupine, torej za umik tega amandmaja?"
3,Je kdo proti?
4,Se je kdo vzdržal?
9,"Ugotavljam, da je ta predlog z večino glasov sprejet."
14,"Zdaj glasujemo še o predlogu zakona v celoti, vključno s to pravkar narejeno spremembo."
5,Kdo je za predlog zakona?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
14,"Glasujemo še o prebranih dveh sklepih, ki jih predlaga delovna skupina vsem trem zborom."
5,Kdo je za predlagana sklepa?
3,Je kdo proti?
4,Se je kdo vzdržal?
11,"Ugotavljam, da sta tudi dodatna dva sklepa z večino glasov sprejeta."
22,"Naslednja zadeva je, če gremo po tistih stvareh, ki so bolj jasne pa potem k tistim, kjer še ne vemo kaj bomo."
10,USKLAJEVANJE GLEDE ZAKONA O ZAPOSLOVANJU IN ZAVAROVANJU ZA PRIMER BREZPOSELNOSTI.
33,"V tem primeru delovna skupina našemu zboru predlaga, naj zbor umakne amandmaje k 1. členu predloga zakona, ki se glasita: V 1. členu se za drugo alineo doda tretja alinea, ki se glasi:"
24,"""-učenci in študentje, ki imajo stalno prebivališče na demografsko ogroženem območju in katerih dohodek po prejšnji alinei ne presega 120% zajamčenega dohodka po zakonu."""
4,To je prvi amandma.
3,In drugi amandma:
10,"""Za 1. členom se doda nov člen, ki se glasi:"
29,"""Višina osnovne štipendije za študente, ki se šolajo na tehniških in ekonomskih fakultetah izven kraja stalnega prebivališča, imajo pa stalno bivališče na demografsko ogroženem območju, se poveča za 50%."""
8,"Torej, predlog je, da ta dva amandmaja umaknemo."
6,Želi o tem predlogu kdo razpravljati?
4,Potem gremo na glasovanje.
5,"Najprej prisotnost še enkrat, prosim."
12,"Glasujemo torej o predlogu usklajevalne delovne skupine, torej o umiku dveh amandmajev."
7,Kdo je za umik teh dveh amandmajev?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
7,Glasujemo še o predlogu zakona v celoti.
7,Kdo je za predlog zakona v celoti?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
12,"No, to je druga zadeva, kjer smo lahko obravnavali predlog delovne skupine."
25,"Potem imamo pa naslednjo stvar, to je USKLAJEVANJE - ZAKON O IZPLAČEVANJU OSEBNIH DOHODKOV IN NEKATERIH PREJEMKOV DELAVCEV ZA LETO 1991 IN PRVO TRIMESEČJE LETA 1992."
9,Delovne skupine pri tem zakonu niso oblikovale enotnega mnenja.
5,Zdaj v poročilu naprej piše:
77,"""Zato ugotavljajo, da naj se nadaljnji postopek opravi v skladu z 63. (celo piše, mislim, da 73., dobro najbrž, 63.) amandmajem, drugi odstavek k ustavi Republike Slovenije ter drugim odstavkom 305. člena Poslovnika skupščine Republike Slovenije."" No, drugi odstavek tega amandmaja pravi, če se zbori po dveh zaporednih obravnavah spornega vprašanja in tako naprej; že to dve zaporedni še ni izpolnjeno, zato seveda tisto na kar namigujejo, da bi šli kar na skupno sejo, ne more biti."
16,"Skratka pri tem zakonu ni sporazumnega predloga, pomeni, da je potrebna ponovna obravnava brez sporazumnega predloga."
14,Mi smo vedno šli v to ponovno obravnavo s predlogom delovne skupine kot pripomočkom.
45,"Zdaj imamo dve možnosti, torej, ta stvar je taka potem, obravnava brez kompasa, vsak lahko po svoje in načeloma je možno, da recimo en zbor umakne nekaj, kar je prej sprejel, drugi zbor pa sprejme tisto, kar je oni prej sprejel in je spet navzkrižje."
14,"Zdaj, sprašujem, ali gremo mi danes v ponovno obravnavo v zvezi s tem zakonom?"
7,"Torej, ali je, dobro, potem jaz bi."
4,"Prosim, gospod Boris Jež."
6,"Predlagam, da sprejmemo prvi amandma vlade."
1,Hvala.
9,"Torej, s tem smo pravzaprav že odprli ponovno obravnavo."
8,Želi s tem v zvezi še kdo razpravljati?
28,"Torej, ta obravnava bi tekla pač tako, če ima kdo kak predlog, da kak amandma umaknemo ali sprejmemo, o tem lahko glasujemo, kaj več pa ne bi počeli."
14,"Če je, en konkreten predlog smo že slišali, ali želi še kdo razpravljati morda?"
3,Ne vidim nikogar.
7,"To pomeni, da to razpravo lahko zaključimo."
18,"No, zdaj moramo priti do tega prvega amandmaja, ki ga gospod Boris Jež predlaga, da bi ga sprejeli."
89,"To je verjetno amandma, ki pravi, da se, prvi amandma, da se pred prvim členom dodata dva nova člena, ki se glasita: V zakonu o izplačevanju osebnih dohodkov in nekaterih drugih prejemkov delavcev za 1991. leto in prvo trimesečje 1992. leta, Uradni list in tako naprej, se naslov spremeni tako, da se glasi: ""Zakon o izplačevanju osebnih dohodkov in nekaterih drugih prejemkov delavcev za 1991. leto in prva dva meseca 1992. leta."" Drugi člen: V prvem odstavku prvega člena se besedi ""prvo trimesečje"" nadomestita z besedami ""prva dva meseca""."
12,"Dosedanji 1., 2. in 3. člen postanejo 3., 4. in 5. člen."
5,To je ta prvi amandma.
9,"Gospod Boris Jež predlaga, da zbor ta amandma sprejme."
13,S tam bi se dejansko za neke pol koraka približali ostalima dvema zboroma.
8,"Se pravi, ta predlog gre v smeri usklajevanja."
5,Nihče več ni želel razpravljati.
7,Tak predlog gospoda Ježa dajem na glasovanje.
2,Poglejmo prisotnost.
10,"Kdo je za ta predlog, da sprejmemo ta amandma vlade?"
3,Je kdo proti?
4,Se je kdo vzdržal?
18,"Ugotavljam, da sta ta dva oziroma, da je ta amandma iz 2. členov, pardon, z večino glasov sprejet."
14,"Glasujemo še o predlogu zakona v celoti, zdaj še s tem dodatno sprejetim amandmajem."
6,Kdo je za tak predlog zakona?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
13,"No, na tem mestu je seveda na mestu, da izvolimo tudi usklajevalno komisijo."
22,"Ne, tukaj bi pa zaradi neuspešnosti zamenjali, torej ni nujno, da je bila naša krivda, ampak dobro, če vztrajate, lahko tudi obdržimo."
14,"Torej, ne zamerite temu, da sem rekel neuspešnosti, ampak preprosto ni prišlo do uskladitve."
15,"Zaradi tega sem želel, da bi morda nove kandidate predlagali, če se da kaj dogovoriti."
9,Mi smo sedaj resda že naredili krepak korak naprej.
3,Naj kar ostanejo?
6,"Dobro, potem naj bo kar enaka."
3,Ali kdo nasprotuje?
10,"Dobro, to je torej, usklajevalna komisija za ta predlog zakona."
17,USKLAJEVANJE - PREDLOG ZAKONA O PLAČAH DELAVCEV V VZGOJNO-IZOBRAŽEVALNIH ZAVODIH (TOČKA 33. seje 4. in 5. marca 1992)
8,Ali se da o tem že kaj reči.
2,Gospod Bukovec.
6,Tukaj pisnega poročila jaz še nimam.
5,Ali lahko vi karkoli poveste.
28,"Namreč tukaj smo mi že, tukaj je bila pa že komisija, se pravi po drugi zaporedni obravnavi, se pravi, da smo pravzaprav že en korak naprej pri usklajevanju."
3,"Prosim, gospod Bukovec."
24,"Komisija je poskušala uskladiti 5. člen, mislim, da je bil edini sporen, to so tisti razredi za koeficiente, tako bom rekel, smo poskušali uskladiti."
27,"Žal, nismo uspeli in v tem 5. členu tega zakona smo ostali neusklajeni, medtem ko smo pa 14, pa 8. pa 3. člen smo pa uspeli uskladiti."
6,Tako da je 5. člen neusklajen.
19,"Se pravi, da prav tako po ustavnem amandmaju št. 73 in pa po poslovniku se predvideva skupna delovna seja."
4,Samo zaradi tistih koeficientov.
7,"Toliko v informacijo, ostalo pa smo uskladili."
1,Hvala.
2,Hvala lepa.
9,"No, torej tukaj vidimo, da so izčrpane možnosti usklajevanja."
28,"Zdaj sta dve možnosti, ali bo kakšen od zborov, ali pa morda Izvršni svet zahteval skupno sejo, ali pa bo ta zakon šel v pozabo, z dnevnega reda."
5,Zaenkrat še nimam kakšne zahteve.
4,"Dobro, toliko okrog usklajevanja."
21,"Zdaj je pa na nas, da se odločimo, ali gremo naprej po dnevnem redu, ali prekinemo delo in za danes končamo."
8,V tem drugem primeru bi jutri potem nadaljevali.
12,"Zdaj, prisotnost je tista robna, lahko poskusimo nadaljevati, vendar pa takole je."
14,"Če bo še dosti ostalo, potem bi bilo tako in tako dobro jutri nadaljevati."
12,"No, lahko pa, če ste vsi za to, zdržimo še nekaj časa."
7,"Samo potem res, da smo vsi tukaj."
10,"Ker če kdo odide, bomo s tem potem dokončno potopljeni."
12,"Gremo torej, na 2. TOČKO DNEVNEGA REDA - PREDLOG ZAKONA O INDUSTRIJSKI LASTNINI."
7,Predlagatelj tega akta je vlada Republike Slovenije.
4,Želi njen predstavnik besedo?
11,"Prosim, doktor Pretnar, direktor Urada Republike Slovenije za varstvo industrijske lastnine."
1,Spoštovani!
22,"Čisto na kratko, ne bi ponavljal argumentov o pomembnosti in gospodarski vrednosti tega sistemskega zakona in vrednosti tega sistemskega zakona za Slovenijo."
8,"O tem smo govorili, ko smo obravnavali osnutek."
20,"Rad bi vas samo to opozoril, da ste hkrati z zakonom dobili kompleten spisek amandmajev, ki jih je kar precej."
12,"Ogromno večino jih je pa povzročil tiskarski škrat, in se zato opravičujem."
8,Kot pripomoček smo vam pa dali prečiščen tekst.
45,"Rekel bi še to, v teh predloženih amandmajih je vlada predlagala, torej vključila vse tiste amandmaje, ki so bili kot pripombe dani in oblikovani na vseh odborih v predhodni razpravi, predvsem seveda Zakonodajno-pravne komisije in pa Odbora za raziskovalno dejavnost in tehnologijo kot matičnega telesa."
19,"Ena sama razlika je, ki se je na včerajšnji zadnji obravnavi pojavila; in to je amandma k 122. členu."
27,"Zakonodajno-pravna komisija meni, da ni smotrno, da se glasi, da torej sedanji zvezni zakon torej neha, da se preneha uporabljati, kot predlaga vlada, temveč, da preneha veljati."
24,"Tukaj gre za pravne finese, tako da vlada ne vztraja na svojem amandmaju in se lahko odločite za amandma, ki ga predlaga Zakonodajno-pravna komisija."
47,"Morda je to celo smotrno, glede na dejstvo, če vas smem o tem obvestiti, da je Zbor združenega dela že sprejel tako varianto, torej, kompleten zakon, s tem da je tisti amandma z včerajšnjega dodatnega poročila Zakonodajno-pravne komisije bil upoštevan in tudi vam predlagam, da tako glasujete."
2,Hvala lepa.
2,Hvala lepa.
24,"No, predlog zakona je bil objavljen v Poročevalcu št. 2; naknadno ste vi prejeli amandmaje vlade, ki jih predlaga kot sestavni del predloga zakona."
4,Na to posebej opozarjam.
12,"Bili so dostavljeni dovolj zgodaj, tako da so po poslovniku sestavni del."
12,"Se pravi, da o tem ne bomo posebej glasovali, to je notri."
19,"Hkrati ste prejeli kot delovni pripomoček tudi prečiščeno besedilo predloga zakona, ki že vsebuje integrirane vse te predložene amandmaje."
13,Predlog zakona sta obravnavala Odbor za raziskovalno dejavnost in tehnologijo in Zakonodajno-pravna komisija.
8,Poročili in dodatno poročilo Zakonodajno-pravne komisije ste prejeli.
7,Želi kdo od poročevalcev delovnih teles besedo?
1,Ne.
54,"Amandmaje k predlogu zakona so predložili: najprej vlada, te, ki se v skladu s petim odstavkom 294. člena Poslovnika štejejo za sestavni del predloga; potem Odbor za raziskovalno dejavnost in tehnologijo, ki pa jih je glede na amandmaje vlade naknadno umaknil; in pa Zakonodajno-pravna komisija, ki je prvotne amandmaje glede ne amandmaje vlade umaknila."
16,"Predlaga pa, in ostaja nam torej edino le amandma Zakonodajno-pravne komisije k 122. členu predloga zakona."
7,Stališče vlade do tega amandmaja ste slišali.
2,Pričenjam razpravo.
3,Kdo želi besedo?
4,Potem prehajamo na glasovanje.
2,Poglejmo prisotnost.
2,Prisotnost ugotavljamo.
10,"Ali kdo od prisotnih še ni priznal, da je prisoten?"
12,"Prosim, dajmo vsi pritisniti na tipko, da vidimo, če nas je dovolj!"
3,Kdo je pobegnil?
13,"Če smo se dogovorili, da bomo delali, velja, da se držimo tega dogovora."
8,Ali je že kdo prišel notri ta čas?
7,"Ne, a še dva sta odšla ven?"
23,"Kolikor vidim, če sedaj zdržimo še nekaj časa in če ne bo preveč vroče razprave, bi potem lahko pravzaprav danes zaključili z delom."
3,"Prosim, gospod Božič."
16,"Mogoče bi potem lahko razpravljali v naslednjem zakonu in glasovali čez čas, ko nas bo dovolj."
22,"Dobro, načeloma da, čeprav sklepčnost mora biti načeloma podana, kot je ugotovila komisija, katera pa že, za Poslovnik menda, ves čas dela."
9,"Ampak, sedaj nas je dovolj, ker so prišli notri."
5,Bomo pogledali še enkrat prisotnost.
4,Smo vsi pritisnili tipko.
4,Kako je to mogoče.
17,"Lahko še enkrat prosim, dajmo zbrano vsak na svojo tipko in gleda naj, če gori rdeča lučka."
21,"Glasujemo najprej o amandmaju Zakonodajno-pravne komisije, ki ga vlada podpira, se pravi ""se preneha uporabljati"" se nadomesti z besedilom ""preneha veljati""."
7,To je tista znana finta za sladokusce.
6,Kdo je prosim za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
12,"Prehajamo na glasovanje o predlogu zakona v celoti, skupaj s sprejetim amandmajem."
4,"Kdo je, prosim za?"
3,Je kdo proti?
4,Se je kdo vzdržal?
10,"Ugotavljam, da je predlog zakona o industrijski lastnini soglasno sprejet."
5,Tukaj pa imamo še nekaj.
9,"Zakonodajno-pravna komisija predlaga, da zbor sprejme še naslednji sklep:"
31,"""Zbor nalaga vladi Republike Slovenije, da čimprej pripravi spremembe in dopolnitve zakona o rednih sodiščih v zvezi z odločanjem o sporih in razmerjih, ki bodo izvirala iz zakona o industrijski lastnini."""
8,Ali želi o tem predlogu sklepa kdo razpravljati?
4,Potem o njem glasujemo.
6,"Kdo je, prosim, za ta sklep?"
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
16,Prehajamo na 3. TOČKO DNEVNEGA REDA - PREDLOG ZAKONA O VISOKI POMORSKI IN PROMETNI ŠOLI V PIRANU.
7,Predlagatelj tega akta je Vlada Republike Slovenije.
4,Želi njen predstavnik besedo?
8,Predlog zakona ste prejeli z dopisom dne 12.2.1992.
14,"Predlog zakona sta obravnavala Odbor za visoko šolstvo in Zakonodajno-pravna komisija, ki nimata pripomb."
3,Poročili ste prejeli.
5,Želijo poročevalci delovnih teles besedo?
2,Pričenjam razpravo.
3,Kdo želi besedo?
4,Gospod Starman ima besedo.
5,"Torej, jaz bom obrazložil glas."
2,Se strinjamo?
10,"Vesel sem, da je prišel ta zakon končno pred sprejem."
7,Obravnavala ga je tudi Komisija za pomorstvo.
28,"Gre za izjemno veliko dejanje, da ne rečem zgodovinsko, za vse naše pomorce, ki bodo lahko dobili najvišjo izobrazbo, tako s področja pomorstva kot s področja prometne logistike."
15,"Zato se zahvaljujem za glasove, ki jih boste, prepričan sem da, dali za ta zakon."
2,Hvala lepa.
2,Hvala lepa.
13,"Nadaljnjih prijavljencev za razpravo ni več, zato zaključujem razpravo in prehajamo na glasovanje."
7,"Amandmajev ni, glasujemo takoj o predlogu zakona."
6,Kdo je prosim za predlog zakona?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
24,Prehajamo na 4. TOČKO DNEVNEGA REDA - PREDLOG ZA IZDAJO ZAKONA O POSEBNIH DAJATVAH PRI UVOZU IN IZVOZU KMETIJSKIH PRIDELKOV IN ŽIVIL Z OSNUTKOM ZAKONA.
11,Predlog za izdajo zakona z osnutkom je predložila Vlada Republike Slovenije.
4,Želi njen predstavnik besedo?
12,"Prosim, gospod in prosim, če se predstavite, ker vas ni na seznamu."
12,"Jaz sem Štefan Bojnec, doktor ekonomskih znanosti, svetovalec vlade, Ministrstvo za kmetijstvo."
22,Vse lepo pozdravljam in bom na kratko nekje predstavil osnutek zakona o posebnih dajatvah pri uvozu in izvozu kmetijskih pridelkov in živil.
23,Posebne dajatve pri uvozu kmetijskih pridelkov in živil so zakonsko že urejene z zakonom o posebnih dajatvah pri uvozu kmetijskih pridelkov in živil.
11,"Tu gre za jugoslovanski zakon, ki smo ga prevzeli ob osamosvojitvi."
29,"Po tej veljavni zakonodaji se posebna uvozna dajatev izračunava kot računska razlika med uvozno ceno, povprečno za znesek carine in drugih uvoznih dajatev in povprečno ceno na domačem trgu."
17,"Kot uvozna cena se smatra tista cena, ki jo dokazuje uvoznik, lahko tudi s prirejeno uvozno dokumentacijo."
21,"Pri dani povprečni ceni na domačem trgu kot vhodni ceni, je tako posebna uvozna dajatev višja v primeru nižje uvozne cene."
12,"To pomeni, da je bolj obdavčen tisti, ki poceni kupi v tujini."
26,"Uvoznike se tako ne prisiljuje, da kupujejo poceni, hkrati pa to vodi v poslovanje z dvojnimi računi in do izvoza kapitala prek podpiranja podjetij v tujini."
14,Bistvena sprememba v predlaganem zakonu je spremenjen način določanja posebnih uvoznih dajatev oziroma prelevmanov.
21,"Po zgledu razvitih tržnih gospodarstev, zlasti držav EGS, predlagamo, da so posebne uvozne dajatve parameter ekonomske politike in ne parameter uvoznika."
33,"Zato predlagamo, da se posebne uvozne dajatve, podobno kot v razvitih tržnih gospodarstvih, predpisujejo vnaprej v stalnem znesku na enoto ali v odstotkih od uvozne cene kot sestavni del tržno razvojne kmetijske politike."
21,"Pri tem ne želimo ohranjati obstoječega stanja, ampak izvajati kontrolirani pritisk na povečevanje storilnosti in učinkovitosti v kmetijski proizvodnji in predelavi."
26,"Zaščita razvoja domače kmetijske pridelave naj bo na ravni cene, ki ustreza odnosom ponudbe in povpraševanja na trgu kmetijskih pridelkov in živil in ciljem kmetijske politike."
27,"S ceno, ki ustreza ciljem kmetijske politike, je mišljena ciljna oziroma njej identična cena, ki daje informacije o željeni višini cene v določenem časovnem razdobju v naprej."
32,"Pri določanju ciljnih cen nam bodo v orientacijo za eno tržno leto vnaprej predpisane cene v EGS, tržne cene v teh državah, kalkulacije Kmetijskega inštituta Slovenije in povprečne tržne cene pri nas."
23,"Konkretna višina postavljenih ciljnih cen v času bo tako odvisna od postavljenih ciljev kmetijske politike, katerim se bodo prilagodili ukrepi za njihovo uresničevanje."
18,Zgornja meja slovenskih ciljnih cen v začetni fazi naj praviloma ne bi presegala ravni intervencijskih cen v EGS.
21,"Stalni znesek prelevmana, ki bo dan, pa bo uvoznike prisiljeval, da iščejo najboljše podjetniške rešitve v okviru že vnaprej postavljenih omejitev."
18,Za uvoznike bo zato zanimiv nakup poceni hrane brez poslovanja z dvojnimi računi in puščanjem razlike v tujini.
39,"Z ozirom na številne diskusije na posameznih skupščinskih odborih o tem, kam je zbrani denar namenjen, bi želeli opozoriti, da predlagani osnutek zakona predvideva, da se ustvarjena sredstva vplačajo v proračun Republike Slovenije in se vodijo na posebnem računu."
14,"Menimo, da je potreben uravnotežen gospodarski razvoj, v katerem je kmetijstvo enakopravna gospodarska dejavnost."
20,Kmetijska ekonomska politika zato med drugim mora kmetijstvu zagotavljati dolgoročno stabilne pogoje gospodarjenja ob hkratni zadovoljivi oskrbi po primernih cenah.
15,"Glede na sezonski pomen nekaterih kmetijskih pridelkov, na primer sadje, zelenjava, predlagamo uvedbo sezonskih dajatev."
15,V izjemnih primerih motenj na domačem trgu bi se lahko uvedle tudi posebne izvozne dajatve.
10,Oprostitev plačila uvoznih dajatev pa je predlagana pri intervencijskem uvozu.
26,"Za operativno izvajanja in določanje uvoznih dajatev je predvidena služba, ki bo spremljala dogajanja na tujih trgih, večjih svetovnih borzah, mednarodni menjavi in na domačem trgu."
13,"Glede na povedano predlagamo, da se predlog z osnutkom zakona obravnava in sprejme."
2,Hvala lepa.
2,Hvala lepa.
40,"Se pravi, ta predlog za izdajo zakona je bil torej, objavljen v Poročevalcu št. 2, obravnavali so ga: Odbor za kmetijstvo in gozdarstvo, Zakonodajno-pravna komisija, Odbor za varstvo potrošnikov in Odbor za proračun in javne finance, katerih poročila ste prejeli."
7,Želi besedo kdo od poročevalcev delovnih teles?
3,"Prosim, gospod Zakonjšek."
4,"Spoštovani predsednik, spoštovani zbor!"
11,"Zakonodajno-pravna komisija je temu osnutku dala dvoje, po mojem, generalnih stališč."
45,"Prvo, da je potrebno v prvem delu zakona jasneje opredeliti, kaj pomeni, kaj je to kmetijska politika; in šele na osnovi definirane kmetijske politike se lahko potem določajo prelevmani, uvozne takse in vse to kar pomeni interventni ukrep na področju kmetijske proizvodnje, pridelave in predelave."
2,In drugo.
25,"Naj ne bi bil samo minister za kmetijstvo pristojen za podpisovanje teh oblike intervencij, temveč naj doseže soglasje, v sodelovanju, soglasje z ministrom za trgovino."
1,Hvala.
2,Hvala lepa.
4,Še kdo od poročevalcev?
21,"Potem bi vas opozoril samo na to, da je matično delovno telo, Odbor za kmetijstvo in gozdarstvo, predlagalo še dodaten sklep."
20,"Prav tako pa ga je predlagal tudi Odbor za varstvo potrošnikov, s tem drugim se pa matični odbor ne strinja."
14,"Toliko že vnaprej, da morda malce pogledate ta poročila, sicer pa zdaj začenjam razpravo."
3,Kdo želi besedo?
3,"Prosim, gospod Razdevšek."
5,"Spoštovani predsednik, gospe in gospodje!"
8,Spregovoril bom v imenu poslanskega kluba Liberalno-demokratske stranke.
9,Omenjeni zakon je prvi v nizu eksplozije zaščitnih carin.
14,"Naj vam povem, da bodo sledile zaščitne carine in kontingenti za tekstil in avtomobile."
23,"Tovrstni zakon in odloki rešujejo dotične branže na zelo kratek rok, na dolgi rok pomenijo neprilagojenost in propad vseh teh segmentov v Sloveniji."
18,"Argument, da vsa Evropa pozna prelevmane, je točen, vendar so carinske dajatve in proste kvote uvoza precej drugačne."
23,"V Sloveniji smo se naloge lotili stihijsko in ob vseh ostalih zamrznjenih faktorjih spreminjamo samo enega, to je prelevman na obstoječe carinske dajatve."
21,"To pomeni programirano višjo domačo ceno, ki bo sledila uvozni ceni, povečani za prelevman in bo tako ustvarila nezaslužen ekstra profit."
17,"Ker vlada ni sposobna izdelati strategije narodnogospodarskega razvoja, tudi kmetijskega ne, zato parcialno rešuje problematično po resorjih."
27,"S takšnimi zakoni kot je ta, se moramo zavedati, da bomo s sprejemom zakona zanetili socialno bombo in verjetno bo prišlo spet do protestov ljudi pred parlamentom."
35,"Da zakon res ni premišljen, je razvidno iz obrazložitve, ker je posebna uvozna dajatev definirana kot razlika med uvozno ceno, povečano za znesek carine in drugih uvoznih dajatev in ceno, ki ustreza ciljem kmetijske politike."
5,Tako je navedeno v obrazložitvi.
17,"Mi te cene ne poznamo, verjetno je pa ta cena zelo elastična in se jo da prilagajati."
18,"Višek ignorance pa je obrazložitev, da posebne uvozne in posebne sezonske uvozne dajatve določa minister za kmetijstvo sam."
11,Šele pri motnjah na trgu sme minister za trgovino predlagati intervencijo.
17,"V tujini delajo to na bolj prefinjen način, in sicer tako, da omejujejo konkurenco z neekvivalentnimi standardi."
24,"V 10. členu je problem v tem, da zakon ruši integralni proračun, ker vodi ta sredstva na posebnem računu, ne pa v integralnem proračunu."
2,Hvala lepa.
2,Hvala lepa.
4,Še kdo želi besedo?
3,"Prosim, gospod Frelih."
6,"Spoštovani predsednik, spoštovane poslanke in poslanci!"
9,"Mislim, da se bodo ob tem zakonu kresala mnenja."
39,"Prav s predhodno diskusijo kolega Razdevška, ali izključno podpiramo liberalen pristop odprte meje, odprti vplivi Evropske skupnosti za Slovenijo, ali se bomo šli neko zmerno politiko, ki jo lahko urejamo z uvedbo carinskih dajatev takrat, ko je to potrebno."
38,"Prepričan sem, da zakon daje osnovo pametne politike in Slovenija si ne more privoščiti na segmentu kmetijstva vplive Evropske skupnosti, ker bo enostavno pometla z vso našo dosedanjo politiko, z vsem našim razvojem, ki ga Slovenija nujno potrebuje."
25,"Z vrsto razlogov, ki sem jih že desetkrat naštel, pa mislim, da je prav, da jih bomo tudi v tej razpravi, ob tem zakonu ponovili."
39,"To gre krajno, to gre za specifiko alpskega prostora, to gre za našo strategijo razvoja turizma in nam je taka zaščitna politika nujno potrebna, če bomo hoteli obdržati delež prebivalstva, ki lahko vzdržuje Slovenijo tako kot si jo želimo."
61,"In drugi argument, jaz sem prepričan, da ti prelevmani ne bodo povzročali socialne bombe, spoštovani poslanci in poslanke, ne bodo povzročali, ker gre za izključno urejanje razmer, ki so sezonskega značaja in vplivajo na trenutno razpoloženje držav, ko s posebnimi ukrepi razbremenjevanja svojih viškov proizvodnje plasirajo hrano na območja, ki so lačna ali na območja, ki nimajo svoje prave zaščitne politike."
20,"Jaz ne bom govoril o položaju naših držav bivše Jugoslavije, kaj se je zgodilo s sladkorjem pred dobrimi tremi meseci."
27,"Mi smo uvozili 50 tisoč ton sladkorja brez prelevmanske zaščite po 23 tolarjev, prodajali smo ga v trgovini po 32, kot je bila cena tovarne sladkorja Ormož."
40,"Neto razliko smo spravili v privatni žep dve tretjini in se sprašujem, ali je to res prava strategija ali ni bolj prav, da ta del denarja poberemo, spravimo v integralni proračun in da ga usmerjamo v spodbujanje dela domače proizvodnje?"
13,"Sem proti temu, da bi ščitili neproduktivno proizvodnjo, to je stvar kmetijske politike."
6,Kmetijska politika bo morala biti izdelana.
34,"Nivo produktivnosti bo moral biti vedno bolj stopnjevan in če spremljamo kalkulacije kmetijskega inštituta, ki bazirajo za produkcijo, za ceno mleka, za ceno pitane živine, se danes gibljejo daleč nad povprečjem naše strukturne proizvodnje."
14,Cena mleka je bazirana na desetih kravah s produkcijo 4000 l mleka po kravah.
35,"To pa ima komaj 12% naših kmetij in če bomo sledili temu cilju, bomo za sabo puščali del kmetij, ki bodo propadale, ampak še vedno v takem zmernem obsegu, kot si ga lahko Slovenija privošči."
33,"Če to potem generalno spremljamo tako politiko, potem mislim, da lahko z eno res vehementnostjo podpremo zakon o prelevmanski zaščiti, ki naj bi ga potem s pametnimi, konkretnimi ukrepi tudi v praksi izvajali."
2,Hvala lepa.
2,Hvala lepa.
5,Gospod Boris Jež je naslednji.
21,"Mislim, da bi se dalo dosti razpravljati, kdo ima tukaj prav, ali ima prav gospod Razdevšek, ali ima prav gospod Frelih."
12,"Pri sladkorju ima gotovo prav gospod Frelih, nekje drugje pa mogoče ne."
22,"Jaz se ne bom zdaj spuščal, vem, da je v Evropski skupnosti prelevman mehanizem za zaščito domače produkcije in uravnavanje drugih tokov."
23,Pri nas je stanje v kmetijstvu in agrarni politiki povsem drugačno in resnično verjetno se tega modela ne da kar prenesti v to.
20,"Jaz bi rad predvsem te konkretne stvari, zanima me, kdo bo, to se bo sproti določalo, za katere artikle velja?"
15,"Ali velja za vse te kmetijske artikle in zanima me, hotel sem povedati en primer."
18,"Na primer, kako je pri nas to vse v tem danem trenutku interno, na primer pri pitanju živine."
11,"Dam ta primer, ki ga najbolj poznam, ker s tem delam."
16,"Mogoče je res to, ta trditev, da bi morala biti živina v lasti primarnih proizvajalcev, kmetov."
5,Jaz se s tem strinjam.
22,"Vendar, agrarna zmota skozi obdobje in monetarna politika je pripeljala do tega, da so si mestne industrije morale same zagotoviti to čredo."
25,"Ta čreda, če jo hočeš danes vzdrževati na primer MIP ima 10.000 glav, Emona ima 3000 glav živine, Agrotehnika gruda ima 15.000, Pomurka 10.000 itn."
16,"To je večina te izvozne živine, ki je šla v Italijo, te kakovostne, v tej lasti."
36,"To pa zaradi tega, ker je mogoče zaradi neke komplementarne dejavnosti, ker ima ta mestna industrija širši proizvodni program, se je akumulacija pri nekaterih izdelkih prelivala v to čredo in se je ta čreda lahko vzdrževala."
25,"Ker če danes vprašam kogarkoli tukaj, kdo si upa iti na banko po kapital in kupiti tele in čakati, da bo bik zrasel - ga ni."
9,"Ker mene, recimo kot predstavnika MIP-a, dnevno kličejo kmetje."
16,"Zdaj se bo zgodilo to po mojem mišljenju, da bomo tudi s tega vidika osiromašili proizvodnjo."
43,"Mi smo mogoče s kakim mesom, včasih iz Srbije recimo, ki smo ga vgradili v kakšen izdelek, ki je bil nekako ceneje, lahko proizvedli ceneje proizvod, ki smo ga prodali in s tem smo ustvarili akumulacijo in ga potem prelili v osnovno čredo."
10,"Tega s prelevmani, zdaj ko so uvedeni, več ne bomo."
12,"To je samo eden od primerov, verjetno je takih še in še."
55,"Drugo pa, kar sem prej pozabil, pa sem se zdaj spomnil, jaz predlagam, da se ta denar, če že ti prelevmani so, da se ta denar akumulira pač na nekem računu in se uporabi za subvencije izvoznikom, ker danes trenutno nismo prepričani, če so ali če ne bodo te izvozne stimulacije za tiste, ki izvažamo."
2,Hvala lepa.
2,Hvala lepa.
4,Gospod Slejko je naslednji.
14,"Mislim, da bo prišlo tukaj do čisto normalnega dvoboja med kmečkim lobijem in ostalimi."
13,Po mojem mnenju je vsaka zaščita nekoga na daljši oziroma neomejen rok škodljiva.
13,"Zaščita je lahko kratkotrajna, vsaka druga pa prinese samo mlahavost in slabo kvaliteto."
6,To se nam je vedno dogajalo.
32,"Veseli me, da so danes kmetje tudi v DPZ-ju sprejeli Zakon o zadrugah in da so postali kmetje lastniki predelovalne industrije, ki bo morala nabavljati kmetijske pridelke in jih prodajati v tujino."
6,"Pomeni, da bodo morali biti konkurenčni."
19,"Tukaj bodo med dvema nakovaloma: ali s poceni cenami za predelovalno industrijo, ali pa bodo imeli svoje visoke cene."
19,"V tem ne bom obtoževal kmečkega lobija; to jim cenim kot sposobnost, da so si ustvarili visoke cene živil."
42,"Na začetku in ne na koncu bi rekel, da se bo kmalu dogajalo, da bomo mleko zlivali v kanale, ker ga ne bo nihče več kupoval, ker bo tako drago; meso bomo dajali v hladilnice in na koncu bomo vsi v škodi."
20,"Moramo pa se zavedati, da moramo pri državi, ki ima 2 milijona ljudi, spremeniti miselnost in to v celotnem gospodarstvu."
6,Ne moremo več proizvajati samo zase.
7,Mi se moramo vključiti v svetovno ekonomijo.
18,"Mi pravimo, da v tem trenutku, če hočemo imeti turizem in drago hrano, da to ne gre skozi."
17,"Mi bomo imeli turizem zato, ker bomo imeli relativno poceni hrano, zato ker imamo poceni delovno silo."
10,In zaradi tega je lahko tudi naš turizem konkurenčen ostalim.
27,"In zaradi tega tudi prihaja v celotnem našem gospodarstvu do takih gibanj, ko si hočejo vsi ustvariti monopolne pogoje in razmišljajo, bom rekel, še vedno po balkansko."
21,"Mislijo, da smo država z 20 milijoni ljudi, da moramo imeti svojo vojsko, svoje kmetijstvo, svojo vojno industrijo in vse svoje."
21,"Prišlo bo do tega - upam, da kmalu tudi v naših glavah - da bomo proizvajali eno stvar, ampak tisto za cel svet."
7,Vse ostalo pa bomo izmenjavali med seboj.
6,In ravno tako je s hrano.
37,"Če bo hrana slučajno na drugi strani meje - pa vemo, da ni kraja tu v Sloveniji, ki bi bil 50 km oddaljen od meje - cenejša, bomo imeli spet kolone na mejah in bodo vsi vozili hrano notri."
5,In to se že dogaja.
17,"Jaz vem, da na primer v Postojni kupujemo pršut na Opčinah; to se ni pa nikoli dogajalo."
9,Pri nas so Italijani vedno dobili pol cenejši pršut.
20,"Vem, da smo živino izvažali, na koncu pa ne vem, kaj bomo sploh imeli izvažati, če bomo imeli najvišje cene."
45,"Nismo Japonska, da bi živeli na otoku, da bi bili tako odvisni od tega, da se bomo sami preživeli, da bi lahko s tem zaščitili svoje kmetijstvo, tako da bi imeli 3-krat, 4-krat višje cene mesa ali hrane zaradi tega, ker smo v takem položaju."
27,"Mi smo v centru Evrope tako majhni, da moramo izkoriščati našo majhnost na ta način, da se odpiramo, da postanemo najcenejša država v Evropi, ne pa najdražja."
48,"Na koncu pa, ko spreminjamo kmetijsko politiko: če ne moremo s konkurenčnostjo priti skozi, če ne moremo imeti intenzivnega kmetijstva, imejmo ekstenzivnega; če še tega ne moremo imeti, zaščitimo kmete oziroma našo pokrajino s tem, da naj sami urejajo svoje kmetije kot parke in jih za to plačujmo."
11,Samo konkurenčnost našega gospodarstva pa zaradi tega ne sme biti obremenjena.
42,"Boljše je, da nekje drugje več zaslužimo in kmete na ta način plačamo, kot obratno - zaradi tega, ker hočemo enega ali 10% prebivalstva (oziroma bodo rekli, da 33% prebivalstva izvira iz kmetijstva) zaščiti, tako da bomo potem vsi nekonkurenčni na svetovnem tržišču."
1,Hvala.
2,Hvala lepa.
4,Gospod Peskar je naslednji.
4,Hvala lepa za besedo.
16,"Jaz ne bom govoril o nobeni socialni bombi, ampak bi rad izhajal iz čisto življenjskega primera."
11,Poglejte: naša domača solata stane v trgovinah 210 tolarjev za kilogram.
11,Avstrijska solata pa v naših trgovinah stane 150 tolarjev za kilogram.
19,"Če je namen tega zakona, da bo tudi avstrijska solata stala 210 tolarjev, potem hvala lepa za takšen zakon."
26,"Ker jaz mislim, da je treba v prvi vrsti znižati stroške pridelave, ampak tukaj smo pa zopet v začaranem krogu, da ne bi sedaj več razgrabljal."
1,Hvala.
2,Hvala lepa.
4,Gospod Dragovan je naslednji.
6,Nadaljeval bi kar pri tej solati.
18,"Verjetno ne poznam cene, koliko stane naša, verjetno je pa res, da stane avstrijska 150 tolarjev pri nas."
20,"Ampak, koliko stane ta solata dejansko v Avstriji in koliko jo država financira in po kakšni ceni prihaja k nam."
20,"Avstrijska solata najbrž stane tudi samo 80 tolarjev, pa naš trgovec še enkrat toliko zasluži, drugače je ne bi kupoval."
4,Pustimo to na strani!
13,"Mislim, da se moramo obnašati kot država, ne pa tu obtoževati kmečkega lobija."
11,"Država, če hoče imeti stabilen položaj, mora imeti tudi stabilno kmetijstvo."
11,"To je interes države, ne kmečkega lobija, kot meni gospod Slejko."
14,"In danes, ko te stvari obravnavamo, moramo imeti v mislih kratkoročno in dolgoročno opredelitev."
20,"Naša dolgoročna opredelitev je gotovo ohraniti kmetijstvo na nekem nivoju, kajti s tem bomo strateško gotovo še nekaj časa obstali."
19,"Zaradi tega podpiram, da se ti prelevmani sprejmejo; le-tako namreč ohranimo bistvo sebe in nas in tudi slovenskega kmeta."
1,Hvala.
2,Hvala lepa.
4,Gospod Feltrin je naslednji.
1,Spoštovani!
10,"Zelo zanimivo, da se vsi sprenevedamo, kot da nismo kmetje."
19,"Kdorkoli pravi, da zemlje ne vidi, saj se ni nihče rodil sredi New Yorka; Slovenija je pa osamljena kmetija."
16,"Naj mi pove, kdo se je rodil, da še ni videl zemlje in gozda v Sloveniji?"
12,"To je sprenevedanje in to tako farizejsko, slovensko sprenevedanje, da je groza!"
13,"Poglejte, nekaj pozabljamo: kako Srbi živijo, kako Hrvati živijo, ki so imeli vojno."
23,"Nas so takorekoč odtrgali oziroma smo se odtrgali od ostalega dela Balkana, pa nismo lačni, čeprav so nekateri govorili, da bomo travo jedli."
2,Hvala bogu!
3,In to zakaj?
13,"Zaradi kmečkega lobija - da rečem to v narekovaju, ki je danes tu zmerjan."
21,"Sedaj se pa takole vprašam: za mleko dobi kmet 21 tolarje, v trgovini je pa alpsko mleko 70 tolarjev in čez."
5,"Ne vem, kdo to poje?"
19,"Za sir je marža, oprostite, od 43 do 60%; na maslo je 80% marže - je dražji, kot je tam."
8,"Ne vem, ali to kmečki lobij pobere 80%?"
10,Zadnjič so se mi nekje pritoževali in so rekli - vino.
10,"Slovensko vino ima tako ceno, pa pravijo, da je poceni."
25,"Ali veste, dragi moji Slovenci, da smo popili vse vino, za katerega so Avstrijci zaprli svoje prijatelje Avstrijce, ker so imeli preveč glicerina v vinu."
12,"Slovenci smo ga lepo popili, veste; na slovenski zemlji se je popil."
12,Po 7 šilingov se je tukaj prodajal in to so se hvalili.
22,"Potem gnojila: poglejte, kakšna je cena gnojil v Avstriji, ali kakšna je cena gnojil pri nas, pa kakšna je cena herbicidov, pesticidov?"
14,"To smo pa mi industrijci; jaz nisem kmet, ker nimam nič zemlje, ampak govorim."
37,"Zadnjič mi pravi nek kmet: veš, sem šel v Italijo in sem kupil en rezervni del za cisterno in tam me je stala enega teleta; pri nas bi moral dati 500 kg težkega bika v Creini Kranj."
10,"Ja, sedaj pa ne vem, kje je ta kmečki lobi?"
16,"Izgleda, da smo vsi neki ""lobisti"" in samo eden drugega zmerjamo, namesto da bi skupaj delali."
15,"Jaz se strinjam, da morata industrija in kmetijstvo skupaj delati, vzporedno; ravno tako pa poljedeljstvo."
23,"Saj, ubogi moji, nas je komaj za München, pa se kregamo med seboj in zmerjamo ene za kmečki lobij, druge za kaj drugega."
6,Saj smo vendar vsi na deželi.
17,"Kdor pravi, da je tu sredi Ljubljane, na pošti, in da je v velemestu, se zelo moti."
25,"Vsi smo pa ravno včeraj prišli iz kmečkega dvorišča, kot je zadnjič nekdo zelo grdo napisal; ampak smo vsi kmečko dvorišče še pred kratkim vohali."
13,"Hvala bogu, kdor ga voha, je zelo srečen in bo še naprej srečen."
13,"Zato nehajte s tem zmerjanjem, ker je malo preveč grdo in preveč nesramno."
1,Hvala.
7,"Razpravljalcev ni več, tako da razpravo zaključujem."
11,"Prosim, za mir v dvorani, da ne pride do kakšnega pretepa."
4,Gremo torej na glasovanje.
7,Najprej predlagam zboru da sprejme naslednji sklep:
20,Predlog za izdajo zakona o posebnih dajatvah pri uvozu in izvozu kmetijskih pridelkov in živil z osnutkom zakona se sprejme.
5,Predlog pripravi vlada Republike Slovenije.
27,"Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles skupščine, pisne pripombe in pripombe iz razprave poslancev na seji zbora."
24,Posebej bi glasovali o tistih že omenjenih dodatnih predlogih tako Odbora za kmetijstvo in gozdarstvo kot tudi o predlogu sklepa Odbora za varstvo potrošnikov.
5,Najprej pa moramo biti sklepčni.
3,Ste vsi pritisnili?
11,"Kdo je za predlagani sklep, s katerim sprejemamo osnutek tega zakona?"
3,Je kdo proti?
4,Se je kdo vzdržal?
14,"Ugotavljam da je ta osnutek, predlog za izdajo z osnutkom, z večino glasov sprejet."
11,Dodatni sklep na predlog Odbora za kmetijstvo in gozdarstvo izgleda takole:
29,"""Zbor nalaga Vladi Republike Slovenije, da hkrati s predlogom zakona predloži tudi metodologijo za določanje ciljne cene kot cilja bodoče kmetijske politike."" Želi o tem predlogu sklepa kdo razpravljati?"
4,Dajem ga na glasovanje.
3,Kdo je za?
3,Je kdo proti?
17,"Sklepčnost je bila podana, tako da ugotavljam, da je z večino glasov tudi ta predlog sklepa sprejet."
13,"In končno, imamo še predlog sklepa Odbora za varstvo potrošnikov, ki pravi takole:"
24,"""Zbor nalaga Vladi Republike Slovenije, da mora do predložitve predloga zakona jasno opredeliti cilje ekonomske politike in učinke zakona za predelovalno industrijo in potrošnike."
28,"Drugič, bodoča razvojna strategija slovenskega kmetijstva bo morala iz gospodarskih in političnih razlogov temeljiti na sestavinah odprtega tržnega gospodarjenja in se prilagajati sodobnim smerem razvoja mednarodnih kmetijsko-gospodarskih odnosov."
7,"Ni dovolj, če zakon le eliminira konkurenco."
9,"Še vedno ostaja nerešeno vprašanje stimuliranja produktivnosti v kmetijstvu."""
24,"Odbor za kmetijstvo in gozdarstvo, kot matično telo se s tem sklepom ni strinjal, ker je menil, da takšno pogojevanje lahko odloži sprejem zakona."
7,Želi o tem predlogu sklepa kdo razpravljati?
5,Potem bomo glasovali o njem.
3,Kdo je za?
3,Je kdo proti?
4,Se je kdo vzdržal?
9,No poglejmo sklepčnost da ne bo tu kaj spornega.
9,"Prosim, da vsi pritisnemo na tipko, da ugotovimo sklepčnost."
3,Dajmo še enkrat.
6,"Prosim, da vsi pritisnete na tipko."
3,Smo bili sklepčni.
8,Potem smo tudi to točko dnevnega reda končali.
20,"Prehajamo na 5. TOČKO DNEVNEGA REDA - PREDLOG ZAKONA O INTERVENCIJAH V GOSPODARSTVU, torej obravnavamo predlog za izdajo zakona z osnutkom."
12,Vendar smo pri tej točki dnevnega reda neusklajeni z ostalima dvema zboroma.
22,"Spričo tega, da je sklepčnost minimalna, jaz sprašujem Zbor, ali bomo obravnavali to točko, ali najprej uskladimo dnevni red pa potem obravnavamo?"
13,"Ali kdo vztraja, da dam na glasovanje ta predlog da odložimo na 19.03?"
9,"Ne, dobro, potem bomo to točko obravnavali 19. marca."
8,S tem smo večino točk dnevnega reda izčrpali.
11,Tako jutri ni nadaljevanja seje in vidimo se 19. marca 1992.
2,Hvala lepa.
