11,"Nadaljujemo s sejo, ki smo jo prekinili včeraj ob 18.40 uri."
9,"Ugotavljam, da nas je zdaj tu zbranih že 61."
7,Z majhno zamudo bi pričeli z 10.
1,TOČKO.
15,"Tako kot za zdaj zaenkrat še velja, naj bi bila skupna seja ob 14 uri."
11,"Če bo prišlo do kakšne spremembe, se bomo pa še dogovorili."
27,"Mi bi enako kot včeraj imeli čas za malico od četrt na dve do dveh, tako, da pač potem pridemo zadnji tja in potem tam tudi ostanemo."
19,"Če bo vmes kakšna sprememba, mi smo fleksibilen zbor, ki lahko hitro vstane, gre in lahko zopet pride nazaj."
12,"Za uvod mogoče čisto neformalno, zadeva, ki bi jo Bogo Rogina povedal."
2,"Hvala, predsednik."
38,"Nekako smo se dogovorili, upam pa da bo dosežen konsenz o predlogu, da bi zaradi pomanjkanja takih sej, ki so trajale dolgo v noč, to nekako nadomestili 19.12.1990, ko je dvodnevna seja, z enim novoletnim praznovanjem tega zbora."
45,"Do zdaj se nismo uspeli kot zbor dobiti skupaj, da se malo boljše spoznamo in je zdaj predlog, da bi 19.12. v Ljubljani, v obokani dvorani kletnih prostorov ŽG Ljubljana, na Pražakovi, organizirali za zbor in strokovne službe zbora silvestrovanje - recimo, da temu tako rečemo."
24,"Zamišljeno je tako, da z ozirom na sestavo zbora, da bomo nekaj zbrali v naravi, ostale stroške bomo pa enakomerno razdelili na vsakega posameznika."
11,"Zdaj pa, če je potrebno o tem glasovati, bo odločil predsednik."
53,"Vse ideje in predloge, ki jih imate, pa lahko potem napišete na listek papirja, mislim pa, da je potrebno, da se to danes dogovorimo, če ste za to, zato, da se lahko pripravimo tudi tisti, ki smo doma izven Ljubljane, da vemo, da tu ostanemo, ostali pa tudi, da si nekako to organizirate."
24,"Mislim pa, da bi bilo prav, da se dobimo in da smo enkrat skupaj tudi pri prijetnem delu, ne pa samo pri tem napornem."
1,Velja.
40,"Torej predloge in vse te stvari se dogovorite z bogom in, če je kaj drugega, dokončna odločitev naj bi pa bila potem pač v torek oziroma kdaj bomo imeli ta tretji del seje, do takrat pa dajte konstruktivne predloge itn."
6,Saj po vsej verjetnosti je prav.
11,"Saj ne gre tu za takšen ""grozen"" dogodek (v narekovaju seveda)."
37,"Če mi recimo zaključimo s sejo ob 6. uri, lahko tudi tisti, ki imate ""hora legalis"" do 9. ure še vseeno pridete domov, tako da smo vsaj kakšno uro ali dve skupaj in bi verjetno bilo prav."
11,"Tisti pa, ki nimamo hora legalis, bomo pa malo bolj dolgo."
1,Premislite!
4,Bi zaključili s tem!
1,10.
48,"TOČKA DNEVNEGA REDA je sestavljena iz dveh delov, in sicer prvi del je PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O DELOVNIH RAZMERJIH Z OSNUTKOM ZAKONA in drugi del PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O DELAVCIH V DRŽAVNIH ORGANIH Z OSNUTKOM ZAKONA."
4,To smo včeraj združili.
26,"Predloga za izdajo zakona o spremembah in dopolnitvah zakona, z osnutkom zakona, enako pa tudi drugi zakon, je predložil v obravnavo Izvršni svet Skupščine Republike Slovenije."
5,Obravnavala so ga delovna telesa.
32,"Zakonodajno-pravna komisija je ugotovila, da predlagane rešitve presegajo določbe zakona o temeljnih pravicah delavcev iz delovnega razmerja in da bo ob obravnavi in sprejemanju predloga tega zakona treba sprejeti še ustavni zakon."
28,Opredelila se je tudi do variante k drugemu odstavku 29. člena in variante k petem odstavku 31. člena ter napotuje predlagatelja zakona še k nekaterim proučitvam in spremembam.
21,"Odbor za splošno gospodarske zadeve na ravni Skupščine Republike Slovenije predlaga zborom, da predlog za izdajo zakona, z osnutkom zakona, sprejmejo."
24,"Odbor za delo, zaposlovanje in socialno politiko na ravni Skupščine Slovenije in Komisija za vprašanja invalidov so pa tudi povedali svoje o obeh zakonih."
24,"Predstavnica predlagateljev je tu danes Nataša Belopavlovič, namestnica republiške sekretarke za delo, ki bo uvodoma povedala, jaz menim, da kar o obeh zakonih nekaj."
1,Prosim.
2,Hvala lepa.
25,"Spoštovani zbor, gre za spremembo in dopolnitev zakona, ki se v bistvu nanaša samo na en segment, in sicer na segment razreševanja problematike presežnih delavcev."
25,"Po oceni Izvršnega sveta je to v kontekstu priprave nove zakonodaje s področja zaposlovanja in zavarovanja za primer brezposelnosti, ki je danes tudi v obravnavi."
35,"To je eno tistih vprašanj, ki ga je treba v okviru delovne zakonodaje rešiti in obravnavati prioritetno, ne nezadnje tudi zaradi tega, ker je prišlo iz delegatskih klopi te skupščine precej pobud v tej smeri."
99,"Vsa ostala vprašanja, mi se zavedamo, da jih je na področju delovne zakonodaje kar nekaj, ki se odpirajo, bo treba razreševati v delovni zakonodaji konsistentno z drugimi sistemi in rešitvami s statusno zakonodajo, z lastninjenjem, z delavskim soodločanjem, skratka v kontekstu drugih zakonov in pa tudi verjetno v skladu s posebnimi zakoni oziroma ne v skladu, ampak kar konkretno, s posebnimi zakoni (pri čemer tu mislim na uveljavitev sindikalnega pluralizma, verjetno na registracijo sindikatov, na ureditev stavk); skratka nekaj teh problemov je, ki so odprti, ki jih imamo registrirane in za katere se zavedamo, da so potrebne posebne proučitve."
25,"Moram reči ob tem tudi, da mislimo na prenovo v bistvu cele delovne zakonodaje v tem smislu, da bo treba v republiki urediti kompletno zakonodajo."
30,"Skratka vemo, da imamo zdaj temeljni zakon kot zvezni zakon, republiška zakonodaja je dograditev tega temeljnega zakona in v začetku naslednjega leta bomo morali pristopiti h kompletni ureditvi tega področja."
28,"To govorim samo zato, da se ne bi ta vprašanja mogoče zdaj preširoko odpirala zdaj pravzaprav ob tem kratkem zakonu, kjer smo res hoteli urejati samo en segment."
41,"Vodila za predlagane nove rešitve so nekatere že sprejete smernice Evropske skupnosti, ki obravnavajo problematiko kolektivnih odpustov, potem ratificirana konvencija Mednarodne organizacije dela - št. 158. - o prenehanju delovnega razmerja na pobudo delodajalca ter primerjavo ureditve teh vprašanj v nekaterih zahodnoevropskih državah."
43,"V primeru trajnejšega prenehanja potreb po delu delavcev se predvideva bistveno hitrejši poseg v njihov delovnopravni status, skratka ne govorimo več o tistih 24 mesecih, do katerih imajo delavci pravico čakati v statusu delavca v organizaciji, ampak zdaj samo še o 6. mesecih."
69,"Potem s tem predlogom razmejujemo postopke ravnanja in obveznosti organizacij in pa delodajalcev v primerih, kadar gre za ugotovljene nepotrebnosti posameznih delavcev, skratka takrat, ko gre za individualne odpuste, če rečem poenostavljeno, oziroma takrat, ko gre za večje število delavcev, ko gre za kolektivne odpuste in se zagotavljajo enake obveznosti vseh organizacij in delodajalcev, ne glede na to, ali gre za zasebne delodajalce ali gre tukaj za družbeni sektor."
24,"Skratka teh razmejitev, ki so bile prej nekoliko ugodnejše za zasebni sektor, ni več, je pa praktično enako; teh 6 mesecev je zdaj izenačenih."
70,"Predlagane rešitve zakona o delovnih razmerjih nedvomno pomenijo poseg v pravice delavcev in v njihov socialni položaj, tega se zavedamo in ta poseg je brez socialnih pretresov uresničljiv le ob hkratnem vzpostavljanju elementov ekonomske politike in vzvodov razvoja gospodarstva, ki sta podlaga za odpiranje novih delovnih mest in za izvajanje elementov kolektivne politike zaposlovanja, ki bodo zagotovili čimprejšnjo ponovno vključitev v delovno angažiranje teh delavcev, najsibo organizirano ali pa samoiniciativno."
56,"V vmesnem obdobju je treba vedeti, da bodo nedvomno na podlagi predloženih rešitev hitrejši možni prehod delavcev v odprto brezposelnost pomenil večjo obremenitev sredstev države; to je na eni strani razbremenjevanje gospodarskih organizacij, na drugem segmentu je to obremenjevanje sredstev države za ukrepe aktivne politike zaposlovanja in pa tudi za povečan obseg sredstev za primer brezposelnosti."
13,"Precep, v katerem se je znašel predlagatelj pri pripravi obeh zakonov, je očiten."
40,"Gre za razumljive zahteve gospodarstva na eni strani, da tudi delovna zakonodaja omogoči tržno obnašanje organizacij in delodajalcev in pa glede na družbeno situacijo upravičene pomisleke o prevračanju bremen dosedanjih gospodarskih napak, dosedanjega v bistvu neproduktivnega zaposlovanja na same delavce."
58,"Zato mislimo, da bi moral biti končni cilj, ki ga oba zakona, mislim na zakon o delovnih razmerjih in na zakon o delovnih razmerjih in na zakon o zaposlovanju, zasledujeta v kontekstu ostalih sistemskih sprememb, tisti, ki naj bi usmerjal obravnavo in odločitev o teh zakonih; to pa je cilj do višjega splošnega družbenega standarda v tržnem gospodarstvu."
20,Mogoče le dve besedi še o tem zakonu pod točko b) zakon o spremembah zakona o delavcih v državnih organih.
22,"Gre v bistvu za čisto prilagoditev tega sistema presežnih delavcev v upravi, s sistemom ostalih delavcev, skratka z zakonom o delovnih razmerjih."
2,Hvala lepa.
1,Hvala.
6,Mogoče kdo od predstavnikov delovnih teles?
5,Želi kdo iz delovnih teles?
5,"Če ne, bi odprl razpravo."
11,"Prosim vse vabljene goste, da se držite 5-minutnega roka vaše razprave."
13,"Prosim, gospod Skledar iz neodvisne konference novih sindikatov (vedno manj razumem tudi to)."
15,"No jaz bom dopolnil, spoštovane gospe poslanke, spoštovani poslanci, spoštovano predsedstvo, hvala lepa za besedo."
14,"Najprej bi se predstavil: sem Štefan Skledar, član predsedstva Neodvisnosti, konfederacije novih sindikatov Slovenije."
22,"Najprej bi povedal, da imamo tu skupna stališča vseh sindikatov do teh sprememb delovno-pravne zakonodaje, ki pa seveda niso preveč pozitivno usmerjena."
17,"To so stališča Zveze svobodnih sindikatov Slovenije, Konfederacije novih sindikatov slovenije in Neodvisnih sindikatov Slovenije iz Ptuja."
15,In sicer predložene zakonske rešitve niso sprejemljive predvsem v sedanjih razmerah in pod sedanjimi pogoji.
22,"Jaz bi dodal še vprašanje, če so sploh pod kakšnimi pogoji določene zadeve, ki so v tem zakonu, če so sploh sprejemljive."
16,V procesu reševanja problemov presežnih delavcev je treba vključiti soodločanje in participacijo delavcev in seveda sindikate.
26,"Predpogoj za uresničevanje teh zakonskih sprememb je v Republiki Sloveniji sprejet ustrezni razvojno-socialni program, ki bo zagotovil pogoje za ohranjanje produktivnih delovnih mest in odpiranje novih."
11,"Sedaj pa vam bom, ima naša konfederacija še nekaj svojih pripomb."
5,Najprej bi povedal nekaj splošnega.
15,"Mislim, da je to izredno trd zakon in da je to zakon za izredne razmere."
9,Dosedanji zakon je v določenem segmentu kopiral italijanski sistem.
33,"S tem zakonom to odpravljamo, pri tem je seveda še v zakonu zelo veliko stvari nedorečenih, predvsem pa je veliko tudi stvari, ki bi morale biti vzporedno rešene, če naj ta zakon zaživi."
18,"Predlagatelj sam priznava, da sprememba koncepcije delovnega razmerja iz asociativnega v dvostransko pogodbeno razmerje ni v celoti izpeljana."
39,"Nerazrešena so še nekatera bistvena sistemska vprašanja in če hočemo seveda Evropo, in to so evropski normativi oziroma evropske norme, potem bomo morali te spremembe speljati, sicer bodo delavci padli direktno na beton, kamor nikjer v Evropi ne padejo."
53,"In sicer so to sledeča vprašanja: vprašanja lastninjenja, vprašanje kolektivnih pogodb (recimo klavzula RGOM, zaradi tega je sedaj ali pa bo splošna kolektivna pogodba za gospodarstvo na ustavnem sodišču), vprašanje dejanske uveljavitve sindikalnega pluralizma oziroma določitve reprezentativnosti sindikatov, njihove registracije, vprašanja izpeljave in realizacije delavskega soupravljanja - in še in še bi lahko našteval."
12,"Če se to ne zgodi sočasno, ta sprememba zakona ne bo zaživela."
11,Zdaj pa imam še neke naše konkretne pripombe na osnutek zakona.
4,"30. člen, drugi odstavek."
6,"Opredelitev pojma ""operativni razlogi"" je nejasna."
5,Prejšnja opredelitev je bila boljša.
13,"Kateri so podobni razlogi, to je harmonika paragrafov, v katero lahko vse stlačite;"
21,"31. člen: ugotavljamo, da je v tem členu popolnoma zanemarjena vloga sindikatov pri ugotavljanju kriterijev za obstoj prenehanja potreb po delu."
10,Sodelovanje je predvideno samo pri pripravah programa razreševanja presežnih delavcev.
26,"Sindikat in službe zaposlovanja bi morala sodelovati že pri odločanju o obstoju operativnih razlogov, zaradi katerih lahko postane delo delavcev nepotrebno za več kot 6 mesecev."
9,"Predvideno bi moralo biti tudi pravno varstvo, pravica pritožbe;"
21,"35. člen, tretji odstavek: ta člen je nejasen, kriteriji se podrobneje uredijo s kakšno kolektivno pogodbo, panožno, regionalno podjetniško in podobno;"
12,"36. člen; iz prvega odstavka četrte alinee je potrebno črtati besedo ""voljenemu""."
25,"Tako naj se ta alinea glasi: ""Članu delavskega sveta ali drugega organa, ki predstavlja delavce, in sindikalnemu poverjeniku oziroma zaupniku v času opravljanja njegove funkcije."""
30,"Obrazložitev: v Franciji so npr. sindikalni zaupniki imenovani oziroma jih imenuje sindikat, med drugim tudi zato, da se s tem prepreči vpliv delodajalca na odločanje o tem, kdo bo zaupnik."
7,Tudi naš sindikat jih imenuje zaradi tega.
21,"Izraz ""dokončnost"" je potrebno zamenjati z izrazom ""pravnomočnost""; delavcu naj torej preneha delovno razmerje po pravnomočnosti sklepa o prenehanju delovnega razmerja."
9,S tem se delavcu odpre možnost pritožbe na sodišče.
2,Hvala lepa.
2,Hvala lepa.
5,Gospod Suvorov iz gospodarske zbornice.
25,"Pogled na ta zakon s stališča delodajalcev je seveda skoraj povsem diametralen od onega, kot ga je predhodnik že omenil oziroma iz pogleda delojemalcev povedal."
28,"Na pohodu v tržno gospodarstvo, v želji za vstop v Evropo in za prestrukturiranje gospodarstva ne moremo napraviti koraka naprej, dokler ne počistimo zaposlitvenih, finančnih in premoženjskih bilanc."
28,"Če bomo nekatere rešitve (tako na področju prestrukturiranja razvoja, prelastninjenja ali delovno-pravnih razmerij) predlagali in delali moratorije, potem se lahko od Evrope že včeraj poslovimo, ne samo danes."
46,"Mi smatramo, da so tovrstne spremembe tiste, ki nas tudi v sistemu napravijo kompatibilne evropskemu sistemu in drugim tržnim gospodarstvom, s katerimi morajo naša podjetja že danes konkurirati na svetovnem trgu; še toliko bolj, ker nas v to silijo nekateri interencionistični ukrepi v ostalih bratskih republikah."
47,"Če ne bomo na nivoju tovarn prilagodili svojih proizvodnih kalkulacij konkurenčni ceni na mednarodnem trgu in od njih povratno čistili inputnih stroškov, potem ni profitne organiziranosti in profitnega motiva podjetjem, katerega naj bi omogočila nova zakonodaja, pa tudi ni nobene garancije za zagotavljanje zaposlitve ali delovne angažiranosti."
13,"In če teh ni, ni tudi ustreznega nivoja socialne in materialne varnosti delavcev."
28,"Zato je mogoče nekoliko nerodno posebej o tem zakonu razpravljati, pa ne imeti pred očmi tudi rešitev iz zakona, o katerem bomo razpravljali pod naslednjo točko dnevnega reda."
34,"Namreč zavedati se moramo, da tudi prehodni zakon, iz avgusta meseca, kdaj je bil že sprejet, za razreševanje presežnih delavcev, nima daljšega dometa, ker je finančna kasa za namene, ki jih je opredeljeval, prekratka."
42,"Medtem, ko bi s temi spremembami, kot so tu predvidene, se dalo tudi v ostale, že obstoječe sisteme razreševanja zaposlovanja in brezposelnih delavcev, v večji meri vključiti ta razreševanja, tako na podjetniškem nivoju, kot zlasti z večjim deležem pomoči s strani države."
21,"Namreč na ""fabriškem"" nivoju se moramo zavedati, da ne moremo socialnega miru in mednacionalnega miru več vključevati v kategorijo materialnih stroškov."
29,"Nekaj več pripomb smo imeli, ampak smo jih že na strokovnem nivoju s predlagateljem zakona in na predhodnih sejah skupščinskih organov usklajevali, zato jaz tukajle tega ne bi ponavljal."
2,Hvala lepa.
5,Besedo ima gospod Peter Starc.
1,Spoštovani!
37,"Pripravljajoče se spremembe in dopolnitve zakona o delovnih razmerjih predstavljajo idealno priložnost, da se brez večjih posegov v strukturo zakona vsaj deloma popravijo napake veljavnega zakona glede dosledne izpeljave nove koncepcije delovnega razmerja kot dvostransko pogodbenega razmerja."
33,"Največjo deviacijo v tem smislu prav gotovo predstavlja socialna ureditev sistema avtonomnih pravnih virov delovnega prava po veljavnem zakonu, predvsem tistih s katerimi se urejajo delovna razmerja na nivoju posamezne organizacije oziroma podjetja."
35,"Brez dvoma obstoja vrsta pravic, obveznosti in odgovornosti delavcev iz delovnega razmerja, ki jih je potrebno kljub splošnim in panožnim kolektivnim pogodbam konkretno urediti tudi na nivoju organizacije podjetja oziroma delodajalca z avtonomnimi pravnimi akti."
65,"Prav glede načina oziroma oblike avtonomnega urejanja delovnih razmerij na tem nivoju pa tako tekst veljavnega zakona kot tudi tekst osnutka sprememb in dopolnitev zakona dosledno uporablja ta pojem ""s splošnim aktom oziroma kolektivno pogodbo"", kar je z načelnega vidika popolnoma nesprejemljivo ter v praksi na tem nivoju tudi onemogoča oziroma vsaj močno otežuje uveljavitev nove vloge sindikata kot enakopravnega partnerja pri urejanju delovnih razmerij."
17,"Če pa že enkrat uvajamo pogodbeno koncepcijo delovnega razmerja, mora biti vsaj dosledno izpeljana na vseh nivojih."
36,"Nova pogodbena koncepcija delovnega razmerja torej prav gotovo ne bi bila dosledno izpeljana do konca, če bi se medsebojne pravice in obveznosti med subjekti delovnega prava na ravni podjetja urejale z enostranskimi splošnimi akti organov podjetja."
21,"Pri tem nas seveda ne sme zapeljati dejstvo, da je organ upravljanja delavski svet v družbenem podjetju sestavljen iz delegatov delavcev."
43,"Če smo namreč že opustili asociativno in sprejeli dvostransko koncepcijo delovnega razmerja, je treba teoretično jasno razmejiti tudi vlogo posameznih subjektov delovnega prava na zastopnike interesov dela in zastopnike interesov kapitala oziroma podjetniških interesov, ki so že po svoji naravi med seboj konfliktni."
37,"V tej razdelitvi vlog pa je seveda mesto delavskega sveta kot edinega organa upravljanja v podjetju, ne glede na njegovo sestavo, logično lahko le na strani zastopnikov interesa podjetja kot delodajalca, medtem ko interese delavcev zastopa sindikat."
40,"V kolikor torej pravice obveznosti in odgovornosti delavcev iz delovnega razmerja ureja le delavski svet z enostranskimi splošnimi akti, je s tem kršeno eno temeljnih načel nove pravne ureditve dela, to je načelo enakopravnosti in uravnoteženosti moči subjektov delovnega prava."
40,"Predlagam torej, da se iz besedila vseh določb zakona o delovnih razmerjih, to so členi 7., 11., 16., 19., 25. in tako naprej, ki ukazujejo na ureditev določenih vprašanj s splošnim aktom oziroma kolektivno pogodbo, črtajo besede ""s splošnim aktom""."
40,"Potrebno je rešiti vprašanje pravic delavcev v primeru, kot se je to v zvezi z določbo 2. člena osnutka, kot se je na primer med trajanjem čakanja na delovno dobo doma, ko se ugotovi, da so začasni presežki postali trajni."
37,"Teh primerov bo namreč zlasti v začetnem obdobju uresničevanja novele zakona ogromno, kajti v praksi smo trenutno priča množičnemu pojavu, ko podjetja v pričakovanju zanje ugodnejših zakonskih rešitev pod krinko začasnih presežkov v bistvu skrivajo trajnejše presežke."
26,"Torej bo takoj po uveljavitvi zakona za večino delavcev, ki danes uradno čakajo na delo doma, naenkrat ugotovljeno, da je medtem postalo njihovo delo trajno nepotrebno."
22,"Vsem tem delavcem bi bilo treba za nazaj priznati vse pravice, za katere so bili zaradi podjetniške špekulacije kot začasni presežki prikrajšani."
39,"Ker bo do takšnih (bodisi objektivno ali pa špekulativno pogojenih) primerov v praksi prihajalo tudi v bodoče, predlagam, da se vprašanje prehoda začasnih presežkov v trajne presežke, in s tem povezanih pravic delavcev, sistemsko reši že v samem zakonu."
36,"Načini reševanja začasnih presežkov delavcev z razporejanjem na nižje delo in uvajanjem dela s krajšim delovnim časom, so sicer na vsak način primerni in sprejemljivi, vendarle je treba jasno rešiti vprašanje OD delavcev v teh primerih."
25,"Predvsem se postavlja vprašanje OD začasno presežnega delavca, ki je bil razporejen na delovno mesto, za katerega se zahteva za dve stopnji nižja strokovna izobrazba."
33,"Preveč poenostavljeno bi bilo, če bi v teh primerih ostali le pri tem, da bi pač dobivali OD, ki je predviden za to delo in je lahko bistveno manjši od prejšnjega OD delavca."
39,"V praksi bo namreč lahko prišlo tudi do ekstremnih primerov, ko bo tak delavec prejemal za dejansko opravljeno delo na nižjem delovnem mestu celo nižji OD kot bi znašalo nadomestilo, če bi mu bilo odrejeno čakanje na delo doma."
28,"Prišlo bi do nesmiselne situacije, ko bi bil materialno na boljšem delavec, ki bi čakal na delo doma, kot delavec, ki bi začasno delal, čeprav na nižjem delu."
41,"Zato bi bila edino logična zakonska rešitev, po kateri bi tudi v tem primeru delavcu na račun razlike do višjega OD na prejšnjem delu pripadalo nadomestilo, določeno na enak način kot v primeru skrajšanega delovnega časa pod 36 ur na teden."
43,"Prav tako se ob določbi zadnje alinee prvega odstavka 2. člena osnutka postavlja vprašanje, zakaj in po kakšni logiki pripada delavcu nadomestilo za razliko do polnega delovnega časa šele v primeru, če je delovni čas skrajšan na manj kot 36 ur na teden."
17,Takšno nadomestilo mora biti delavcu priznano v vsakem primeru in ne glede na obseg skrajšanega delovnega časa.
15,Le tako namreč delavcem ne bodo neupravičeno naložene vse negativne materialne posledice začasnega pomanjkanja dela.
54,"Predlagatelju osnutka je vsekakor treba priznati, da je v predlagani sistem reševanja trajno presežnih delavcev v osnutku dokaj dobro sledil napotilom ratificirane konvencije Mednarodne organizacije dela št. 158, žal pa je pri tem popolnoma spregledal temeljno in najpomembnejše vprašanje s katerim se konvencija precej obširno ukvarja, to je vprašanje razlogov za nastanek presežka delavcev."
23,V celotnem postopku ugotavljanja in reševanja presežka delavcev je namreč z vidika pravic delavcev daleč najpomembnejše prav odločitev o obstoju in obsegu presežkov.
21,"Če je ta odločitev neutemeljena, so s tem avtomatično kršene pravice vseh delavcev, ki bodo na njeni podlagi ostali brez dela."
37,"Zato bi moral zakon načinu oziroma o postopku sprejemanja te odločitve posvetiti bistveno več pozornosti in z ustreznimi rešitvami zagotoviti, da bodo tovrstne odločitve dejansko strokovno pogojene in temeljito pretehtane oziroma preverjene, preden bodo začele pravno učinkovati."
29,"Popolnoma nesprejemljivo bi bilo problem odpraviti z enostavno določbo prvega odstavka novega 31. člena zakona, da obstoj trajnega prenehanja potrebe po delu delavca pač ugotovi poslovodni organ oziroma delodajalec."
14,"Prehuda naloga za direktorja, ki bo moral, ne vem v čigavem imenu, odpuščati delavce."
26,"Konvencija Mednarodne organizacije dela štev. 158 v 4. členu jasno določa, da delavcu ne more prenehati zaposlitev oziroma delovno razmerja, če za to ni resnega razloga."
41,"Konvencija sicer ne definira s pozitivno definicijo resnih razlogov, vendarle pa je jasno najmanj to, da morajo biti razlogi ustrezno utemeljeni, pri čemer večina zahodnih pravnih redov dopušča v primeru spora tudi možnost preverjanja resnosti oziroma utemeljenosti vseh razlogov pred sodiščem."
43,"Osnutek našega zakona torej v tem pogledu ni skladen s konvencijo, kajti preje citirano določbo novega prvega odstavka 31. člena je mogoče razumeti le tako, da poslovodnemu organu odločitev o obstoju in obsegu presežnih delavcev ni potrebno nikomur utemeljevati in je tudi brezprizivna."
14,Takšna ureditev pa niti v dani situaciji niti v bodoče ne more biti sprejemljiva.
27,"Če naj temu ne bo tako, je torej treba v zakonu natančneje opredeliti postopek sprejemanja te odločitve, ki naj na ustrezen način zagotovi njeno zares pretehtano sprejemanje."
45,"Prepričan sem, da bo le na ta način mogoče učinkovito preprečiti brezglavo množično odpuščanje delavcev, ki ga nekateri direktorji danes že proglašajo kot edino zveličavno zdravilo bolnega gospodarstva, pri čemer pa se bolj malo ukvarjajo z iskanjem novih poslov, razvojem novih dejavnosti in tako naprej."
25,"Takih neinventivnih samatarjev v naših podjetjih je že dovolj in preveč in ni treba, da njihov način razmišljanja podpiramo še s pretirano ohlapnimi zakonskimi zahtevami."
20,"Na koncu bi vprašal, ali nimajo poslovodni organi pri tako pomembnih odločitvah kot so delovna razmerja le nekoliko prevelikega vpliva?"
27,"Ali ni skrajšanje časa z dveh let na šest mesecev, ko naj bi odvečni delavci našli svoje mesto na zavodu za zaposlovanje, ob težkih pogojih, preoster ukrep?"
27,"Po drugi strani pa omenjeno skrajšanje prav gotovo ne stimulira direktorjev pri iskanju rešitev za nove programe zaposlovanja, temveč bodo gledali, da se odvečnih delavcev čimprej znebijo."
46,"V kranjski Iskri je že nastal primer, ko so postavili nove programe in te delavce iščejo, ker niso stimulirani, da jih imajo doma, jih kličejo nazaj, sedajle bo prišlo do tega, da se jih bomo čimpreje rešili in koliko nas bo zunaj, bomo pa kmalu videli."
1,Hvala.
1,Hvala.
4,Besedo ima gospod Pušnik.
24,"Jaz osnutek zakona podpiram, ker menim, da omogoča primerno, in posebej v povezavi z zakonom o zaposlovanju za primer brezposelnosti, razrešitev problemov v gospodarstvu."
13,Sedaj bi pa imel samo vprašanje vezano na vsebino 29. in 30. člena.
35,"Ali je potrebno zaporedje dogodkov tako, da se mora najprej realizirati začasno prenehanje potrebe po delu delavcev v okviru šestih mesecev in potem šele nastopi eventualna varianta trajnih razlogov za prenehanje potrebe po delu delavca?"
5,Želel bi seveda odgovor predlagatelja.
13,"Zavzemal bi se pa za to, da ni potrebno to zaporedje teh dogodkov."
3,To je vse.
1,Hvala.
1,Hvala.
2,Še kdo.
2,Gospod Šketa.
2,Spoštovani delegati!
16,"Opravičim naj se vam, če se mi bo mogoče ob nekaterem mojem izvajanju malo tresel glas."
73,"Moram povedati, da se v tem trenutku zavedam strahotne odgovornosti, ko nastopam pred tem zborom zato, da bi uveljavil tisto, kar smo v zadnjih dneh doživljali na Zvezi svobodnih sindikatov Slovenije ob obravnavi tega zakona oziroma osnutka in pa predvsem ob številnih pozivih delavcev, da če ne bomo v tem trenutku drugače zaščitili njihovih pravic, kot je to koncipirano v tem zakonu, potem slovenski delavec več slovenskega, poudarjam slovenskega, sindikalnega gibanja ne potrebuje."
83,"Mi imamo danes tudi v tem zboru samo dve možnosti: ali pristajamo na koncept začetkov kapitalizma, ko se je delavec lahko znašel v brezizhodni situaciji kot klasični mezdni delavec, ker ga je lahko delodajalec v vsakem trenutku odpustil brez obrazložitve, ali pa bomo šli v nekoliko - oprostite, če tako rečem - mehkejšo varianto in bomo omogočili, da bodo delavce - tako kot v Zahodni Evropi in povsod po svetu - zlasti pri odpustih ščitile tudi njihove delavske, govorim v množini, delavske organizacije, ki jim pravimo sindikati."
24,"Prosim vas in pozivam, zavedajte se, da gre za enega izmed zakonov, ki se danes lahko prelevi, kot mi ocenjujemo, tudi v socialno bombo."
21,"Namreč to, kar je predhodnik govoril, to se verjetno, mislim, da vsi poznamo, to se dejansko v praksi množično danes dogaja."
20,"Danes se, ne rečem v vseh podjetjih, ampak v številnih podjetjih ocenjuje gospodarski položaj podjetja zlasti z vidika krivde delavcev."
10,Zato je pač treba te delavce po kratkem postopku odpustiti.
12,"Manj pa se postavlja vprašanje razvojne politike, odgovornosti programov in podobnih zadev."
23,"Vem, da imam omejen čas na 5 minut, pa bi naredil kljub vsemu, če mi dovolite gospod predsednik, samo kratek prelet skozi člene."
11,"Mi se zavedamo, da mi procesa odpuščanja delavcev ne moremo zablokirati."
42,"Želeli bi pa, če že nič drugega, vsaj toliko uveljaviti naš vpliv ali pa naše pobude, ki so, sodim, res delavske pobude, da bi se posamezne določbe tega zakona oblikovale tako, da bi šli, kot sem že prej rekel, po mehkejši varianti."
39,"Zato predlagam, da naj se v 29. členu predvidi, da delavec za čas začasne razporeditve na drugo delovno mesto oziroma v drugo organizacijo, za katero se zahteva nižja stopnja strokovne izobrazbe, da prejme osebni dohodek, ki je zanj ugodnejši."
23,"Mi ravno tako podpiramo to, kar je gospod predsednik že v uvodu pojasnil, sprejemamo, torej predlagamo, naj se sprejme varianta k drugem odstavku."
20,"Ravno tako v 29. členu predlagamo, da za določanje začasnih presežkov naj se uporabijo kriteriji kot za določanje trajnih presežkov."
49,"V 31. členu predlagamo, da v podjetjih, kjer se poleg organov upravljanja oblikuje delavski svet kot organ delavskega soupravljanja, da obvezno, da zakon določi obvezo, da ta organ sodeluje v postopkih sprejemanja odločitev o presežnih delavcih v podjetjih; kjer pa takšnega organa ni, naj funkcijo tega organa prevzamejo sindikati."
19,"Smatramo, da brez soglasja delavskega sveta kot organa delavskega soupravljanja oziroma sindikatov ni mogoče sprejeti programa reševanja presežnih delavcev."
13,"Ravno tako predlagamo v 31. členu, naj se sprejme varianta k petem odstavku."
39,"V 32. členu predlagamo naj se število dni, namreč, ko se ugotovi, da ne obstoja več potreba po delavcih oziroma ko obstoja, bi rekel, potreba za množičnim odpustom, naj se ta rok 30-ih dni poveča na najmanj 45 dni."
11,"V 33. členu predlagamo, naj se sprejme varianta k drugem odstavku."
24,"V 34. členu smatramo, da je zgolj sodelovanje Zavoda za zaposlovanje pri sprejemanju programa reševanja presežkov delavcev, če gre za veliko število delavcev, premalo."
29,"Zaradi materialnih posledic, ki jih taka odločitev pomeni, mislim, ki jih taka odločitev pomeni za sam zavod, bi le-ti morali v teh primerih dati tudi svoje soglasje k programu."
42,"In v 36.a členu, v četrtem odstavku naj se preoblikuje četri odstavek tako, da delavcu, ne glede na delovno dobo v podjetju, za vsako izpolnjeno leto dela pripada odpravnina v višini najmanj povprečnega mesečnega osebnega dohodka delavca v zadnjih treh mesecih."
18,"Smatramo, da ta odpravnina predstavlja odškodnino za izgubo dela in da je pravično, da delavci takšno odškodnino dobijo."
11,Zato naj se tudi varianta k četrtemu odstavku tega člena črta.
8,Povsem na koncu bi pa rekel še nekaj.
30,"Razumem potrebe, da preidemo v tržni sistem, samo sodimo, da bi morala tudi ta zakonodaja, če se že gremo tržno ekonomijo, upoštevati tudi tržni element, ki mu pravimo delovna sila."
47,"In še na koncu: ne pozabimo, da je Jugoslavija podpisala preko 70 mednarodnih konvencij, ki opredeljujejo zaščito delavcev in seveda tudi v tem sistemu pravico sindikata oziroma sindikalnega gibanja in bi predlagal in prosil delegate, da nas v naših prizadevanjih, poudarjam, za mehkejšo varianto tega zakona, podprete."
2,Hvala lepa.
1,Hvala.
7,Še predstavnik tretjega sindikata gospod Rafko Plohl.
1,Pozdravljeni.
27,"Tukaj se ne bom spuščal v točke tega samega zakona in to zaradi tega, ker se že po mišljenju našega sindikata stvari temeljno razlikujejo v samem bistvu."
17,"Menimo, da današnji pristop z raznimi zakoni reševanje brezposelnosti in tega, ni začetek reševanja problemov naše družbe."
30,"Mislim, da bi bilo potrebno, da vlada izdela razvojne programe gospodarstva, zatem podjetja naj izdelajo svoje razvojne programe, ker če tega ne bo, potem bomo na koncu vsi skupaj brezposelni."
3,Kaj hočem povedati?
11,"Ena stvar, recimo danes gledamo, sprejemali bomo dva zakona o delavcih."
11,Prvi je ta in kasneje pride še druga stvar na vrsto.
22,Problem je v tem; če gledamo za vodstvene strukture dejansko ni nobenega zakona glede njihove odgovornosti za poslovanje oziroma upravljanje s podjetji.
21,"Se pravi vso krivico nosijo delavci, ki so dejansko še najmanj krivi pri tem in ti bi naj dejansko bili brezposelni."
10,"Se pravi, zelo pogrešamo zakon o ""direktorjih"" oziroma teh vodilnih."
25,"Če niso uspeli do zdaj voditi in upravljati podjetja, menim, da jih tudi v bodoče v tržnem gospodarstvu ne bodo uspeli oziroma bo še slabše."
6,Vse breme pa bodo nosili delavci.
13,"Dejansko sem hotel to povedati, v kaj več se pa ne bi spuščal."
4,Še kdo želi razpravljati?
2,Gospod Muren.
13,V imenu SDS bi prebral nekaj ugotovitev in pripomb k temu osnutku zakona.
15,"Torej naša osnovna ugotovitev je, da je predloženi osnutek precej restriktivnejši od sedaj veljavnega zakona."
5,In bi podal sledeče ugotovitve:
20,1) Namesto pravice delavca do prekvalifikacije in dokvalifikacije v zvezi s tehnološkimi presežki osnutek sprememb zakona predvideva le tako možnost;
21,"2) Denarno nadomestilo za čas čakanja na delo ne sme biti nižje od zneske, ki zagotavlja materialno in socialno varnost delavca;"
16,3) Odločitev o tehnoloških presežkih in vrsti ukrepov je prepuščena poslovodnemu organu namesto nekemu kolektivnemu organu;
23,"4) Predvidena je začasna razporeditev delavca na drugo delovno mesto, in sicer na tako, kjer se zahteva do dve stopnji nižja strokovna izobrazba."
6,Dodal bi še nekaj konkretnih pripomb.
11,Pri 29. in 33. členu osnutka podpiramo variante k drugemu odstavku.
10,Pri 36.a členu: četrti odstavek tega člena naj ostane.
1,Hvala.
3,"Hvala, gospod Muren."
14,Gospod Vili Sekereš je oddal pisne pripombe na posamezne člene in se odpoveduje razpravi.
3,"Prosim, gospod Vukovič."
35,"Ko je predstavnik sindikata govoril o trši oziroma blažji varianti, sem se spomnil, ker sem s področja premogovništva, da je bil pred časom minister Tomšič pri nas in je razlagal dve varianti glede reševanja premogovništva."
29,"Ena je angleška, ko je Thatcherjeva s trdo roko uredila določene zadeve v premogovništvu, druga je pa nemška, kjer z določenimi subvencijami dovolj uspešno, gospodarsko in socialno rešujejo premogovništvo."
42,"Ni povedal, za kaj se bo naša vlada odločila, vendar je med drugim rekel, da je treba imeti za nemško varianto denar, mi ga pa nimamo in mislim, da ne samo na področju premogovništva, na vseh področjih bo trda varianta v ospredju."
39,"Vendar bi želel tu, ne k posameznim členom, ampak k nekaterim dodatnim materialom, ki so potrebni za sprejem in tega spremenjenega zakona o delovnih razmerjih in naslednjega zakona, zato, da se mi lahko ustrezno odločamo s strani Izvršnega sveta."
71,"Po mojem globokem prepričanju ni rešitev samo v tem, da gredo delavci na cesto in da za njih boljše poskrbimo, kot je predlagano v teh predlogih oziroma osnutkih spremenjenih zakonov, ampak je predvsem odvisno od motivacije za to, da izboljšamo gospodarske razmere in da zagotovimo dejansko v nekem obdobju, ko se bo ustavilo povečevanje brezposelnih, ko se bo začela določena gospodarska rast in tu mislim, da je vlada na trhlih nogah."
44,"Ima pred sabo neko vizijo tržnega gospodarstva, vendar nima konkretnih programov, kako priti čim manj boleče do takšnih pogojev gospodarjenja, kjer bi dejansko lahko tudi začeli ustrezneje vlagati v nove programe, osvajati nova tržišča, postajati konkurenčni in na tej osnovi tudi zagotavljati večjo zaposlenost."
52,"Zato jaz v osnovi podpiram te predloge, ki so bili danes tu dani, da je potrebno s strani vlade dobiti takšen program, pa ga lahko imenujemo razvojni, pa razvojno-socialni, kjer bomo lahko ugotovili, po kateri poti bomo šli in v kakšnih časovnih obdobjih se bodo začele zadeve sanirati in potem tudi izboljševati."
29,"Moram reči, da recimo veliko govora je bilo o sredstvih, ki jih bomo dobili v tujini, o sovlaganju na določenih delih gospodarstva, ki je recimo tudi perspektivno, tržno zanimivo."
34,"Čeprav je v Sloveniji celotno gospodarstvo na tleh, vendar ugotavljamo, včeraj smo slišali podatek, da tudi tista sredstva, ki so pri ZIS-u za prestrukturiranje, da jih ne koristimo; recimo 80 milijonov dolarjev leži tam."
34,"Jaz mislim, da je razlog v tem, da ni teh programov in da tudi pri vodstvenih strukturah pa tudi pri odločitvah vlade ni pravih potez za to, da bi prišli do realizacije takšnih programov."
42,"In se v celoti strinjam, da niso krivi delavci, tisti, ki gredo zdaj na cesto, za to situacijo, ampak da je kriva zgrešena gospodarska politika iz preteklosti, zgrešena sedanja gospodarska politika, ki ne motivira k temu, da bi šli na nove trge."
31,"Celo, bi rekel, da z ne dovolj premišljenimi političnimi ukrepi zožuje trge, slovensko gospodarstvo je dimenzionirano za jugoslovanski trg, ta se znižuje, ni usposobljeno za eno ustrezno konkurenco na svetovnem trgu."
21,"In jasno, edina rešitev je v zmanjševanju proizvodnje, da delavske viške pošiljamo na cesto oziroma da na ta način znižujemo stroške."
13,"Mislim, da bi bilo treba tu dejansko zahtevati, da se potegnejo ustrezni ukrepi."
24,"Druga zadeva glede stroškov, jaz mislim, da je treba opraviti, samo podpiram tisto, kar je bilo včeraj rečeno, da je potrebno javno porabo znižati."
38,"Take razlage, kot jo je dal dr. Kranjc, finančni minister, da država mora funkcionirati in mora svoje dobiti, mi kot Zbor združenega dela ne moremo vzeti v zakup in je treba v tej situaciji vse te stroške znižati."
68,"To mimogrede razmišljam tudi o samostojni državi, o suvereni državi in mislim, da bo ta dražja, če bodo ostale strukture takšne kot so recimo v okviru federacije, zato osebno tudi močno podpiram, da če gremo v suvereno Slovenijo, da ta suverena Slovenija nima vojske, ker na ta način bomo bistveno znižali javno porabo in omogočili gospodarstvu nek zalet, da pridemo iz krize in da se začnejo razmere izboljševati."
28,"Skratka, da zaključim, jaz predlagam, da do predloga za izdajo tega zakona dobimo s strani Izvršnega sveta projekcijo, ki naj opredeljuje konkretno in tudi rokovno razreševanja gospodarske krize."
22,"Brez takšne projekcije mislim, da tudi tega zakona ne moremo sprejeti, ker ta zakon lahko pomeni v prehodnem obdobju določene težave, siromaštvo."
31,"Vendar, če je to po dveh letih izboljšanje, potem, tako kot smo rekli ob razpravi glede suverene Slovenije, da smo pripravljeni jesti tudi takšen in drugačen krompir, bodo delavci to sprejeli."
20,"Vendar morajo imeti pred seboj vizijo, da se bodo začele razmere izboljševati in za to mora odgovornost prevzeti Izvršni svet."
2,Hvala lepa.
1,Hvala.
2,Gospod Arzenšek.
5,"Spoštovani predsednik, predsedstvo, spoštovani zbor."
13,"Jaz bi imel dve, tri mogoče bolj splošni vprašanji v zvezi s tem."
40,"Ali je, glede na to, da smo pred kratkim sprejemali zakon o delovnih razmerjih, da se pogovarjamo o takoimenovanih splošnih kolektivnih pogodbah za gospodarstvo in za družbene dejavnosti, kjer so te stvari tudi opredeljene, ali je sploh potrebna taka sprememba?"
26,"To je ena stvar, še posebej, ko recimo podaljšujemo te stvari oziroma predlagamo rešitve k osnutku zakona o zaposlovanju zavarovanju in drugih pravicah za čas brezposelnosti."
61,"To je ena zadeva, mogoče tehnično-zakonodajne narave, zaradi tega, ker moram reči recimo, da se mi zdi, da je teh dopolnitev, ki so začasnega značaja; ali se zmenimo da naredimo eno korenito spremembo in v vsakem zakonu rečemo, da bo ta zakon imel eno veljavo vsaj nekaj let ne pa nekaj mesecev, to se pravi, da se ne prilagajamo dnevnim situacijam."
4,To je ena zadeva.
44,"In druga stvar, sprašujem čisto tehnično, ali recimo če je v zakonu splošna kolektivna pogodba (in recimo tam vem, da so določeni členi, ki govorijo o tem), ali je to potrebno ali pa je mogoče potrebnih samo par popravkov, ki dajo večja pooblastila delodajalcu?"
31,"In pa drugo, jaz mislim, da to brez nekega tako imenovanega socialnega programa in pa ene projekcije presežnih delavcev in podobnih stvari, se je dejansko zelo težko opredeljevati okrog teh stvari."
2,Hvala lepa.
2,Gospod Šter.
15,"Kolegi in kolegice, iskreno vas prosim, dajte sodelovati, drugače pa, če potrebujete odmor, pa povejte."
1,Spoštovani!
13,"Podpiram osnovno usmeritev predlagane delovne zakonodaje, pri kateri so seveda možne posamezne modifikacije."
7,O tem je bilo že precej govora.
7,Spregovoriti pa želim o nastopu sindikalnih predstavnikov.
19,"Eden je govoril o padcu na beton, drugi je opozarjal na tresljaj v glasu, tretji je govoril o direktorjih."
48,"Jaz sem zelo vesel, da se sindikalisti zdaj zavedajo svoje vloge, ampak dajte se malo vprašati dragi sindikalni predstavniki, kje ste bili do zdaj, zakaj je zadnji, to se pravi pred dvemi dnevi je bil prvi enotni sestanek, pa moramo ugotoviti, da niti ne vseh dindikatov v Sloveniji."
46,"Še so sindikati, ki niso vključeni zdaj v to eno asociacijo, pa kakorkoli se ji že reče ali je konfederacija ali združba, društvo, to ni varstvo delavskih pravic, to je vaša borba za obstanek in pri tem je treba povedati, da doslej svoje vloge niste opravili."
32,"Delavca smo vsi skupaj, jaz sem en kratek čas sodeloval, sem sodeloval, ker sem bil med zaposlenimi, dvignili na ta beton, ne pa, da bi mu s sindikalnim posredovanjem zavestno gradili položaj."
15,In zdaj se je ta lažna socialna enakost in lažna pravica do delovnega mesta podrla.
18,"To je ena od pravic, ki jih je ustava garantirala, s katero smo manipulirali kot pravico do stanovanja."
7,Te pravice ni in dajmo se zavedati.
38,"Mislim, da je kolega Vukovič zelo lepo povedal: imamo teoretično več možnosti, mehko, trdo, sploh nikakršno varianto, da nič ne spremenimo, ampak sredstev nimamo, tukaj smo pa presneto omejeni in lahko se pogovarjamo o tem, da bomo garantirali."
3,Kaj bomo garantirali?
7,To lahko garantiramo za kar imamo pogoje.
14,"Jaz sem prepričan, da nam bo predstavnica Izvršnega sveta povedala materialne možnosti mehkega pristanka."
27,"Verjetno so majhne, ampak čez čas bodo še manjše in zato se mi zdi sklicevanje na zagarantirane pravice, ki jih pozna sodobni civilizirani svet, lažno in intenciozno."
27,"Mi pri nas nismo imeli sodobnega in civiliziranega sveta, gradimo ga, začeti pa moramo na začetku, da ne bomo spet pristali na betonu, ki bo pa nižje."
5,Na to bi hotel opozoriti.
14,"Jaz sem govoril neposredno, mogoče sem koga prizadel, ampak prosim, da vsak skuša razumeti."
1,Hvala.
1,Hvala.
2,Anka Osterman.
3,Hvala za besedo.
15,"Mislim, da približno vemo, kakšni so cilji oziroma nameni zakona, sprememb zakona o delovnih razmerjih."
13,Jaz bi vključila v to tudi ta zakon o delavcih v državni upravi.
26,"Vsekakor je bil dosežen že zdaj en cilj, ne vem, če je bilo točno tako namenjeno, vendar je dejstvo, da so ljudje prestrašeni, ne samo nezadovoljni."
23,"Mislim, da še bolj prestrašeni, veliko ljudi se je ustrašilo, kaj bo jutri z njimi, kar je verjetno slabo za naš nadaljnji razvoj."
50,"Situacija, socialna situacija v Sloveniji mislim, da je že zelo slaba, mi v bistvu zelo slabo živimo, naš življenjski standard pada, mislim, da pa lahko že mirno govorimo o tem, da se v Sloveniji pojavlja revščina in to revščina, ki se razrašča in to čisto resnično, dobesedno, ta materialna revščina."
22,"Prihajam iz službe, kjer je to evidentno in dovolj dolgo delam, da vem, kaj je bilo prej in kaj se pojavlja sedaj."
26,"Verjetno pa se nihče od nas ne bori za to, nihče ne dela za to, da bi se trudil za državo, v kateri bo uveljavljena revščina."
38,"Zavedam se, da je potrebno razrešiti problem preveč zaposlenih delavcev, da je potrebno ustvariti pogoje za delovanje trga delovne sile in oboje tudi podpiram, vendar pa se ne morem sprijazniti oziroma strinjati z načinom, ki nam je predlagan."
23,"Poglejte, mi smo od vlade že poleti zahtevali program dela, program nove politike, gospodarske in družbene politike, ki ga do danes nismo dobili."
29,"Mislim, da smo že nekajkrat govorili, da potrebujemo ob razreševanju problemov, pred katerimi stojimo in ob tem, da nimamo dovolj denarja, s čimer se jaz moram strinjati, socialni program."
15,"Namenoma govorim o socialnem programu, ker je to družbeni program, to pomeni tudi sama beseda."
44,"In pod tem programom razumem ne dajanje denarnih pomoči ampak razumem zaposlovanje, različne možnosti zaposlovanja, to pomeni, da razumem to kot razvojni program in da bi iskali skupaj vendarle drugačne rešitve, ki so možne tudi v različni uporabi delovnega časa in najrazličnejših drugih možnostih."
12,"Ne gre le za to, da ustanavljamo firme ali dajemo denarne pomoči."
32,"Vsekakor torej v neki urejeni pravni državi pričakujem, da bomo iskali v teh problemih razumne, pa vendarle tudi sodobne rešitve za vprašanja presežnih delavcev, ne pa rešitve podobnim onim iz zgodnjega kapitalizma."
21,"Čeprav je nekdo, mislim, da je bil poslanec Šter, rekel, da prej nismo imeli pravzaprav sodobne družbe in jo šele gradimo."
39,"Jaz se s tem ne strinjam čisto, ker si v tej prejšnji družbi, ki je za mene kljub vsemu bila sodobna, sem se jaz recimo še šolala, pa verjetno mnogi od nas, to pomeni, da smo vendarle nekaj imeli."
43,"Torej vseh teh nakopičenih problemov ni možno rešiti v hipu, ker tudi v hipu niso nastali, nikakor pa jih ni možno rešiti na račun delavcev, katerih največja napaka je ta, da so se zaposlili v pogojih, ki so obstajali, ko so se zaposlovali."
8,In ti pogoji so nastali brez njihove volje.
17,"Torej moramo ta vprašanja razreševati v okviru tudi pritiskov, ki pa so za ljudi še vedno znosni."
30,"Predlagam torej, da vlada (ob tem, ko bo popravljala ta zakon, ker mislim, da ga mora popraviti) ponudi socialni program, katerega vsebino sem že prej navedla, kako si ga predstavljam."
26,"Zatorej istočasno, ko bomo sprejemali spremembe tega zakona, bi moral biti ponujen še zakon o sindikatih, zakon o delavskem soupravljanju in seveda sprejet zakon o lastninjenju."
31,"Jaz mislim, da tega zakona ne moremo sprejemati - sprememb zakona o delovnih razmerjih - izven tega, kajti delavce, v sodobni družbi, tja kamor mi želimo, ne odpuščajo poslovodni organi, odpuščajo jih lastniki."
6,Kdo pa je pri nas lastnik?
95,"Mislim, da to ni možno, da bo v par tisoč članskem kolektivu prevzemala poslovodna struktura odgovornost za to, da bo delavce odpuščala (jaz vsaj mislim, da to ne bo izvedljivo) in bi pri nastajanju, pri sprejemanju programov o presežnih delavcih in o tem, katerega delavca delo je odveč, morali vsekakor sodelovati in skupaj soodločati predstavniki sindikata in predstavniki organov upravljanja, skratka oboje oziroma najmanj tripartitni sistem mora biti, kar nas zavezuje po eni strani zagotavljanje pravnih pogojev za ljudi, po drugi strani pa vendar tudi vse mednarodno podpisane in ratificirane mednarodne konvencije o pravicah delavcev."
21,"Pa ne zato, da se jih ščiti takrat, ko to ni mogoče, ampak zato, da se jim daje vendarle normalne pravice."
36,"Istočasno pa bi, ko sem že pri besedi, omenila samo še tale zakon o delavcih v državni upravi, s katerim se nikakor ne morem strinjati in to iz istih razlogov, kot sem jih že prej navajala."
30,"Pri tem moram vseeno opozoriti, da vendar ni možno Izvršnemu svetu dati v roke možnosti, da sam določi kriterije, kdaj bo nekdo lahko odpuščen in seveda tudi o višini nadomestila."
14,"Ne razumem tega ali ne berem prav, ampak meni se zdi to popolnoma nevzdržno."
1,Hvala.
1,Hvala.
3,Gospod Franc Ban.
31,"Jaz se strinjam z vsemi tistimi, ki so opozarjali na težavnost tematike, o kateri danes razpravljamo, o kompleksnosti problema, pri čemer pa moram reči, da mislim, da velike izbire sploh nimamo."
39,"Mi bomo morali v to kislo jabolko ugrizniti, proces je stekel, treba bo najti ustrezne rešitve in moram najprej reči, da se mi zdi, da bi bilo preveč demagoško rečeno, če bi govoril, da gre samo za viške delavcev."
4,Jaz sem tako razumel.
15,"Namreč dejstvo je, da je na Zavodu za zaposlovanje ogromno število inženirjev, pravnikov, ekonomistov itd."
29,"S tem se je treba sprijazniti in to so dejstva, da ne bi govoril samo o tej kategoriji delavstva iz neposredne proizvodnje, čeprav o tem bi lahko teorijo razvili."
10,"Ampak vendarle se mi zdi, da gre za dve stvari."
20,"V gospodarstvu enostavno ne zdržimo več prodora na jugoslovanski in svetovni trg, ker smo predragi in zdaj iščemo rešitve znotraj."
29,"Ko delaš takšno ali drugačno kalkulacijo, iščeš vsemogoče rešitve in trčiš poleg vsega ostalega tudi na fenomen strahovite obremenitve zaposlenih oziroma delavcev, oziroma te kategorije na enoto proizvoda itd."
33,"Tu moram reči, da so se ocene, ki smo jih gledali, predvsem tiste, ki so jih tuje institucije delale o gospodarjenju v slovenskih železarnah, so točno pokazale, koliko ljudi prenese tona proizvedenega jekla."
8,Razlike v primerjavi z zahodnim svetom so strahovite.
8,"In mislim, da moramo iz tega sklopa izhajati."
6,Torej v podjetjih iščemo vse rešitve.
18,"In danes skoraj ne poznam firme, takšne ali drugačne, proizvodne, trgovske gostinske, katerekoli druge, ki nima viška ljudi."
35,"Na drugi strani, ko ta paket izčrpamo, ko vidimo vse te možnosti, ko delamo izračune, vidimo ta zunanji del, o čemer smo včeraj veliko govorili, to je ta zunanja obremenitev in zdaj se moramo dogovoriti."
9,"Tu je plaz sprožen, nastajajo strahoviti problemi viška ljudi."
23,"Tale plaz pocenitve vsega tistega, kar bremeni seveda tudi to konkretno kalkulacijo ali konkretni proizvod, tu se mi zdi, da gredo stvari prepočasi."
35,"In se mi zdi, da v teh dveh smereh bomo morali močneje, hitreje, dosti hitreje, ker strinjam se pa v tistem delu z nekaterimi diskutanti, ki pravijo, da se stvari porajajo iz dneva v dan."
18,"Ko mi danes in včeraj tu sedimo, se v slovenskem prostoru proces za mnoge ljudi zelo usodno izteka."
10,"In drugo, moram reči, da tu očitno manjka socialni program."
20,"Ljudje nas sprašujejo takole: zdaj boste vi poslanci skrajšali pomoč, ki jo dobivamo, enega leta, dveh let na 6 mesecev."
24,"Zdaj pa povejte, če bom že brezposelen, če bom že višek, kaj bom dobil za teh 6 mesecev in kaj bo potem z menoj?"
4,Jaz ne vem odgovora.
24,"V gospodarstvu do tega ne more priti, torej moramo in morali bi izdelati socialni program, ker v primerjavi z delavci v Nemčiji ne moremo."
9,"Delavec v Nemčiji dobi 960 mark, tako nam pripovedujejo."
8,"Torej gre za strah, ki je zelo upravičen."
12,"Mi moramo vztrajati na izdelavi socialnega programa, ta bi moral biti prioriteten."
7,In tudi financirati bi ga morali prioritetno.
25,"Včeraj smo govorili o vseh mogočih zadevah in mi je šla na jetra konstatacija ""država mora živeti"" - takšna kakršna je, pa ni bilo zraven rečeno."
53,"Bil bi zelo za to, da si pritegnemo en del tu, en del pa na drugih področjih in pripravimo kvalitetni socialni program za ta prehod za nekaj let, ker se mi zdi da firma očiščena bremen ljudi bo lahko krenila v razvojni ciklus in to vsaka, tista, ki ima perspektivni in kvalitetni program."
10,Teh pa v Sloveniji ni malo in te primerjave imamo.
27,"V vsaki firmi so vse primerjave izdelane, kje si in na katerih segmentih si predrag in ne moreš niti na domačem tržišču uspeti, kaj šele na svetovnem."
50,"Torej zdi se mi, če bomo sprejeli katerokoli trdo, mehko, posredno varianto te spremembe zakona, bi morali dobiti jasnejši odgovor, kdaj in v katero smer in kako bo izdelan socialni program kot edina bilka, ki jo ljudje, ki zdaj ostajajo tako ali drugače na cesti, še v zadnjem trenutku iščejo."
1,Hvala.
2,Gospod Avberšek.
23,"Moram reči, da sem zmeden po tej razpravi, predvsem sindikalnih funkcionarjev, ker še nismo prišli do pravega konflikta med njimi in poslovodno strukturo."
23,"Bom pa na začetku rekel, da sem poslovodni delavec ali direktor, če lahko rečemo, je pa to danes že kar malce huda zadeva."
29,"Trdim pa, da s tem pravzaprav najmanj zaščiten delavec v firmi, ker me delavci lahko jutri zabrišejo iz te firme in nisem nič zaščiten tako kot vsak drug delavec."
22,"Pa še to, da smo v treh letih pri nas zmanjšali število zaposlenih za 500, vendar niti enega nismo na silo odpustili."
11,"Tako, da nimam slabe vesti, da sem koga na cesto poslal."
10,Danes zjutraj sem se peljal v Ljubljano in poslušal radio.
17,Če sem prav slišal - 600.000 nezaposlenih je v Vzhodni Nemčiji in jih podpirajo danes z velikim denarjem?
1,Nikjer.
16,"Zato, ker to vzhodno-nemško gospodarstvo tako kot mi, nima denarja, da bi se šla to socialo."
22,"Dajmo to videti na konkretnem primeru in bomo videli, kaj v bistvu se tu notri dogaja in kaj v bistvu to je."
31,"Včeraj in danes diskutiramo o vejah, ki bi radi, da bi lepo cvetele in rodile, pri tem se nam pa 14. točka odmika, v kateri je zakon o intervencijah v gospodarstvu."
14,"To gospodarstvo tone in se ruši, mi pa nalagamo socialo in socialo in socialo."
39,"Povejte mi prosim sindikalisti enega direktorja, ki je odklonil, če je bilo treba zmanjšati število zaposlenih za 10%, predlog sindikata, da bomo zmanjšali osebne dohodke za 10%, pa bo teh 10% ostalo na delu in se bo delalo tako."
18,"Povejte mi za enega direktorja, ki je odklonil predlog znižanja stroškov v firmi, pa jih je direktor odklonil."
28,"Povejte mi o kolektivni pogodbi, kolikor smo uspeli prebrati, ali je katera točka, kjer so pravice za milimeter manjše kot so bile do zdaj, gospodarstvo se pa ruši."
10,"Več nagrad za prosta dela, več dopusta in vse ostalo."
25,"Zdaj bodo vsi sindikati skupaj stopili, vsak svoje zahteve sešteli in potem bodo vsi direktorji pri nas odleteli sami od sebe ali jih bodo nesli."
5,Teh pravic je vedno več.
41,"Kaj meni danes sindikat o tem, da so razlike v osebnih dohodkih oziroma v njihovem nadomestilu različnih ljudi, ki prihajajo iz različnih firm različne? 10-krat več dobi eden, ki odleti iz dobre firme, kot pa eden, ki odleti iz slabe firme."
23,"Jaz sem se pogovarjal v Nemčiji, ampak pravi direktor, to sicer ni moj problem, ampak kolikor vem dobijo vsi toliko, da lahko živijo."
9,"Ne pa da nekateri dobijo nekaj, drugi pa nič."
13,"Poglejte, ali je socialno ogrožen delavec, ki ima avto boljši od Juga 45?"
5,Dajmo se vprašati te zadeve.
7,Potem pa tolčimo po direktorjih kolikor hočemo.
44,"Jaz sem, moram reči ne glede na to, da se bom zavzemal v firmi, imamo v filozofiji firme napisano: ""človek na pravo mesto"" in bom na vsak način se zavzemal, da nobenega ne bomo na silo odpustili, pa da se ne bo nič naredilo."
8,Ampak podpiram trdo varianto in to do konca.
1,Hvala.
1,Hvala.
2,Gospa Lončarjeva.
44,"V skupščini moram podpirati in zastopati interese volilne baze, ki me je pooblastila, da v celoti podprem stališče Svobodnih sindikatov Slovenije, ki so svoje pripombe poslali pismeno Izvršnemu svetu Slovenije, od katerega pričakujemo, da bo te pripombe v največji možni meri vključil v zakon."
37,"Kot poznavalec razmer v praksi pa ocenjujem, da je ta zakon potrebno sprejeti, ker je to osnova, da bodo lahko podjetja, ki imajo zdrave programe le-te rešila, omogočili bomo s tem vključitev tujega kapitala v naša podjetja."
21,"Ta zakon daje zagotovilo, da bodo nezaposleni delavci dobivali ustrezna nadomestila za čas nezaposlenosti, s čimer jim bo zagotovljena socialna varnost."
18,"Naj omenim, da so te podpore še danes marsikje višje kot pa so osebni dohodki v marsikateri firmi."
7,Novih programov ni moč izpeljati čez noč.
10,Do sedaj naša družba za to sploh ni bila stimulirana.
56,"Zakoni o obdavčenju, ki smo jih obravnavali včeraj, zakoni s področja delovnih razmerij, ki jih obravnavamo danes, in ostali zakonski paketi, ki bodo morali celoviti gospodarski sistem postaviti popolnoma na novo osnovo kot pa je to danes, bodo šele ustvarili klimo in razmere, v katerih se bo začel ustvarjalni proces in bodo začeli nastajati novi programi."
26,"Predlagam, da se ta zakon podpre, ker se bo s tem rešilo vsaj še nekaj, kar mislim, da se v današnjih katastrofalnih razmerah rešiti še da."
1,Hvala.
2,Gospod Mak.
12,Nisem nameraval priti pri tej točki in niti nisem kaj posebej pripravljen.
7,"Pa bom kar tako poskušal, na kratko."
13,Sem socialdemokrat in Socialdemokratska stranka ima kot eno od poudarjenih točk socialno komponento.
21,"Istočasno sem pa približno dva meseca v vodstveni ekipi velikega podjetja, ki smo ga sprejeli praktično na dnu; tik pred propadom."
21,"Bojim se sam sebe sedaj, ko bom diskutiral, da se bom zapletel med socialo in med delovnim mestom, ki ga opravljam."
27,"Zato bom v začetku, da ne bom potem pozabil, poudaril, da odločno podpiram zakon, kakršnega je pripravila vlada, čeprav se bom poskušal vrniti tudi na drugo komponento."
14,Namreč kot gospodarstvenika me nihče ne vpraša nič drugega kot samo: podjetje mora splavati.
11,"In sicer vsi vemo, da nima druge smeri kot v Evropo."
26,"V Evropi pa se bomo znašli samo prečiščeni, z znanjem, delovoljnostjo in sposobnostjo, da nekaj ukrenemo, da preokrenemo ta voz, ki je sedaj pač samo tonil."
40,"Napravili smo v teh dveh mesecih med drugim tudi sledeče: prešteli smo se in po analizah, ki smo jih naredili, sami in tudi tuje organizacije, smo ugotovili, da nas je podobno kot praktično pri vseh drugih podjetjih, približno 40% preveč."
40,"Ni organizacije, ki bi lahko teh 40% z ne vem kakšnimi metodami vključila, ker jaz vam povem, da ob delovnem stroju je lahko en Janez priden, pa okrog njega 3 Franclji zabušavajo, ker nimajo kaj delati, še on priden neha."
17,"To se pravi, mi ugotavljamo, da nas je ob strojih samo toliko, kot nas proces resnično rabi."
36,"No, ko smo se pa prištevali, kakšni smo, smo ugotovili, da je 40%, zanimivo, da% približno odgovarja, da nas je 40% med nami takšnih, ki imajo samo osnovno-šolsko izobrazbo, od tega pa polovica niti ne dokončano."
17,"Smo podjetje, ki pač imamo v proizvodnem programu visoko tehnologijo, ki naj bi jo prodajali na zahod."
108,"In s takim delavskim razredom jaz osebno in moji kolegi preprosto ne vidimo usmeritve proti zahodu, zato smo se odločili, in zdaj bom rekel tako in tisto, kar bi rad poudaril, v sodelovanju s sindikati, nekajkrat smo se sestali s sindikati, vsemi tremi in na vseh nivojih in smo se nekako skupaj dogovorili, da bomo te ljudi, ki nimajo šolske izobrazbe, so pa višek in kakor hočemo to razumeti tako in tako so nam breme, smo se odločili, da bomo pač to breme si še malenkost povečali v podjetniški želji, da bi čez določen čas dobili prave kadre, zato smo se odločili, da bomo te kadre preprosto prešolali."
55,"Dogovorili smo se z republiškim sekretariatom za šolstvo, namreč nismo za to, da prešolamo po sistemu, ki je nekoč veljal, da smo imeli tako imenovano z delom pridobljeno in ne vem kako se je to imenovalo; to pomeni, da smo si en drugemu vpisali fakultete, ki niso nobenemu koristile in zato smo taki kot smo."
42,"Mi smo se dogovorili, da bodo naši delavci v skrajšanem procesu namesto v treh v dveh letih, vendar ne ob delu, iz dela bodo šli v proces prešolanja in tisti, ki bodo to šolo naredili jih čaka pri nas ponovno delovno mesto."
23,"Čez dve leti, ker takrat bomo, drugače itak nismo uspešni, takrat bomo mi v ponovnem zagonu in bomo še kako potrebovali te delavce."
40,"Tisti delavci, ki bodo pa v tem prešolanju se izgubili, mislim, ker ne bodo pripravljeni delati; mislim jaz smatram to delo, da se bo učil, tisti bo pa žal, pa sindikati ste veseli ali pa ne, tisti bo pa odletel."
26,"Ker tisti, ki se ne bo uspel izšolati, bo v določenem procesu sam odstopil in se bo znašel v vrsti tistih, ki bodo na socialnem programu."
1,Hvala.
1,Hvala.
2,Gospod Aksentijević.
6,"Gospod predsednik, spoštovane kolegice in kolegi!"
7,Med diskutanti in kolegi smo poslušali direktorje.
54,"Vidim v vsakem od njih željo, da v svojem podjetju, v svoji delovni organizaciji, se govori, da ne dovoli, da niti en delavec ne gre iz podjetja, da ne bo vržen na cesto, ne pade pod cesto, tako kot je rekel kolega, dokler se mu ne da vsaka možnost, da z delom zasluži to."
11,"To je vidite želja naših tovarišev, gospodov direktorjev za svoje podjetje."
6,In to je lepo in prav.
48,"Jaz se strinjam, da se vsak v svojem podjetju tako postavi in mislim, da je potrebno, da se in družba in država tako obnašata nasproti svojemu delavskemu razredu, kot ti naši direktorji, ki so nam obljubili, da ne bodo dovolili, da nobeden po krivici ne gre na cesto."
32,"Obenem me pa moti ko zagotavlja, da bo vsakega svojega zadržal maksimalno, da istočasno je za trdo varianto, to se pravi za metanje na odlet, za tisto, kar nam ponuja ta zakona."
9,"V nuji spoznaš prijatelja, je enkrat rekel gospod Šter."
27,"Popolnoma podpiram izvajanje in ugotovitve gospodov iz sindikata in hvala bogu, da so enkrat dojeli, da morajo zastopati interese delavstva; naš narod pravi ""bolje ikad nego nikad""."
18,"Delavci in vsi mi ostali, novo družbeno ureditev smo sprejeli, ureditev ki jo simbolizira ta naš večstrankarski parlament."
12,"To je svobodni trg, tržno gospodarstvo, konkurenca kvalitete življenja, ne kvalitete revščine."
28,"V narodu se sistem, ki smo mu ga namenili, dojema kot sistem, ki bo dal boljšo kvaliteto življenja, ki bo dal tisto, kar bivši sistem ni mogel nuditi."
24,"Ta bivši sistem, imenovali smo ga delavska država, v njem se je rodil in razvijal ta naš novi sistem, ki ga danes hočemo uvesti."
29,"Tu so se rodili naši obrtniki, privatniki, ti, ki so v tem preteklem sistemu nekaj dosegli in pokazali pota, kam naj nas pelje to tržno gospodarstvo in ta sistem."
39,"Zdaj smo tega našega delavca pripeljali v situacijo, da tisto, kar je več let ustvarjal, na svobodnem trgu proda po zelo nizki ceni, da bi mogel nekdo postati gospodar tega, da bi si prilastil tisto, kar je bilo njegovo."
13,"Naloga vseh nas, vseh tistih je, da tega delavca ne vržemo na cesto."
37,"In zato sem iskreno, da se in država postavi kot ti naši direktorji, da damo vsakemu možnost, da se v teh pogojih prestrukturira, na novo pripravi za delo, ki mu ga v tej naši situaciji lahko ponudimo."
10,"In zato mi je najbližja ta blažja, ljudska, civilizacijska varianta."
1,Hvala.
1,Hvala.
14,"Vseeno se mi zdi, da tisti poslanci, ki še niste razpravljali, naj imajo prednost."
5,"Gospod Avberšek, potem pa samo..."
4,Samo tule bi lahko.
5,Očitno sem bil napačno razumljen.
27,"Jaz razumem pod trdo varianto predloženi zakon, ne pa, da bomo delavce na cesto metali, ker tudi ta zakon ne predvideva, da jih bomo metali na cesto."
15,"Ta zakon je tak, da se bomo pokrili s tako dolgo odejo, kakor dolgo imamo."
6,Sicer bomo morali pa noge skrčiti.
1,Hvala.
4,Razpravljati želi Boštjan Kovačič.
5,Jaz imam tudi samo repliko.
8,"Mislim, da ni socialnih pravic brez socialnih fondov."
3,Imam konkreten predlog.
27,"Če samo za 1% zmanjšamo tiste 3% prometnega davka, ki so direktno namenjeni za armado, s tem bi mislim da dobili solidno materialno osnovo za socialne programe."
0,.
2,Hvala lepa.
1,Hvala.
4,Dajmo se nekaj dogovoriti.
15,"Oprostite, v primeru, da katerakoli stranka sklicuje seje med sejami zborov, bom jaz prekinil sejo."
4,In gremo lahko domov.
3,Ne dovolim tega.
15,"Zaradi tega, ker saj smo vendar tu poslanci in ne pa ne vem kaj drugega."
9,Dajte se pogovarjati o teh stvareh izven sej zborov.
5,Ne mi zameriti za to.
31,"Je že tako težko, ker se nekateri odbori sestajajo, ampak dobro, to je procedura, ker pač moramo nekatere stvari uskladiti, ne pa da skličemo, potem pa je res bolje, da prekinemo."
3,"Gospod Starc, razprava."
4,Spoštovane kolegice in predsedstvo.
9,"Znašli smo se v situaciji, ko moramo popravljati zgodovino."
21,"Če bi mi na nek evolucijski način, organski se razvijali, verjetno bi stvari ne bile tako travmatične, kakršne šele bodo nastale."
41,"Namreč bojim se, da večina ljudi niti v sanjah ne sluti, kako se bodo dogodki razvijali v naslednjih letih, v naslednjih mesecih, v naši in v vseh teh vzhodnoevropskih družbah, ki so postale žrtev zgrešenega zgodovinskega modela oziroma ene zgodovinske zablode."
23,"In tu, v tem trenutku si kakorkoli poskušati nabirati ali volilne točke ali demagogijo igrati in take stvari, mislim, da je zelo nepošteno."
24,"Ampak moramo zelo pošteno v tej situaciji, z vso modernostjo, z vso korajžo, z znanjem in vsemi izkušnjami, kako čimbolj preprečevati še hujše zlo."
47,"Jaz mislim, da je mogoče tudi naša dela še relativno, poleg Vzhodne Nemčije, katero bo enostavno rešila Zahodno Nemčijo, čisto tehnično operativno jo bo rešila, mogoče ima naša dežela verjetno najrealnejše možnosti, da relativno s čim manj krvi, solza zopet pride v en normalni organski zgodovinski tok."
28,"Vi veste, da v Sovjetski zvezi so že milijoni in milijoni ljudi lačnih, tradicionalno, fizično lačnih, ker nimajo kaj jesti; isto velja za Romunijo, Bolgarijo in tako naprej."
5,In to je šele začetek.
24,"Ga ni človeka, ki zna predvidevati, kako se bo zadeva odvijala, to ni mogoče predvidevati, kaj šele pisati neke socialne programe in take stvari."
49,"Mi skušamo sedajle zgraditi nov sistem v teh parih mesecih, jaz mislim, da smo že zabili nekaj klinov novega sistema, ki nam bo eventualno pomagal, da se skušamo vklopiti v normalni, sodobni, družbeni tok; in tudi včeraj smo obravnavali en pomemben segment temeljev tega sistema, to je davčni sistem."
19,Lahko bi ne imeli nobenega davčnega sistema in bi enostavno skratka se v družbi obnašali kakor vemo in znamo.
20,"Tržišče, davčni sistem je tudi nastal ravno zaradi tega, da to tržno stihijo, da to tržno krutost kolikor toliko omili."
36,"Na eni strani omili veliko nesocialo, nehumanost, na drugi strani, da skozi nek mehanizem na kolikor toliko optimalen način skuša motivirati ali zagotavljati proizvodne faktorje, da ustvarjajo novo bogastvo, da ustvarjajo novo ekonomsko tržno vrednost novega."
31,"To je temelj tega davčnega sistema, katerega je gospod Kranjc, moram reči nam zelo lepo podal in je potem samo vprašanje, kako bomo mi skozi razne politike aplicirali ta davčni sistem."
5,To je potem stvar izvajanja.
24,"Drugo področje, no in še eno spoznanje, ker ta materija, o kateri sedajle govorim, je povezana z davčnim sistemom, ne more eno brez drugega."
23,"No in eno spoznanje v zadnjih desetih, petnajstih letih je bilo ravno ta prevelika želja po sociali in to je tipično socialno-demokratski model."
79,"Dragi kolega, jaz nisem social-demokrat, ta social-demokratski model je v zadnjih 15. letih pripeljal zahodno družbo v krizo, je pripeljal v inflacijo in tako naprej in ta zgodovinski odmik proč od tega, proč od velike države, proč od velike sociale, skozi to je enostavno morala iti in je šla vsa razvita industrijska družba, ki je izvedla v zadnjem desetletju tako imenovano antidavčno revolucijo, ker je morala drastično znižati davke, ker so davki začeli vse skupaj dušiti; to so naredili."
6,Mi bomo morali tudi to narediti.
55,"Mi smo se včeraj pogovarjali, jaz mislim, da bomo tukajle, v tem zboru, ne v ostalih zborih, oni teh zadev še ne razumejo in so daleč od tega, bomo zelo kmalu dojeli konsenz, jaz računam skupaj z zbornico, da bomo enostavno postavili tisti plafon, delež družbenega proizvoda narodnega dohodka, kolikor ga lahko redistribuiramo preko davkov."
8,"Jaz mislim, da bomo prišli skupaj zelo kmalu."
39,"In znotraj tega bo vsa ta dejavnost, kateri se mi kot posameznik odpovedujemo, da jo prenesemo na državo, da ona namesto nas te zadeve ureja, se bo urejalo vse ostalo, se bo moralo vsako podjetje, vsak posameznik tržno reševati."
23,"Tudi vsak posameznik s svojim delom bo pač postal tržni subjekt, ki bo moral prodajati svoje delo tistemu, ki ga bo pripravljen kupiti."
22,"To je osnova vsega tega; pri tem se začne, s tem se začne in mi smo to pozabili, oziroma smo to izničili."
18,"Tukajle so nekateri kolegi podali, da se v bistvu sedaj mi v podjetjih ukvarjamo vsi z istim problemom."
38,"Mi smo sedajle pri tem, ali dopustimo, da enostavno podjetje propade, ker večina podjetij gre v to smer, enostavno, tako kot je sedajle podjetje ne more več funkcionirati; ali propade v celoti ali reši, kar se rešiti da."
4,Samo ta dilema je.
44,"Tako, kot je to v našem primeru, mi imamo 1400 ljudi, pa smo letos znižali za 200, skratka nobenega nismo vrgli, kot se temu reče, ampak vse mogoče stvari smo delali, eni so dali odpoved, eni so šli predčasno v penzijo, nobenega nismo odpustili."
7,Mi delamo sedajle projekte za prihodnje leto.
20,"Projekcije, mi moramo za 50% povečati izvoz in proizvodnjo in za 30% znižati število zaposlenih, če hočemo da bo izvoz."
50,"Za 50% moramo povečati izvoz in proizvodnjo in za 30% moramo znižati število zaposlenih, da pridemo skozi (in to predvsem tako imenovanih režijskih delavcev, ne govorim o delavcih v neposredni proizvodnji, tam je zadeva tehnološko zelo precizna, problem je v režijcih); mi moramo to narediti, ali pa vse skupaj propade."
24,"Ampak mi bomo poizkusili to narediti, ampak če nam ne bo uspelo, bo pa vseh 1400 ljudi izgubilo delovno mesto, ne pa samo 300."
16,To je naša dilema; zelo podobna je pri sleherni tovarni in pri družbeni državi kot celoti.
22,"Jaz mislim, da je tudi ta varianta Izvršnega sveta še vedno dobrohotna, zelo nežna, zelo mehka, zelo lepa, ta varianta Izvršnega sveta."
28,"In jaz bi bil zelo vesel, v imenu vseh, če bi nam uspelo s to varianto Izvršnega sveta čim manj krvi in čim manj solza pretočiti prihodnje leto."
7,"Samo se bojim, da ne bo tako."
32,"Tudi tisto, kar je rekel kolega iz Litostroja, ja oni programirajo in tako naprej, skratka on ve kaj bo čez dve leti v Litostroju; vsi tega ne vedo in ne morejo vedeti."
9,"To je narava tržne ekonomije, da ne more vedeti."
30,"To je to, ker to terjamo, tako kot smo terjali tudi davčno reformo; vseskozi smo terjali tudi to, da se sprosti tržišče delovne sile in tukajle se bodo ljudje zdiferencirali."
44,"Smo mi to terjali in jaz sem vesel, da je to prišlo, da je to spoznanje dozorelo, ker mi smo namreč po koščkih rezali rep, in ga nismo odsekali do kraja in smo vsakokrat en košček mu odsekali in samo mijavkal je ta maček."
19,"Sedajle jaz mislim, da smo prišli v tistih normah - 6-mesečna plača, da damo nekomu to, mogoče bomo še zmogli."
12,"Katera tovarna pa je zmogla 24 plač dati ljudem, da jih odpusti?"
21,"Mislim, da je to zelo zelo mehka varianta in bi bil zadovoljen, da bi uspela ta mehka varianta od Izvršnega sveta."
2,Hvala lepa.
4,Besedo ima gospod Židanik.
28,"Sem za dopolnitev zakona o delovnih razmerjih, vendarle kot zdravnik in kot socialist ne morem mimo osebnih in družinskih travm, ki so posledica nezaposlenosti oziroma izgube delovnega mesta."
13,"Namreč mi vsi dobro vemo, da je pomembna sestavina zdravja tudi socialna komponenta."
26,"Zato mora biti ena od prioritet vlade, da najprej ponudi ustrezen socialni program, takoj nato pa vzpostavi pogoje, da se armada nezaposlenih ustrezno in obvezno aktivira."
1,Hvala.
1,Hvala.
2,Gospod Toplek.
3,Bom zelo kratek.
25,"Govorim o dopolnilih zakona o delovnih razmerjih, vendar, če smo dosedaj poslušali večino govornikov, človek ima občutek, da govorimo le o delovnih razmerjih v gospodarstvu."
34,"Smo res prepričani, da je na drugih področjih s produktivnostjo vse v najlepšem redu, da število delavcev odgovarja oziroma število zaposlenih odgovarja obsegu in kvaliteti nalog, ki jih je na teh področjih treba izvajati."
26,"Ste že kdaj mogoče slišali koga iz državnih organov, da tako prostodušno priznava nujnost zmanjšanja zaposlenih, kot so to pred menoj naredili nekateri moji kolegi direktorji?"
8,"Jaz tega do danes nisem slišal, kvečjemu obratno."
39,"Če se spomnite je včeraj minister Kranjc govoril o tem, koliko bi jih še bilo treba v Sekretariatu za finance dodatno zaposliti in verjetno bi bilo potrebno zaposliti še kje, če bi poslušali seveda tiste, ki posamezna področja vodijo."
53,"Vzrok je prav gotovo v tem, da se mi v industriji znamo in moramo primerjati s tem, kar zunaj smatrajo za normalno, kar pa verjetno v tej državi, z vsemi njenimi organi, ali kakorkoli se že imenujejo, dosedaj ni bilo potrebno ali pa ji verjetno primerjav, tistih, ki se smatrajo za normalne, zmanjka."
69,"Ne glede na ta moj uvod, da ne bo nesporazuma, smatram, da je dopolnila k temu zakonu potrebno sprejeti, potrebno sprejeti, vendar ga je treba izvajati povsod, ne pa s prstom kazati samo na gospodarstvo, ne za brezposelnost za gospodarstvo, pri tem pa pozabiti, da marsikateri od teh tako imenovanih preveč zaposlenih v gospodarstvu naredi vsaj dvakrat, trikrat toliko kot nekateri, ki s prstom kažejo nanj, da je odvečen."
1,Hvala.
1,Hvala.
4,Še kdo od poslancev?
3,"Gospod Plohl, replika."
1,Prosim!
16,"Jaz bi tu dal repliko na prejšnje govore in bi hotel povedati, za kaj dejansko gre."
36,"Na primer, če se ta zakon sprejme, normalno slej kot prej, v zahodnih državah so ti zakoni odvisni tudi od vsebine, ker veže se šele naslednji zakon na te stvari, če se ta sprejme o odpuščanju."
40,"Gre prvenstveno za stvari; na primer v podjetju, v katerem delam jaz, je bila lani, imeli smo štiri ali pet direktorjev, letos pa, ko nas je bilo štiri ali pet TOZD, letos smo šli v enovito organizacijo, imamo 18 direktorjev."
23,"Se pravi, vem za drugo podjetje, kjer naj bi direktor razpustil razvojni oddelek, veliko podjetje in bo imel en privatnik naš razvojni oddelek."
8,Se pravi probleme je treba reševati v celoti.
16,"Na primer, če se bo sprejel ta zakon, moramo zahtevati razvojni program, se pravi slovenskega gospodarstva."
12,Vsako podjetje mora narediti svoj lastni razvojni program in vse te stvari.
11,"Potem, davčna politika se mora spremeniti, se pravi cela kompleksna zadeva."
26,"Šele takrat, ko je jasen tudi socialni program, da se vidi v kaj gremo, kaj bo delavce čakalo, takrat lahko dejansko rečemo, da smo nekaj naredili."
13,"Danes se spravljati na delavce, reči, v našem podjetju jih je 1000 preveč."
1,Zakaj?
4,"Zato, ker ni dela."
3,Zakaj ni dela?
7,"Zato, ker se ga ne zna najti."
7,"Se pravi, se bo odpustilo 1000 delavcev."
12,"Čez pet mesecev bomo prišli, bodo rekli, še 500 delavcev je preveč."
1,Zakaj?
4,"Zato, ker ni dela."
5,In jih bomo odpustili 500.
9,Na koncu bo ostal samo en direktor ali dva.
6,"Na primer, poglejmo še te stvari."
50,"Sindikatu marsikje v podjetju sploh ne pustijo, da bi sodelovali na teh skupnih točkah oziroma vodstvo podjetja pripravi vse, se pravi sindikat mora dati soglasje oziroma sindikati ne smejo na delavskih svetih dati svojih mnenj, ponekod celo ne smejo priti, da bi se njihova sindikalna mnenja na delavskem svetu razpravljala."
12,Ravno o tem sem se včeraj pogovarjal tudi v enem našem podjetju.
15,"Dejansko gre za to, rešiti moramo mi samo gospodarstvo in to mora biti strokovni pristop."
5,In hotel sem povedati eno.
6,Kje so kriteriji za uspešno poslovanje?
1,Direktor.
13,"Ker oni bodo samo odpuščali, ni dela, odpustimo, ni dela; naslednja runda odpustimo."
35,"Se pravi, potrebno je v skladu s tem narediti nekaj drugega, postaviti tudi merila, tudi direktorji, kdo garantira oziroma vodilni delavci kdo garantira, da so ti najboljši oziroma, da se bodo ti njihovi programi izvajali."
4,Sindikati nas bodo reši...
5,"Gospod Boštjančič, ne tak nivo."
15,"Gre za to, enostavno obstajata dve strani, to je normalno, sindikat - stran delavcev pa direktorji."
6,Tudi na zahodu imamo te stvari.
5,Lastniki podjetij pa njihovi menadžerji.
26,"To sem hotel povedati, da v kolikor ne bomo kompleksno pristopili k stvari, bodo v glavnem delavci tisti, ki bodo krivi in dejansko vse posledice nosili."
5,Gre še za eno stvar.
5,Prehajamo v tržni sistem gospodarstva.
16,"Rad bi vprašal, delavci so bili oziroma vsi državljani smo bili lastniki te neidentificirane družbene lastnine."
5,Govorilo se je o neidentificirani.
3,To ni res.
6,"Ve se, kdo je bil lastnik."
7,En drug problem je te družbene lastnine.
15,"Družbena lastnina ni bila deljiva, ne pa, da se ni vedelo, kdo je njen lastnik."
15,"Brez privolitve delavcev se dejansko gre v razprodajo podjetij, čeprav vsi vemo, da moramo iti."
28,"Se pravi, jaz mislim, da bi ena prava pravna pot verjetno bila referendum o tem, da se izrečemo, da gremo v tržno gospodarstvo in šele na osnovi tega..."
12,"To ni replika, to je pa zdaj že razprava o naslednjih točkah."
1,Dobro.
24,"Bom jaz to končal, samo hočem te stvari povedati, da dejansko se dogaja to, da bodo delavci hlapci Jerneji, tega pa ne smemo dopustiti."
11,"Jaz mislim, da se zelo motite in da zelo grdo govorite."
9,Takšne konstatacije v tem zboru sploh ne morem sprejeti.
24,"In poleg tega, če bomo ostali pri teh kompleksnih ocenah, bomo ostali pri preteklih štiridesetih letih, ker smo se lahko vsi za vse skrili."
11,"Individualno je treba opredeliti, kdo kaj dela in kdo kaj zna."
12,"In na kraju vseh krajev videti, ali je zaslužek ali pa ni."
4,Gospod Boštjančič še vseeno.
9,"Jaz priznam, da je med direktorji dosti deviantnih oseb."
40,"Lahko sem tudi jaz med njimi, osebno tudi, ker sem nor, da sem toliko let direktor - 22 let sem direktor - in da sem ob tem družbenem premoženju vztrajno preganjal ljudi, da bi se zavedli svojih dolžnosti in malo manj pravic."
11,"Samo, kje imate pa garancijo, da ni med sindikalisti deviantnih osebnosti?"
13,"Sedaj ste se prvič združili. 45 let ste nam jajca razbijali, 45 let."
23,Kaj ste delali in kje ste bili in sedaj se s tistim obrazom upate danes pred tem zborom pojaviti za neko mehko varianto.
17,"Z vašo pomočjo in vašim soglasjem smo tudi do tega prišli, do česar se danes dotikamo, dna."
10,"In še nam ne dovolite, da bi zdaj začeli reševati."
11,"Vam še to povem: nisem v podjetju, ki je odpuščalo delavce."
10,Imamo 500 ljudi in imamo 54 ljudi za določen čas.
13,"Morda pa se ne zavedate nekaterih primerov, ker ne pogledate stvari v dno."
1,Glejte!
16,"Navajate Avstrijo, navajate Nemčijo in navajate pravice delavcev, ne navajate pa pravice brezposelnih, o dolžnostih brezposelnih."
15,"V Gorici, ko je bilo treba obirati hruške, so dali razpis, 1200 ljudi je brezposelnih."
7,"Dobili so 3 za hruške obirati, tri."
25,"Ali je bila prenizka plača, ali so delali v Italiji, ali so delali ne vem kje; me ne briga, tri so dobili od 1200 ljudi."
3,Podatki so jasni.
16,"Moj kadrovski, sem ga naprosil, da še dobi delavce, ker je v Ajdovščini 420 brezposelnih ljudi."
11,"Mi je včeraj zjutraj prišel povedat, je rekel, ne morem več."
15,"Nobeden noče delati. 420 brezposelnih, med njimi ni dobil niti enega, ker imamo nujne obveze."
14,"Se pravi, da ne spadam med direktorje, ki preganjajo delavce in ki odpušča delavce."
17,"Nisem tega delal in tudi tega ne bom delal, ker znam priskrbeti delo in ga imamo preveč."
20,"Drugo je pa državna politika, monetarna, kurs itn., kjer se splača ljudi poslati domov, ker je cenejše kot da delajo."
5,Samo vi morate biti realni.
13,"Vaše sindikalne pogodbe postavljajo take zahteve pred nas, da je boljše fabriko zapreti."
20,"Saj znate računati, saj to so tiste štiri osnovne operacije, kjer v Litostroju pravijo, da imajo 40% takih; ne vem?"
21,"Zdi se mi, da so stvari zelo ""simpl"" in vi nočete preprosto nekaterih stvari dopustiti, da bi tekle z normalnim tokom."
32,"Ali pa, prosim, jaz sem za mehkejšo varianto, če gre, in vlada, ne vem kdo, dovoli, da gre toliko podjetij v stečaj, ki so sedaj že blokirana dvakrat, trikrat po 60. dni."
11,"Zdaj nas požira tiste, ki še nismo bili do danes blokirani."
15,"In vam povem, petnajstega, ne vem, če se zavedate tega, petnajstega v Sloveniji je zlom."
2,Dobesedni zlom.
11,"Nima nobeno podjetje možnosti plačati prispevkov, itak repromateriala se ne plačuje."
4,Vse stoji v predalih.
6,Naturalno gospodarstvo je zavladalo v Sloveniji.
12,"Vi mi pa prebirate zdaj Nemčijo, pa Švedsko, pa ne vem kaj."
5,Saj to ni res no.
4,In tukaj druga stvar.
10,"Zakaj državni organi ne bi bili izenačeni s podjetji, gospa."
6,"Kateri so vaši argumenti, gospa poslanka?"
2,Ostermanova je.
5,Zakaj ne bi bili izenačeni?
24,"Zakaj so imeli oni zmeraj prednosti zaradi tega, ker so bili od bivšega režima ljudje zbrani in zaradi tega naj bi imeli več pravic?"
12,Zakaj ne bi bili izenačeni z navadnimi delavci kakor smo vsi ostali.
3,Ne vidim razlogov.
4,In zdaj se izenačuje.
11,"To sem hotela jaz, ampak ta zakon meni tega ne daje."
4,Zato sem to govorila.
5,Meni ni to videti tako.
8,"Če se motim, upam, da mi bo pojasnjeno."
13,"Tukaj imamo sekretarko, ki bo povedala, kjer razlaga, da se te stvari izenačuje."
21,"In sem za to in večno sem bil za to, da se izenačijo in da se ne dela krivic različnim organom."
15,"Če ne, bomo razpravljali o tem, da se to izenačuje, da kvečjemu te stvari popravimo."
19,"Samo prosim vas, ne zavlačujmo stvari, kar nam dokazuje, dokazujemo, ne vem, narodu ali delavcem, da ne poznamo situacije."
11,To je pa najbolj žaljivo kar mora biti za poslovni svet.
16,"Gospod Boštjančič je iz replike napravil razpravo, kar je imel tudi pravico, ker je prvič razpravljal."
3,Želi še kdo?
24,"Je pa, če se zdaj že smejete, je pa prinesel tudi v naš zbor nekaj iz onega življenja, kot so rekli v DPZ, seksualnega."
4,Želi še kdo razpravljati?
17,"Če ne, bi prosil gospo Belopavlovičevo, namestnico republiškega sekretarja za delo, da bi odgovorila na nekatera vprašanja."
1,Hvala.
30,"Jaz mislim, da je tudi iz te razprave jasno, da je bil predlagatelj upravičeno v precepu, ko je ponudil ta zakon, ker se tu tepeta dva interesa: podjetniški in socialni."
32,"Jaz moram povedati, da ni slučajno, da smo mi oba zakona predložili skupaj in v istih fazah, kot se to pravi kot osnutka, zakon o delovnih razmerjih in pa zakon o zaposlovanju."
42,"Če ta zakon, o katerem ste zdaj razpravljali, o spremembah zakona o delovnih razmerjih, zasleduje bolj podjetniške interese, moram reči, da pa ta drugi zakon o zaposlovanju zasleduje socialne interese in da se te stvari potem kompenzirajo in se skladno peljejo naprej."
11,"Jaz razumem tudi skrbi vseh sindikatov, ki so se danes pojavili."
24,"Nezaposlenost je hud problem, ampak pod zaposlenost, neproduktivna zaposlenost je ravno tako hud problem, ki lahko pripelje do istih oziroma do še večjih zlomov."
61,"Mi vidimo, da tam, kjer teh presežnih delavcev ni mogoče reševati v takšnem obsegu, ko se pojavljajo s takimi pravicami, ki jih imajo v obstoječem sistemu, to se pravi s temi pravicami za dve leti, prihaja do stečajev in pridejo vsi delavci na cesto, da rečem poenostavljeno, to se pravi, da ne rešimo niti zdravega dela, ampak enostavno potopimo celo organizacijo."
11,Opozorjeno oziroma govora je bilo precej o mehki in trdi varianti.
33,"Jaz te razprave nisem niti razumela, trda varianta pa mehka varianta v smislu tega zakona, čeprav je bilo rečeno s strani Svobodnih sindikatov, da bi ta predlog lahko z njihovimi pripombami nekoliko zmehčali."
16,Jaz sem bolj razumela to trdo ali mehko varianto v tem smislu: angleški pa nemški sistem.
35,"Če govorimo o teh primerjavah, mi sledimo mehkejši varianti, to se pravi, mi sledimo v bistvu nemškemu sistemu, tistemu ki zagotavlja socialno varstvo, seveda tudi preko zaposlovanja, pa preko teh državnih institucij in državnih sredstev."
9,"Mi, ko smo pripravljali te zakone, smo gledali Evropo."
17,"In tudi po Evropi takih pravic oziroma takih obveznosti delodajalci, kot jih imajo zdaj pri nas, nimajo."
58,"In to so očitki, ki jih dobivamo od vseh, ki bi bili eventuelno pripravljeni vlagati v naša podjetja, tja do predstavnikov Svetovne banke, katerih eksperti hodijo sem in se oglašajo tudi v Izvršnem svetu, tudi v resornih organih in trdijo, da so te pravice v bistvu velike oziroma prehude, da dejansko jih v takem obsegu ne moremo zagotavljati."
5,Opozorjeno je bilo na konvencije.
33,"Moram reči, da poznamo mi konvencije, ki smo jih ratificirali, vseh 75, ki se na to področje nanašajo in zato moramo ugovarjati tem pomislekom, da nismo upoštevali konvencij oziroma, da jim ne sledimo."
30,"Vloga sindikata, vloga predstavnikov delavcev ali preko organov upravljanja ali izven tega, kjer pač predstavnikov delavcev v organih upravljanja ni, kjer ni delavskih svetov, je pri sprejemanju socialnega programa zagotovljena."
23,"Poglejte četrti odstavek 31. člena; jaz mislim, da pa je socialni program v bistvu tisti najbolj bistven element celotnega postopka v tem delu."
21,"Lahko se pogovarjamo tudi o tem, da predstavniki sindikata odločajo kadar gre za druge; je seveda tudi te stvari možno proučiti."
22,"Je pa vprašanje koliko oziroma kako bomo potem prišli do odločitev, koliko časa bo trajalo konkretno, da bomo do ene odločitve prišli."
33,"Moram reči, da tudi to, kar je v zvezi s konvencijo, pa se je nanašalo v bistvu na razloge, da razlogi niso dorečeni oziroma niso navedeni, da so bili boljši v obstoječem zakonu."
43,"Razlogi so pravzaprav povzeti popolnoma po konvenciji 158; gre za tehnološke, operativne, organizacijske razloge, za ukrepe družbenopolitične skupnosti - res pravimo tudi podobni razlogi - vseh možnih razlogov, ki pa so še vedno opravičljivi za te namene pa resnično v enem zakonu ni mogoče našteti."
14,"Je pa 36.c člen, če ga natančno preberete, določa, mislim točno zahteva obrazložitev."
36,"Obrazložitev teh razlogov v vsakem konkretnem primeru, v vsakem konkretnem sklepu, ki ga bo delavec dobil in potem v tem primeru kot v vseh ostalih primerih, veljajo vsi postopki o varstvu pravic do Sodišča združenega dela."
33,"Skratka v vsakem konkretnem primeru se lahko potem ta delavec tudi toži in se ugotovi, ali so taki razlogi dejansko bili ali jih ni bilo in je šlo v resnici za kakršnokoli šikano."
38,"Mogoče bi odgovorila samo še na te pripombe, ki so bile s strani parih delegatov rečene, mislim, da je gospod Arzenšek govoril, da sprejemamo začasne zakone in da bi se morali enkrat v zvezi s tem tudi opredeliti."
17,"Tukaj ne gre za začasen zakon, tukaj gre v bistvu za nujne parcialne spremembe enega sistemskega zakona."
38,"Verjetno bo tudi v sistemu, kot ga bomo predložili v prihodnosti, ta del na podoben način urejen, skratka gre za neko prehodno rešitev, gre pa za rešitev, ki jo je treba predhodno urediti oziroma preurediti kot nekatere ostale."
47,"Mislim, da je tudi gospod Starc govoril o posegih v zakon precej globje, o upravljanju, odločanju, lastninjenju, tudi od sindikata smo te pripombe dobili, tudi gospa Ostermanova mislim, da je v tem smislu govorila, da bi morali prej imeti še zakona o lastninjenju, o sindikalni organiziranosti, upravljanju."
12,"Jaz sem mislila, da sem nekaj od tega v uvodu že povedala."
39,"Mi se zavedamo, da je to problematika, ki jo bo treba urejati, samo če bomo čakali na ta del problematike, potem resnično lahko tudi s tem zakonom še čakamo, če sem optimistična, 8, 9 mesecev ali pa celo leto."
23,"Potem je bila pa še ena konkretna pripomba gospoda Pušnika, ki se je nanašala na ta prehod iz začasnih presežkov v trajne presežke."
27,"Bistveno pri tem, ali gre za začasni ali trajni presežek, je razlog in kadar se ugotovi, da se bodo stvari lahko reševale, potem gre za začasne presežke."
12,"Ni treba, da so začasni presežki prvo, potem pa prehajajo v trajne."
53,"Če se ugotovi, da dela za te delavce ne bo, da ni perspektive, da se ne da ne prestrukturirati, ne organizacijsko nič narediti v tej organizaciji, potem se bodo pač ti delavci, se jih bo opredelilo kot trajne presežke in seveda bo ta postopek za njih stekel, to se pravi tistih 6 mesecev."
8,"Mislim, da sem na en del poizkusila odgovoriti."
12,Naša sekretarka bo pa verjetno še kaj več povedala o socialnih programih.
3,"Hvala, gospa Belopavlovičeva."
4,Bi še gospa ministrica?
5,"Lepo pozdravljeni, hvala za besedo."
29,"Nisem se mislila oglasiti, glede na to, da imam tukaj sodelavce, ampak moram reči, da ste me s svojo razpravo, kolikor mi jo je uspelo poslušati, sprovocirali k debati."
16,"Namreč, pa ne bi rada zavlačevala, samo nekatera videnja bi rada povedala, tako vladna kot svoja."
16,"Mislim, da se bo s spremembo tega zakona odgovornost, hkrati seveda s pristojnostmi poslovodnih delavcev, zaostrila."
7,In da jo bodo tudi znali nositi.
22,"Seveda kolikor je kje kakšna kadrovska napaka, pa da za to delo niso zreli, to je stvar drugih mehanizmov, ne tega zakona."
63,"Ampak v tem majhnem slovenskem prostoru, geografsko zelo razbitem, kjer imamo vrsto zaprtih kotlov, ljudje niso mobilni, navezani so na svoje življenjsko okolje, na hiše, ki so si jih zgradili ipd., je verjetno vsak direktor izjemno kratkoviden in nerazmišljen, če ob prestrukturiranju, iskanju razvojnih programov in spremembah programov ne razmišlja o tem, da so delavci v bistvu produkcijski faktor in en vir razvoja."
32,"Tisti, ki bo tako ravnal, da ne bo o tem razmišljal, mislim, da mu je kratko življenje in bivanje poslovodenja, pa tudi po vsej verjetnosti bo nekaj primerov zelo hitro spametovalo ostale."
15,"Je pa mislim dosti velika zaveza v teh programih, pri katerih sodelujejo tudi vsi zainteresirani."
31,"Torej nisem tako velik pesimist, kar zadeva hitro in nekontrolirano povečevanje brezposelnosti, ker mislim, da bo to stvar dinamičnih odvijanj procesov prestrukturiranja, ustvarjanja novih delovnih zmožnosti tudi po vseh ostalih vidikih."
7,Zdaj pa še nekaj okrog socialnih programov.
39,"Se spomnite mogoče, enkrat sem že omenila, da se pripravlja ta socialni program predvsem z vidika države, ki naj zagotavlja tudi neko blaginjo ljudi ali pa vsaj ohranja nek primeren življenjski standard in s socialnimi posegi za to skrbi."
30,"Mi bi lahko to že predložili, napisano imamo, kar zadeva vse tiste pravice in programe, ki se peljejo preko Sekretariata za delo in preko Sekretariata za zdravstvo in socialno varstvo."
8,"Da nismo že predložili, sta predvsem dva vzroka."
33,"En vzrok je v tem, ker se pripravljajo zakonske spremembe tako na našem področju, kjer so danes predložene, kot tudi v pripravi je zakon o socialnem varstvu in tam bodo tudi nekatere spremembe."
36,"Drugi istovrstni vzrok je ta, da se pripravlja tudi proračun za naslednje leto, treba je oceniti finančne možnosti, tudi eventualno druge vire financiranja, tako razvoja kot programov, ker vemo, da je naša ekonomska moč relativno majhna."
22,"In predložiti program brez tega, da bi povedali, koliko bo to stalo in kje boš denar dobil, je po vsej verjetnosti brezpredmetno."
45,"Dodali bomo pa še eno komponento, ki jo zahtevate in vi iz poslanskih klopi in tudi sindikati, v kolikor bo to možno, in sicer kako bodo tudi drugi resorji vlade in pa seveda vlada kot celota poskrbeli za razvojno komponento in ustvarjanje novih delovnih možnosti."
11,To bomo dodali in zaradi tega ta socialni program nekoliko kasni.
66,"Če pa si predstavljamo to tako, in jaz mislim, da si vsaj v teh klopeh tega zbora ne, da bomo povedali, koliko bo recimo v določenem roku presežnih delavcev ali pod zaposlenih prišlo ven, iz katerih programov, na katere bodo šli, kdo bo to delal itd., potem mislim, da se prvič varamo, drugič pa, da smo še bolj socialistični in administrativni, kot to očitamo marsikomu drugemu."
2,Hvala lepa.
8,Ali bi potem mogoče potem pri drugem zakonu?
10,"No, lepo prosim, jaz mislim, kaj še menite gospod Tratnik."
20,"Dovolite, da odgovorim na pripombo gospe Ostermanove glede delovnih razmerij oziroma sprememb zakona o delovnih razmerjih delavcev v državnih organih."
35,"Namen predlagatelja ni, da bi zmanjševal pravice glede na ostale delavce, glavni namen predlagatelja je, da se pravice izenačijo, tako da se z 24 na 6 mesecev zmanjša tista doba, kot za vse ostale delavce."
64,"Pripombe, ki so se pa glasile glede intervencije Izvršnega sveta oziroma pristojnosti Izvršnega sveta pri določanju nadomestil in pa kriterijev, so pa sledeče: nadomestila OD in druga nadomestila bodo v skladu z zakonom in je tudi predlagano, da bo v tekstu, ki ga bo Izvršni svet pripravil za predlog zakona, to tudi dopolnjeno, tako da bo stvar bolj jasna in ne bo vzbujala dvomov."
45,"Kar pa se tiče kriterijev za ugotavljanje nepotrebnih delavcev, je pa treba ugotoviti, da je delo v državni upravi specifično, da je Izvršni svet tisti, ki je odgovoren za kompletno delo državne uprave nasproti skupščini in da je Izvršni svet tisti, ki mora določiti kriterije."
16,"Seveda zavedati se moramo tudi tega, da delovna razmerja lahko ureja zakon ali pa kolektivna pogodba."
13,"V gospodarstvu to ureja kolektivna pogodba, za delo v državni upravi pa zakon."
11,"In zakon daje tudi tukaj izhodišče, da Izvršni svet pripravi kriterije."
34,"Kriteriji bodo splošni po zakonu o delovnih razmerjih in pa specifični, ki se bodo nanašali na organizacijo in trenutne potrebe državne uprave, take državne uprave, kot si bo izbrala skupščina ob reformi oziroma reorganizaciji."
16,"Nič pa ne bo zmanjševanja, nič pa ne bo slabših pogojev za delavce v državni upravi."
4,"Upam, da sem odgovoril."
1,Hvala.
3,"Gospa Osterman, replika."
11,Recimo ravno pri kriterijih; tu se recimo sindikatov sploh ne omenja.
27,"Ali imajo možnost sodelovati tudi drugi ali je to zgolj stvar Izvršnega sveta, da te stvari postavi pa konec; ker v tem niso izenačeni z ostalimi delavci?"
25,"Ker v tem 31. ali 36. členu je poslovodni organ vsaj dolžan obvestiti sindikat o programu, ki ga je sprejel, tu pa tega ne govori."
25,"Jaz mislim, da je to zelo nejasno in jaz želim samo to, da zakoni veljajo za vse enako, ne glede na to, kje kdo je."
20,"Že prej sem rekel, da splošne določbe o kriterijih zakona o delovnih razmerjih veljajo tudi za delavce v državni upravi."
15,"Specifika, ki jo pa terja državna uprava, pa seveda mora biti v rokah Izvršnega sveta."
41,"Če bo Izvršni svet ugotovil, da je treba reorganizirati upravo in bo na novo postavil državne organe, bo seveda tukaj od koncepta te organizacije odvisno, kakšna struktura delavcev bo ostala, kakšna bo ta njihova izobrazba, kakšne bodo zahtevnosti del in nalog."
42,"Seveda ob tem, če bo pa možnost izbirati med kadri, tistimi, ki bodo ostali in tisti, ki bodo na čakanju, seveda se bo pa predstojnik organa v konkretnih odločbah pa gotovo obrnil tudi na sindikat, če bo ta deloval v državni upravi."
29,"Predlagal bi, da bi počasi zaključili to točko (saj sem rekel, da to predlagam, še ne zapiram razprave), da bi v zvezi s tem mi vseeno sprejeli tri sklepe."
20,"Dva ustaljena, 1. zbor sprejema predlog za izdajo zakona o spremembah in dopolnitvah zakona o delovnih razmerjih z osnutkom zakona;"
22,"2. zbor nalaga Izvršnemu svetu Skupščine Republike Slovenije, da ob upoštevanju razprave v zboru in v delovnih telesih pripravi predlog zakona; in"
31,"3. zbor ponovno zahteva od Izvršnega sveta Skupščine Republike Slovenije, da do priprave predloga predloži poslancem zbora projekcije razreševanja krize, ki zajema konkretne aktivnosti na področju gospodarstva, javnih služb in sociale."
3,To ste zahtevali.
5,Gospod Studenčnik še želi razpravljati.
4,Jaz bom čisto kratek.
38,"V 29. členu bi želel, da se nekje vnese en moment, kjer bi zaščitil določeno strokovnost, ker vemo, da do zdaj se praktično na tem področju ni nič delalo, bi rekel, tudi to se je kdaj politično usmerjalo."
25,"Da se ne bi zdaj v tem trenutku odpuščanja delavcev dogajalo podobno, bi se mogoče vključila še ena alinea zraven, in sicer v tem smislu:"
55,"""poslovodni organ lahko začasno razporedi delavca na delovno mesto, za katerega se zahteva do dveh stopenj nižja strokovna izobrazba, le, če je delavcu prvi nadrejen,neposredno nadrejen, najmanj enake stopnje strokovne izobrazbe"" in naprej ""in če na delih, za katera se zahteva enaka stopnja in smer strokovne izobrazbe ni delavca, ki zapade kriterijem začasne prerazporeditve""."
34,"Nekaj takega v tem smislu, to bi šlo v 29. člen, prepuščam pa mnenje, kako se ostali strinjate, jaz samo razmišljam o tem, da ne bi pri teh razporejanjih na kadrovskem področju izgubili strokovnosti."
4,Ali lahko še malenkost?
29,"Bilo bi fino, zaradi tega, ker je tule, ne vem v katerem členu točno so zapisani ti odstotki: 10%, 25%, kdaj se kakšen postopek izbere in koga se obvešča."
30,"Zaradi tega predlagam, da bi bilo fino, če bi bilo napisano, da se mora ta plan odpuščanja delavcev narediti vsaj za eno leto vnaprej, da ne bo prišlo do samovolje."
35,"Namreč, s tega stališča, da pojasnim, razmišljam o tem, da ne bi nekdo prvi mesec naredil pod 10%, čez tri mesece pa se bo spet spomnil pod 10%, da bo čimmanj obveščal ljudi o tem."
3,Zaradi samovolje torej.
3,To je razprava.
2,Gospod Berlec.
16,"Replika na tole: Menim, da ta predlog, ki ga je dal gospod Studenčnik, ni najbolj primeren."
1,Zakaj?
26,"Če nekoga premestimo samo za določen čas na neko nižje delovno mesto, s tem njegovim predlogom potem porušimo kompletno hierarhijo, ki jo imamo v delovni organizaciji."
10,Mislim pa to: začasna premestitev tega ne bi smela povzročiti.
1,Hvala.
1,Hvala.
1,Prosim.
11,"Zaradi tretjega sklepa, ki ste ga tam navedli, tisto je nemogoče."
32,"Izvršni svet tega ne bo naredil, ker jaz sem živel 22 let v opoziciji na položaju, zdaj sem spet v opoziciji, samo od vlade tega ne moremo zahtevati, ker je nemogoče pripraviti."
17,"Ker če to pogojujemo za sprejem zakona, potem tega pogoja ne bo, potem ne bo sprejema zakona."
5,"Gospod Vukovič, to so iluzije."
4,To je bilo lepo.
1,Hvala.
10,"Ja, jaz sem neuničljiv romantik, mogoče pa bo gospa Puharjeva."
22,"Jaz upam, da bi lahko nadomestili to zahtevo ta predloženi program, ki bo pokazal, kakšne ukrepe ima pravzaprav vlada na posameznih področjih."
30,"In glede na to, da smo zdajle v fazi pripravljanja tega skupaj s tem interventnim zakonom, ki ste ga danes že tudi omenili, bi mogoče vsaj v teh oblikah šlo."
12,"Ne morem pa garantirati, glede na to, da mnogo stvari poteka naenkrat."
7,"Saj mi vemo, dali smo domačo nalogo."
22,"Če v šoli damo domačo nalogo, jo tudi vsi ne izpolnijo, ali pa nekateri samo napol, pa potem rečemo: saj je dobro."
30,"In jaz mislim, da je vseeno dobro, da majčkeno obvezujemo vsaj eno ali pa drugo področje, ker prav pa je, ker smo mi imeli že tri seje nazaj to stališče."
5,In to ni bilo opravljeno.
8,"Zaradi tega sem dodal to besedo ""da ponovno""."
10,Jaz bi vas vseeno vprašal najprej koliko nas je prisotnih.
6,Kdo je za predlagane tri sklepe?
4,Za vse tri da.
3,Je kdo proti?
2,Koliko vzdržanih?
0,.
11,"Ugotavljam, da so vsi trije predlagani sklepi z večino glasov sprejeti."
9,In s tem bi zaključil to 10.a točko.
5,Jaz bi vas nekaj prosil!
5,Mi bomo ob enih zaključili.
8,"Ampak predlagal bi, da bi obravnavali še 14."
72,"TOČKO DNEVNEGA REDA - PREDLOG ZAKONA O INTERVENCIJAH V GOSPODARSTVU in to zaradi tega, ker je, prvič, ta zakon za naš zbor, za naše volilce izredno pomemben, drugič, ker je tu Izvršni svet izredno hitro ukrepal in delal, tako da ga lahko pohvalimo, saj je na zahtevo Odbora za splošne gospodarske zadeve od včeraj na danes nekatere stvari bistveno spremenil in Odbor za splošne gospodarske zadeve se s tem predlogom, z dopolnili strinja."
27,"In menim, da bi najprej o tem zakonu spregovoril gospod Franc Grašič, potem pa samo, če je še nujna razprava, pa bi se o njem tudi opredelili."
2,Gospod Grašič!
6,Bi še teh 10 minut vzdržali?!
22,"Jaz bom tukaj poskušal na kratko obrazložiti postopek, ki je tekel pod vodstvom Odbora za splošne gospodarske zadeve, povezan s tem zakonom."
65,"Mi smo včeraj vsi dobili prvotni tekst tega zakona, včeraj smo začeli z 10. sejo Odbora za splošno gospodarske zadeve in na osnovi razprave na tem delu te seje ugotovili, da so utemeljeni razlogi za zakon, da je utemeljenost hitrega postopka za sprejem, da je pa kar nekaj potrebnih vsebinskih sprememb še v tem zakonu treba narediti; in s tem se je tudi predlagatelj strinjal."
15,"Katere so te naše pripombe bile, ste včeraj dobili tudi v pismenem poročilu našega odbora."
66,"Res je bilo tako kot je že naš predsednik omenil, tudi na, bi rekel, pritisk nekaterih zainteresiranih podjetij v tej situaciji, da se pospeši izpolnitev naloge, ki jo je predlagatelj sprejel, da pripravi dopolnjeni tekst, da se je preko noči to naredilo in mi smo danes ob 11 uri dobili na klop nov tekst zakona in nadaljevali s to 10. sejo odbora za splošne gospodarske zadeve."
34,"Odbor je po razpravi v tem drugem delu te seje ugotovil, da zasluži predlagatelj pohvalo, da je to delo tako hitro opravil, pohvalo tudi v tem, da je pretežen del pripomb upošteval in sprejel."
33,"Na odboru smo sprejeli sklep, da predlagamo vsem zborom, da sprejmejo ta zakon po hitrem postopku, tak kot je predlagan, s tremi redakcijskimi amandmaji, ki ste jih tudi zdajle v našem poročilu dobili."
3,Gre za sledeče:
21,"V 5. členu naj bi se v prvi vrsti beseda ""določa"" zamenjala s ""predpiše"", ko gre za predpisovanje postopka za enkratno."
27,"V peti alinei 8. člena se v drugi vrsti beseda ""jo"" zamenja z ""jih"", tako da je lahko več tistih institucij, ki dajo strokovno mnenje o elaboratih."
15,"In v zadnjem, 11. členu, naj bi zakon veljal takoj po objavi, ne 8. dan."
14,"Predlagam, da s temi redakcijskimi amandmaji ta zbor ta zakon po hitrem postopku sprejme."
1,Hvala.
3,Želi kdo razpravljati?
44,"Glede na to, da je bila razprava o tem, ne sicer na sami seji zbora, ampak v času odmorov in tudi drugače, od včeraj na danes res temeljita, se mi zdi, da kakšne izrazito polemične razprave v zvezi s tem ne bi smelo biti."
7,Ali še želi kdo ta zakon podkrepiti?
2,Gospod Mak!
4,Lahko kar od tu.
9,"Lahko od tu, ker mislim itak samo par besed."
41,"Rad bi samo poudaril, da vsi poznamo problem mariborskega bazena, zasavskega bazena, strojegradnje, železarstva in tako naprej in zato smatram, da kakšna posebna diskusija o tem zakonu, ki je dober, najbrž res ni potrebna in bi ga rad samo odločno podprl."
1,Hvala.
1,Hvala.
4,Še želi kdo razpravljati?
2,Gospod Ban!
7,Jaz imam predlog samo pri 8. členu.
11,"In sicer, ko gre za sodelovanje delavcev pri financiranju razvojne sanacije."
17,Včeraj sem slučajno dobil tudi predlog osnutka odloka o kriterijih za predhodno soglasje agencije in tako naprej.
26,"Morda bi gospa ministrica lahko rekla, če bi ta odlok bil sprejet, to pomeni reševanje v tem vmesnem obdobju, dokler ne bo zakonodaje s področja privatizacije."
26,"In ker gre tu za obvezo ljudi pri sodelovanju pri sanacijskih programih, bi najbrž ta odlok bil za to vmesno obdobje v nekem mesecu zelo dobrodošel."
5,"Se pravi, da ga podpiraš?"
1,Da.
1,Hvala.
3,Prosim gospod Jaklič.
15,"Peta alinea 8. člena mora imeti namesto ""svetovalne organizacije"" - ""svetovalnih organizacij, ki jih določi, da..."""
7,Saj je to v redakcijskem poročilu napisano.
4,To je že zajeto.
3,Še gospod Muren.
6,Samo eno kratko vprašanje bi postavil.
11,"Pri drugem delu, kjer sredstva za intervencije znašajo 700 milijonov DM."
8,Ali bo to dovolj glede na to situacijo?
2,Gospod Grašič.
3,Takole bi odgovoril.
28,"S strani podpredsednika Izvršnega sveta, dr. Mencingerja, je bilo povedno, da je po njihovi oceni to zgornja meja možnega, v tem smislu, ker je to le oblika zadolževanja."
19,"Je bil po svoje tudi ustrezen dvom izražen v tem smislu, ali bo sploh mogoče do tega plafona priti."
10,"Namreč servisiranje potem teh dolgov je tisto, kar limitira možnost."
8,Jaz bi potem zaključil razpravo o tem zakonu.
9,"In sicer moramo, ker je zakon, ugotoviti najprej prisotnost."
4,Najprej glede redakcijskih amandmajev.
26,"Kdo je za to, da se v 5. členu v prvi vrsti beseda ""določa"" zamenja z besedo ""predpiše"", glede na to, da se postopek predpisuje enkratno."
40,"V peti alinei 8. člena se v drugi vrsti beseda ""jo"" nadomesti z besedo ""jih""; v izogib oblikovanja monopola na ceno storitev in ""v svetovalnih organizacijah""; ter v 11. členu se v prvi vrsti beseda ""osmi"" nadomesti z besedo ""naslednji""."
1,Prosim.
19,"Tam naj bi ostalo v ednini svetovalne organizacije, ker ena bo dala tisto mnenje, ne bo pa teh več."
11,"In tam bo dal licenco, če lahko tako rečem, Izvršni svet."
5,Zato ta dodatek ni potreben.
28,"To se pravi ta dodatek; jaz mislim, da je vseeno, vemo vsi, za kaj gre, to se pravi, da ostanejo redakcijski amandmaji, tako kot so predloženi v tekstu."
4,Kdo je za to?
3,Je kdo proti?
4,Se je kdo vzdržal?
7,"Ugotavljam, da so redakcijski amandmaji soglasno sprejeti."
13,Kdo je za sprejem zakona o intervencijah v gospodarstvu o amandmajih v celoti?
3,Je kdo proti?
4,Se je kdo vzdržal?
10,"Ugotavljam, da je zakon o intervencijah v gospodarstvu soglasno sprejet."
18,"Dvoje obvestil: Ustavna komisija bo pričela ob 13.00 uri v salonu, v poslopju Skupščine Republike Slovenije, svojo sejo."
18,In sicer dnevni red je predlogi amandmajev k predlogu zakona o plebiscitu o samostojnosti in neodvisnosti Republike Slovenije.
4,In še drugo obvestilo.
8,Ob 13.00 uri je tudi poslanski klub Demosa.
11,Mi se pa dobimo ob 14.00 uri v veliki skupščinski dvorani.
14,"Vsi morate svoje lističe za glasovanje nesti zraven, ker danes tam glasujemo z listki."
14,"Še to: če bo seja zaključena do pete ure, pridemo nazaj in nadaljujemo sejo."
