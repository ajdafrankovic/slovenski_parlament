8,"Spoštovane poslanke, poslanci, dragi gostje in cenjeni novinarji!"
23,"Pričenjam sejo Zbora združenega dela, ki sem jo sklical na podlagi 94. člena poslovnika Skupščine Republike Slovenije, in sicer kot 27. sejo zbora."
26,"Ker pa imamo jutri sklicano sejo, ki je oštevilčena kot 26. seja, predlagam, da ju preštevilčimo, in sicer, da je današnja 26. seja, jutri pa 27."
10,"Torej z drugimi besedami, druga in tretja seja po vojni."
11,"Za današnjo sejo, 26. po vrsti, se je opravičilo 16 poslancev."
4,Vsi so opravičeno odsotni.
57,"Prisotnih nas je 45, tako da lahko pričnemo z delom in bi predlagal naslednje: na današnjo sejo smo povabili, predvsem na vašo željo, na našo skupno željo, predstavnike Izvršnega sveta in kot ste sami opazili, mi ni treba posebej predstavljati vseh članov Izvršnega sveta z obema podpredsednikoma na čelu, ki so tu, in s podpredsednikom Gospodarske zbornice."
46,"Tako, da je po tej plati zasedba izredno dobra in jaz sem trdno prepričan, da je prvo zadovoljstvo že med vami, zaradi tega, ker ste si vedno želeli, da bi enkrat bila tudi med nami večina ministrov, zlasti pa seveda ministrov, ki odgovarjajo za gospodarsko področje."
22,"Za današnjo sejo predlagam samo eno točko dnevnega reda, in sicer KRATKOROČNI IN DOLGOROČNI UKREPI ZA IZBOLJŠANJE GOSPODARSKEGA STANJA V REPUBLIKI SLOVENIJI."
8,V zvezi s predlaganim dnevnim redom odpiram razpravo.
3,Kdo želi razpravljati ?
3,Ne želi nihče.
14,"Glasujemo o dnevnem redu, in sicer bi najprej skušali ugotoviti, koliko nas je prisotnih."
0,.
6,Koliko vas je za dnevni red ?
0,.
1,Proti ?
0,.
1,Vzdržanih ?
0,.
8,"Ugotavljam, da smo soglasno sprejeli predlagani dnevni red."
24,"Za obravnavo današnje točke smo prejeli nekaj gradiv, nekaj gradiv pa bo še sproti razmnoženih, tako da jih boste poslanci in poslanke tudi prejeli."
35,"Od Izvršnega sveta ste dobili po pošti ""Ekonomska politika v naslednjih treh mesecih z oceno Zavoda Republike Slovenije za makroekonomske analize in razvoj o tekočih gospodarskih gibanjih in kratkoročnih perspektivah gospodarstva Slovenije v letu 1991""."
73,"Od Gospodarske zbornice ste tudi prejeli ""Tekoča problematika gospodarstva s predlogi in stališči""; potem je tu tudi gradivo Banke Slovenije ""Informacija o problemih kreditnomonetarnega sistema in politike"" in poročilo Odbora za kreditnomonetarni sistem""; potem je tu tudi gradivo, ki ga je pripravila skupina petih poslancev, ki bo tudi razmnoženo; potem je tu gradivo, ki bo tudi obrazloženo in posredovano s strani Odbora za splošnogospodarske zadeve, ki je tudi predlagatelj današnjih sklepov in stališč."
46,"Uvodoma bi poslušali tri razlage, in sicer bo najprej dr. Andrej Ocvirk, podpredsednik Izvršnega sveta povedal iz svojega zornega kota, gospodarskega, potem gospod Matija Malešič, podpredsednik Izvršnega sveta, tudi iz njihovega zornega kota, na koncu pa še Jože Škoberne, podpredsednik Gospodarske zbornice s stališča Gospodarske zbornice."
29,"Tako bomo imeli tri uvode, ki bi bili pa vsi kratki, maksimalno do 10 minut in se mi zdi, da je to tudi sprejemljivo za delo v našem zboru."
7,"Prosim, gospod Andrej Ocvirk, podpredsednik Izvršnega sveta."
6,"Spoštovano predsedstvo, spoštovani poslanci in poslanke !"
20,"V februarju 1991 je bila sprejeta strategija nacionalnega in regionalnega razvoja, v okviru te pa gospodarska politika v letu 1991."
12,"Nisem zasledil nobene argumentirane zahteve, da se tako sprejeta gospodarska politika spremeni."
7,V tem času se je marsikaj zgodilo.
12,"Slovenija je že samostojna država; sledila je vojaška intervencija, nato brionska deklaracija."
12,"Zato je ključno, kaj spremeniti v ekonomski politiki na osnovi gornjih dejstev."
24,Brionska deklaracija slabi pozicijo gospodarskega osamosvajanja v prehodnem razdobju treh mesecev in intenzivira dogovarjanje z zvezno vlado o usklajevanju gospodarske politike v prehodnem razdobju.
29,"Vojaška intervencija je povzročila občutno materialno škodo na proizvodnih in neproizvodnih spredstvih, politično spodbujala trganje gospodarskih tokov v Jugoslaviji ter povečala nezaupanje tujine tudi do realizacije pogodb slovenskega gospodarstva."
88,"Zato se februarja v sprejeti gospodarski politiki postrujejo ukrepi pod točko 2 - za gospodarsko politiko preživetja v razdobju transformacije, ki vključujejo dodatno zmanjšanje proizvodnice kot posledica kršenja trgov; dodatna devizna nelikvidnost kot povečanje političnega rizika za Jugoslavijo, v katero je vključeno tudi slovensko gospodarstvo; odnosi v federaciji po Brionski deklaraciji, ki so na ekonomskem področju diskriminatorski s strani zveznih institucij, npr. plačilni promet Jugoslavije ne funkcionira, Svet guvernerjev ne deluje v skladu z Brionsko deklaracijo, prisotnost nasilnega odtujevanja imovine slovenskega gospodarstva, nepravočasno odprtje letališč v Republiki Sloveniji itd."
25,"Zato je potrebno za izvajanje sprejete ekonomske politike iz februarja letošnjega leta predlagati sklop kratkoročnih ukrepov, da se minimizira vpliv gospodarskih posledic vojne, vojne intervencije."
52,"Ti vključujejo predvsem: zagotovitev devizne likvidnosti, s stimuliranjem odkupa deviz ob tržnem tečaju; v dogovoru z državami, našimi največjimi gospodarskimi partnerji zagotovitev deviznega financiranja izvoznega gospodarstva; zagotovitev funkcioniranja evidenčnih deviznih pravic v borznem in bančnem sistemu; zagotovitev dinarske likvidnosti gospodarstva za realizacijo proizvodnje in storitev na realnih trgih, kljub diskriminatorskim ukrepom NBJ."
34,"Uskladitev proračunske porabe v Republiki Sloveniji v skladu s prihodki, definiranje prioritete plačil iz proračuna, dokler se ne izdela rebalans proračuna ter upoštevanje zahteve po plačilih v zvezni proračun v skladu z brionsko deklaracijo."
11,Predložitev sistema za delno pokrivanje nastale vojne škode iz realnih virov.
31,"Analize, cilji in predlogi kratkoročne ekonomske politike so razvidni iz predloženega materiala, ekonomska politika v naslednjih treh mesecih z oceno tekočih gospodarskih gibanj in kratkoročnih perspektiv gospodarstva Slovenije v letu 1991."
2,Hvala lepa.
2,Hvala lepa.
6,"G. Matija Malešič, podpredsednik Izvršnega sveta."
5,"Spoštovano predsedstvo, poslanke in poslanci !"
31,"Težavne gospodarske razmere, ki se odražajo zlasti v zmanjšanju družbenega proizvoda, zmanjševanju števila delovnih mest, t.j. zaposlenih, povečane brezposelnosti in nelikvidnosti, povzročajo razumljivo tudi velike težave na področju družbenih dejavnosti."
9,V letošnjem letu še v večji meri kot doslej.
18,To se odraža zlasti v vse manjšem dotoku sredstev za financiranje družbenih in drugih dejavnosti v republiškem proračunu.
8,Vojne razmere so takšno stanje samo še otežile.
23,V takih razmerah se je vlada morala odločiti za nekatere kratkoročne ukrepe in prioritete ter za oblikovanje strategije preobrazbe nadaljnjega razvoja družbenih dejavnosti.
10,O tem sem govoril zadnjič na skupnem zasedanju vseh zborov.
20,"Upam, da se strinjate z mano, da imamo jasne strateške usmeritve za naprej in zaradi tega tega ne bi ponavljal."
36,"Zaradi spoznanja, da je naraščanje brezposelnosti in vedno večje število oseb, ki nimajo sredstev za preživljanje, trenutno glavni socialni problem, je bila že v proračunu dana visoka prioriteta socialnemu programu, ki ste ga prav tako sprejemali."
14,"Naj omenim, da socialni program zaenkrat še dokaj dosledno uresničujemo kljub izrednim težavam proračuna."
20,"Jaz bom navedel podatek, da je priliv sredstev v proračun 40 % nominalno, da smo te programe uresničevali s stopnjo 60 %."
36,"Tudi predvideni rebalans bo upošteval prednost socialnih programov, zlasti glede sredstev za zagotovitev novih delovnih mest ter za tiste, ki prejemajo nadomestilo za brezposelnost, prav tako pa smo že valorizirali dajatve na račun socialno varstvenih prejemkov."
13,"Posledice zadnje agresije, žal, so zapustile tudi številne žrtve, številne mrtve in poškodovane."
51,"Zato prihajamo pred to skupščino z zakonom o varstvu žrtev vojaške agresije na Republiko Slovenijo od 27.6.1991 do 18.7.1991, s katerim bomo priznali tem žrtvam status bodisi vojaških ali civilnih invalidov; ukrepali bomo hitro, zaradi tega, ker smatramo, da smo to do teh žrtev dolžni narediti in jim zagotoviti ustrezno varnost."
15,V gradivu makroekonomske politike je med cilji navedeno tudi delovanje družbene dejavnosti v spremenjenih razmerah.
11,"Menim, da ni treba posebej dokazovati, za kakšne spremenjene razmere gre."
31,"V prvih šestih mesecih je bilo v proračunu nominalno zbrano 41 % načrtovanih sredstev, če pa to prevedem, upoštevajoč inflacijo, pomeni to seveda samo okrog 30 % glede na preteklo leto v polletju."
15,"Ker se vse družbene dejavnosti napajajo iz proračuna, ta podatek sam ponazarja težave, ki nastajajo."
34,"Pričakovali smo sicer normalno rast, glede na povečani osebni dohodek, inflacijo; žal so ta sredstva izostala in zato ni bilo mogoče do tega trenutka slediti rasti materialnih stroškov in rasti osebnih dohodkov družbenih dejavnosti."
28,"Vlada je sicer sprejela sklepe o valorizaciji materialnih stroškov in osebnih dohodkov, tako kot v državni upravi, časovna realizacija pa bo seveda odvisna od likvidnostne situacije v proračunu."
38,"Predlagamo, da tudi izvajalske organizacije storijo vse potrebno, skupaj z njimi seveda tudi mi, da se prilagodimo novim spremenjenim razmeram in novim revaloriziranim zneskom ter se na tej osnovi dogovorimo glede možnega izvajanja programov v okviru teh sredstev."
36,"Zaradi tega posameni resorji predlagajo spremembo nekaterih normativov standardov ( npr. zdravstvo, šolstvo), žal pa moramo ugotoviti, da predlagani spomladanski ukrepi na področju zdravstva niso naleteli na razumevanje, zlasti ko gre za krčenje programov in nekaterih kapacitet."
12,"Zahtevane so bile strokovne študije, ki so pripravljene; vendar ne še vse."
7,"Predlagamo, da jih sproti uvajamo v prakso."
24,"Spremenjene razmere pa tudi terjajo takojšen dogovor glede možnosti zmanjševanja programov na vseh področjih, kar se je sicer v vojnih razmerah itak že zgodilo."
27,"Opozoriti pa moram, in sem dolžan opozoriti na nekatere pojave na račun poslovanja, na račun bodočih prilivov, pojave po zvišanju osebnih dohodkov brez kritja, zavestno deficitarno poslovanje."
12,"Takih računov seveda ne bomo mogli pokrivati, niti jih nismo dolžni poravnavati."
13,"Kritični smo do tistih pojavov, ki pomenijo izmikanje plačevanju obveznosti, prispevkov in davkov."
24,"To ustvarja finančno nedisciplino, neenake pogoje gospodarjenja, naredi, v končni fazi pa seveda tudi nezmožnost poravnave sicer upravičenih zahtevkov tudi s področja družbenih dejavnosti."
20,"Zaradi težje finančne situacije so med tistimi, ki ne plačujejo, vse bolj pogosto tudi žal zavodi s področja družbenih dejavnosti."
5,Smo za strogo selektiven pristop.
28,"Govorim o tem, ker je to tudi ena od točk materiala, v načelu pa smatramo, da tak sistem v principu ni sprejemljiv in vodi v proračune nemogočo situacijo."
23,"Zato bodo po našem mnenju potrebni drugačni ukrepi, predvsem z zagotavljanjem pogojev za normalno poslovanje in za interventne posege na področju socialne politike."
22,"Strinjamo pa se s tem, da se v tem parlamentu na novo dogovorijo prioritete plačil in pa prioritete glede izvajanja posameznih programov."
19,"Še na en problem bi rad opozoril, ker vem, da boste o tem, zlasti s področja družbenih dejavnosti, diskutirali."
13,"Kritizirani smo, da se ne uspemo dogovoriti glede splošne kolektivne pogodbe za negospodarstvo."
25,"Res je, da se prebijamo do rešitev počasi, čeprav lahko rečem, da je tudi interes vlade in interes izvajalskih organizacij, da to čim prej storimo."
26,"Menimo namreč, da je to lahko osnova in pa podlaga za usklajeno višino osebnih dohodkov za odpravo neupravičenih razlik, ki seveda v veliki meri sedaj obstajajo."
20,"Moram povedati, da je sama sklenitev ali pa pričakovanje, da bo sklenjeni družbeni dogovor oziroma pogodba prinesla več denarja, zmotna."
25,"Sporno je sedaj še dvoje, troje vprašanj, predvsem na tarifnem delu in upam, da bo jutrišnji razgovor tudi prispeval k temu, da bomo stvari razčistili."
24,"Bi pa apeliral na to, da ne postavljamo previsokih zahtev, zlasti ne takih, ki bi bistveno presegale sicer že podpisano kolektivno pogodbo v gospodarstvu."
10,"Lahko dokumentiram, kaj sem s tem mislil, če bo potrebno."
36,"Mi bomo podoben način oziroma cilj, kot ga zasledujemo s kolektivno pogodbo, pravno zahtevo tega zbora in ostalih skušali na področju šolstva urediti z zakonom o plačah, ki je prav tako že na poti v Skupščino."
17,"Menim pa, da se bo treba ob tem zakonu načelno pogovoriti, kako te stvari v bodoče urejati."
40,"Nemogoče pa je seveda pristajati a priori na kakršen koli sistem, ki bi v tem trenutku terjal bistveno večja sredstva, čeprav se zavedam, da so za odpravo velikih razlik, ki obstajajo, seveda v določenem trenutku potrebna tudi nekoliko večja sredstva."
18,"Jaz pričakujem tudi na ta del bogato razpravo, zato bom krajši in se bom na posamezne razprave odzval."
27,"Menim pa, da je prav, da ob gospodarski problematiki ne zanemarimo to področje, ki se je že itak zaradi splošnih gospodarskih razmer znašlo v izjemno velikih težavah."
1,Hvala.
4,Hvala lepa gospod podpredsednik.
10,"Sedaj pa še podpredsednik Gospodarske zbornice Slovenije, gospod Jože Škoberne."
32,"Glede na to, da sem tretji predlagalec in govornik na to temo, bom skušal biti ustrezno kratek, predvsem glede na to, da je podpredsednik, dr. Ocvirk, osnovni oris gospodarskega stanja že dal."
22,"Mislim, da je bolj prav, da se skoncentriramo predvsem na ukrepe in pa na možnosti našega dela na gospodarskem področju v bodoče."
13,"Zbornica je o problematiki razpravljala prejšnji teden, 24. julija in sprejela ustrezne sklepe."
17,"Glede na to, da ste jih v gradivu dobili, jih tudi ne bi posamično našteval in navajal."
23,"Poleg tega pa smo seznanjeni z današnjimi stališči Odbora za gospodarske zadeve, ki smo jih proučili danes in jih tudi v celoti podpiramo."
10,"Menim, da so problemi slovenskega gospodarstva v tem trenutku triplastni."
46,"Eno je vprašanje odpravljanja posledic škode vojne, drugo je vprašanje, ki je zelo kritično, gospodarskih odnosov s tujino, in tretje, ki je po naši oceni in mislim, da se z menoj tudi strinjate, najtežje vprašanje, to je vprašanje gospodarskih odnosov z ostalimi republikami, z ostalo Jugoslavijo."
12,"Kar se tiče posledic škode, bi jo shematično razdelil na dva dela."
6,Eno je odstranjevanje direktne materialne škode.
34,"Mislim, da Izvršni svet prek svojih resorjev in pa običajnega načina kot je bil prakticiran tudi pri poplavah in podobnih elementarnih nesrečah, izvaja in da bo našel ustrezne rešitve, zato jih ne bi komentiral."
27,"Bolj težka je za gospodarstvo sigurno tako imenovana indirektna škoda, škoda, ki je nastala v oteženem poslovanju z ostalimi deli Jugoslavije, in ki jo moramo reševati drugače."
21,"Prva nujna naloga je, mislim, reševanje nelikvidnosti podjetij, ki je nastala zaradi vojne v Sloveniji, druga pa je vprašanje stroškov poslovanja."
17,"Pri reševanju nelikvidnosti menimo, da bi svojo vlogo morale opraviti banke predvsem z ustrezno kreditno podporo gospodarstva."
40,"Ima pa ta stvar tudi svojo stroškovno plat, kjer pa menimo, da bi se predvsem banke morale nekaj bolj približati gospodarstvu, predvsem v tem, da bi prešle na neko realno višino obrestnih mer, kot je poznana pač v evropskem prostoru."
7,"Mislim, da bi se to moralo doseči."
9,"Prav pa je, da omenim tudi vprašanje zamudnih obresti."
48,"Razumem željo Izvršnega sveta in resornih ministrstev po čim bolj ustreznem prilivu, vendar pa menim, da je 0,5 % zamudne obrestne mere verjetno preprosto nevzdržno za gospodarstvo in da bi tudi tukaj morali priti na neke normalne obrestne mere, izterjavo pa reševati s funkcioniranjem inšpekcijskih in pa drugih služb."
4,Vprašanje sodelovanja s tujino.
19,"Naše mnenje je, da vojna, na srečo, v tem trenutku še ni pustila v odnosu s tujino nepopravljivih posledic."
34,"Čeprav imajo nekatera podjetja tudi s to zadevo velike težave, mislim, da nas je večina dolgoletnih partnerjev v tujini razumela in da smo sposobni te stike in pa ta posel in izvoz predvsem obdržati."
13,"Kljub temu pa menim, da je potrebno na tem področju narediti nekaj stvari."
6,Ena je splošna promocija slovenskega gospodarstva.
15,"Mislim, da ga je treba Evropi posebej ali pa ponovno v tej novi luči predstaviti."
30,"Menim, da bi to nalogo morala opraviti v nekem koordiniranem nastopu, odvisno od situacije in države in pa inštituti, s katerimi bi govorili v koordinaciji med vlado in Gospodarsko zbornico."
47,"Menim, da bi se v ta namen morala v tej družbi najti določena sredstva za tako promocijo, ker se bojim, da na čisto komercialni osnovi splošne promocije Slovenije ne bomo v stanju izpeljati in je tudi nobena od razvitih držav, ki kaj dajo na gospodarstvo, ne izvaja."
26,"Ne bi rad ponavljal floskule in pa demagogije o nujnosti izvoza, vendar mislim, da kljub obrabljenosti besede velja, da bi to zadevo lahko podjetja normalno izvajala."
15,"So pa potrebne določene predpostavke in prva, ki je je sigurno realen tečaj tuje valute."
73,"Tukaj ima prek sistema EDP tudi slovenska vlada določene vzvode in z lastnimi odkupi deviz tudi vzvode, kjer lahko pripomore, da se bo ta tečaj obdržal, ali pa zagotovil na neki realno komercialni osnovi in menim, da bo kolikor bomo tudi resno vzeli sistem EDP-ja, sistem licenčnih deviznih pravic in tržne prodaje preko borze, za kar mislim, da je vlada včeraj - če prav razumem - sprejela tudi ustrezno spremembo odloka, ta stvar lahko funkcionirala."
36,"Ne verjamem, da se priliv iz izvoza lahko od danes na jutri poveča, posebej, če veste, da so ciklusi, izvozne proizvodnje tri mesece, šest mesecev, z ustreznim zamikom plačevanja 30 - 60 dni ali pa celo več."
15,"Zato menim, da je izredno pomembno, da v naslednjih nekaj mesecih stimuliramo odkup deviz občanov."
26,"Tudi tu mislim, da je vlada v tem trenutku že sprejela določene korekture in določene ukrepe, da bi se ta stvar v čim širšem obsegu izvajala."
15,"Tretje vprašanje, ki je najtežje, je vprašanje naših ekonomskih, gospodarskih odnosov z ostalimi deli Jugoslavije."
37,"Nisem sicer noben zagovornik velikega vmešavanja države v gospodarske odnose, menim pa, da je situacija, ki je nastala predvsem zaradi političnih problemov, taka, da je tukaj brez sodelovanja države in pa konkretno slovenske vlade ne bomo mogli."
106,"Menim, da teza, da je treba gospodarstvo prepustiti tržnemu principu, in sicr v principu velja - glede na to, kot sem že rekel - da je osnovni problem v bistvu političen, menim, da bi - tak je tudi naš predlog in naši sklepi - vlada ob asistenci zbornice in ob sodelovanju zbornice, ki jo ne odklanjamo, morala nemudoma oblikovati, zelo preprosto, pogajalske skupine, ki bi na nivoju posameznih republik, določene stvari pa tudi z zvezno vlado, skušale rešiti, in to v neposrednih pogajanjih, tako da bi se skušali problemi, ki so danes nastali s plenjenjem slovenskega premoženja v drugih rpublikah s prekinitvami plačilnih in pa tudi nekaterih blagovnih tokov urediti."
18,"Menim, da so to vprašanja, ki jih je treba v medsebojnih pogajalskih skupinah z določenimi republikami, direktno rešiti."
4,Toliko kot stališča zbornice.
11,Več časa vam ne bi jemal in bi prepustil vse razpravi.
4,Hvala lepa gospod Škoberne.
24,"Vprašal bi še goste, gospode ministre, ali ima mogoče kdo od vas uvodoma kaj povedati, kar bi lahko bistveno vplivalo na našo sedanjo razpravo."
11,"Mogoče glede ukrepov, ki ste jih včeraj, ali pa danes sprejemali."
13,"Tako, da ne bi govorili v prazno, če so mogoče rešitve že nakazane."
2,Gospod Ocvirk !
3,Ni več treba.
1,Dobro.
32,"Preden bi začeli z razpravo, dovolite da še enkrat preberem ugotovitve in sklepe, ki smo jih sprejeli na 25. naši redni seji, in sicer so se glasili tako, da bomo imeli izhodišče:"
44,"Prvič, Zbor združenega dela Skupščine Republike Slovenije je pri obravnavi ukrepov na področju gospodarstva, splošne in skupne porabe po agresiji na Republiko Slovenijo ugotovil, da Izvršni svet Skupščine Republike Slovenije prepočasi pripravlja konkretne ukrepe za izboljšanje gospodarskega stanja, ki je osnova našega prihodnjega razvoja."
24,"Zato predlaga Izvršnemu svetu Skupščine Republike Slovenije, da posveti primarno pozornost gospodarstvu in ga vzpodbudi z odloki in zakoni, da bo lahko uspešno gospodarilo."
35,"Drugič, Zbor združenega dela Skupščine Republike Slovenije predlaga, da Izvršni svet Skupščine Republike Slovenije takoj imenuje krizni gospodarski štab, ki se bo odzival na konkretne primere gospodarskih blokad in na dileme v gospodarstvu in zavodih."
19,Imena članov kriznega štaba določi Izvršni svet Skupščine Republike Slovenije v sodelovanju z Zborom združenega dela Skupščine Republike Slovenije.
15,"Tretjič, Zbor združenega dela bo celotno problematijo obravnaval na izredni seji, ki bo prihodnji teden."
24,"Izvršni svet Skupščine Republike Slovenije pa naj pisno pripravi konkretne predloge za izboljšanje gospodarskeg stanja, ki bistveno vpliva tudi na splošno in skupno porabo."
11,"Odgovori naj tudi na pripombe, ki so bile posredovane v razpravi."
5,Toliko v opomin in spomin!
18,"Preden bi pričeli z razpravo, bi bilo prav, da bi poslušali še gospoda Franca Grašiča v imenu odbora."
7,To bi bil hkrati tudi prvi razpravljalec.
1,Prosim !
1,Hvala.
6,"Spoštovani gospod predsednik, poslanke in poslanci !"
50,"Odbor za splošnogospodarske zadeve v Skupščini Republike Slovenije je na današnji seji, tik pred zasedanjem tega zbora, obravnaval predloženi material, in sicer na temo ekonomske politike v naslednjih treh mesecih ter v zaključku tudi sprejel določene sklepe, ki bodo tekom poteka sej tega zbora tudi vam v pisni obliki predloženi."
31,"Jaz pa bi želel zdaj na kratko povzeti tisto, kar bo najbolj pomembnega v teh sklepih oz. tisto, kar je v razpravi na odboru bilo danes še posebej poudarjeno oz. izpostavljeno."
23,"Odbor za splošnogospodarske zadeve sprejema ugotovitve stanja, izredno kritičnega, zaskrbljujočega v gospodarstvu, kot je v materialu prikazan, ter sprejema tudi predloge kratkoročnih ukrepov."
30,"Nujno pa smo rekli, da je potrebno te ukrepe takoj operacionalizirati in tam, kjer je tudi potrebno zakonsko urejanje tega, predlagati tudi ustrezne spremembe ali predloge zborom Skupščine Republike Slovenije."
14,Razmere zahtevajo izredno hitro akcijo in je seveda čas na tem področju izredno dragocen.
35,"Pri konkretnih stvareh pa je odbor še posebej izpostavil, da je potrebno nujno reševati odpravljanje posledic vojne, predvsem neposredne škode, seveda tudi tam, kjer ta škoda ovira poslovanje in tudi iz tega naslova izgubljanja ustvarjenega."
53,"Drugo je seveda tudi z naše strani predlog, pobuda ali pa posebej izpostavljeno, da naj Izvršni svet Skupščine Republike Slovenije, skupaj z Gospodarsko zbornico intenzivira stike z institucijami v drugih republikah, da bi z razgovori, dialogi poskušali preprečiti oz. zmanjšati negativne posledice, ki na prekinjanju teh blagovnih, denarnih in še drugih tokov nastajajo."
15,"Prav tako smo bili mnenja, da je verjetno potrebno predvsem to odvzemanje premoženja tudi internacionalizirati."
22,"Ker se na tak ali drug način zožuje trg na tem jugoslovanskem prostoru, je seveda tudi naša ugotovitev nič novega - več izvoza."
38,"Prav zaradi tega je bilo še posebej izpostavljeno, da je treba zagotoviti potrebne pogoje za več izvoza - to pa že ponavljam, saj so predhodniki že tudi rekli; gre za resnično aktivno politiko tečaja, ki bo spodbujal ta izvoz."
12,"Gre za drug problem, ki ga je treba hitro, nujno, takoj rešiti."
43,"Zagotoviti je treba plačevanje v tujino, predvsem za reprodukcijski material, ki se uvaža za izvozno proizvodnjo, skratka tisto, kar je bilo tudi že rečeno, da bodo resnično ustvarjene ""evidenčne"" devizne pravice tudi operativne, da se bo na osnovi tega lahko plačevalo v tujino."
23,"V kolikor tega ne storimo, je seveda bojazen v tem smislu, da bo še ta izvoz zmanjšan, ne pa, da bi ga povečali."
17,Potem je potrebna aktivnost v zvezi z ustreznimi dovoljenji ali soglasji tako na uvoznem kot izvoznem področju.
24,"In nenazadnje je z večjim izvozom povezana nujna potreba tudi po ustrezni evropski ceni denarja, evropski ceni kreditov, seveda ne takšni kot je sedaj."
15,"To je pa že drugi sklop, ki je povezan z ukrepi na področju monetarne politike."
25,"Tukaj smo bili mnenja, da je potrebno še počakati in videti ali se bodo banke uspele dogovoriti in normalizirati - če lahko tako rečem - ceno kreditov."
30,"V kolikor temu ne bo tako, naj bi tudi na tem področju Izvršni svet posegel za ustreznim predpisom oz. zgornjo omejitvijo obrestnih mer, da bi te bile na evropski ravni."
17,"Prav tako se strinjamo tudi s tem, da je potrebno v teh razmerah višino zamudnih obresti korigirati."
3,Področje obremenjevanje gospodarstva.
40,"Tukaj smo se seveda zavedali, da bo nadaljnje zniževanje obremenitev izjemno težko, zato je bil v razpravi dan predvsem poudarek v tem smislu, da je potrebno pobrati davke in prispevke povsod tam, kjer se do zdaj to še ne dela."
10,Nekaj takih konkretnih primerov je bilo tudi naštetih v razpravi.
17,"Rečeno je, da je vprašanje precejšnjega dela prometnega davka, ki se ne pobira tako, kot je potrebno."
52,"Posebej je bila izpostavljena problematika, da sekanje in žaganje lesa ni obdavčeno in da so bile velike količine predelane brez obdavčitve, kar je seveda določena izguba za proračunske vire, in da je treba na tem področju delati predvsem intenzivno in poskušati mogoče na ta način le nekaj prispevati k znižanju generalne obremenitve."
66,"Tudi ta problem nelikvidnosti, problem podkapitaliziranosti smo obravnavali in dali sugestijo v tem smislu, da tam, kjer so podjetja, deli podjetij ali programi v normalnih razmerah učinkoviti, tržno potrjeni in vendar, tam, kjer se odvijajo, je problem podkapitaliziranosti in bi bilo treba najti način in tudi ta problem z dokapitalizacijo rešiti in na ta način omogočiti, da bi ti deli gospodarstva dajali še večje učinke gospodarstva."
4,In še zadnja stvar.
59,"Posebej je bilo ugotovljeno, da je prav gotovo eden od ključev rešitev problema tudi pridobitev tujega kapitala; je pa seveda precejšnje vprašanje možnosti tega, vendar v tistem delu, ko so bili konkretni predlogi, da so določene ponudbe tujega kapitala za realizacijo določenih infrastrukturnih objektov, pa še kaj drugega, da bi le veljalo te stvari obdelati in spremenljive tudi realizirati."
2,Da zaključim.
23,"Odbor je imel namen, ali pa ima namen, da vam ponudi osnutek sklepov, ki bi jih ta zbor po zaključku te razprave sprejel."
29,"Seveda brez ambicije, da je to tisto, dokončno, s prepričanjem, da bo bogata razprava na to temo v tem zboru prav gotovo podlaga za dokončno oblikovanje sklepov, še obogatila."
2,Hvala lepa.
4,Hvala lepa gospod Grašič.
5,Naslednji razpravljalec je gospod Arzenšek.
4,"Spoštovano predsedstvo, spoštovani zbor !"
39,"Mogoče za uvod - skušam biti čim krajši - nekaj načelnih opredelitev, kolikor je bilo časa sploh na poslano gradivo z ozirom na to, da smo ga poslanci prejeli v ponedeljek, to se pravi včeraj in da je bilo malo možnosti."
46,"Kljub temu smo se potrudili, da to stvar v svoji volilni enoti in tudi drugače, s pomočjo občin, nekoliko opredelimo, pa bi iz te razprave - kolikor jo je možno dobiti po telefonu - povedal nekaj stvari, ki sem si jih zabeležil in je več teh tudi znanih."
55,"Rekli so, da je praktično pripravljeno in posredovano poročilo pomanjkljivo kratko, da ne vsebuje v skladu s stališči in sklepi seje, ki je bila pred to, vsebinskih odgovorov že na nekatere vidike iz razprav na tej seji, ko smo zahtevali izredno sejo, kjer naj bi obravnavali stanje in pa seveda ekonomsko politiko naslednjih treh mesecih."
2,Naslednja stvar.
6,Pripomb je bilo za 4 strani.
9,V ciljih predlaganih kratkoročnih ukrepov so bolj načelne opredelitve.
36,"Ko opredeljujemo potem predloge, bi vsekakor morala biti vsebina nekoliko celovitejša za posamezen sklop, določeni nosilci, roki in načini reševanja glede na zelo kratek rok oziroma težave, ki nam iz dneva v dan bolj otežkočajo poslovanje."
18,Eno od načel je zagotovitev minimalne socialne varnosti prebivalstva in pogojev za delovanje družbenih dejavnsoti v spremenjenih razmerah.
54,"V soglasju z Ministrstvom za zdravstvo smo praktično ponovno vprašali, zakaj niso navedeni ukrepi in vprašanje izvajanja ukrepov, predvsem s področja zdravstva - ker sem pač s tega področja - ki so bili sestavni del sprejetega proračuna v mesecu maju oziroma koncem aprila in takrat je bila postavljena tudi zahteva soočiti s problematiko porabnike in izvajalce."
11,"To do danes ni bilo storjeno, niti ni sestavni del ugotovitev."
4,Rekel bi še nekaj.
31,"Npr., ko se govori o fiskalni politiki, piše eno od načel: insolventnim podjetjem gospodarstva bo omogočen začasni odlok plačila davkov in prispevkov v skladu s pogoji, ki jih določi Izvršni svet."
9,"Prej pa se ugotavlja, da je praktično proračun prazen."
21,"Nisem ekonomist, ampak moram reči, da določene stvari ne zagotavljajo razumljivih pogojev oziroma celovite podobe, ker se nekatere med seboj izključujejo."
34,"Posebej bi spregovoril o finančnem stanju v zdravstvu, ki je praktično v soglasju z Ministrstvom za zdravstvo pripravljeno na osnovi prve bilance polletnega obračuna izvajalskih organizacij s področja zdravstva, to se pravi zdravstvenih zavodov."
4,Pa bi ga prebral.
14,Za zdravstveno varstvo je bilo v proračunu Republike Slovenije namenjenih samo 10.672 milijarde dinarjev.
63,"Že takrat smo opozarjali, da v osnovah za določitev te višine in pa na takratni znani inflaciji 104 % in devalvaciji, to ne zagotavlja poslovanja v zdravstvu ob nespremenjenem obsegu zagotovljenega programa iz obstoječega zakona in seveda ob tem, da praktično kljub temu, da vemo, da so še možne določene racionalizacije v zdravstvu, vključno z odpuščanjem ljudi, ne daje garancije za izvedbo tega programa."
15,"Izračunano je bilo, da za letos za skromno poslovanje zdravstva zadošča vsaj 12,90 milijard dinarjev."
7,Rezultat prenizko določenih sredstev se že kaže.
69,"Kljub zmanjševanju števila zaposlenih, zmanjševanju števila bolniških postelj - sicer moramo vedeti, da je zdravstvo tisto, ki rabi nekaj let, da to stori - zmanjšanju materialnih stroškov na minimum s tem,da je bil sestavni del proračuna in investicijsko zavarovanje nič, tekoče vzdrževanje minimalno in, ob iztrošeni opremi 80 %, in seveda nižji amortizaciji, pa po možnosti samo planski, neizkoriščeno, ima zdravstvo ta čas že 1,2 milijarde neporavnanih obveznosti in neplačanih računov."
12,Osebno dohodke izplačujemo v zdravstvu na račun materialnih stroškov ali pa posojanja.
67,"Zadnji primer, ki je svež, je bil ta (od koder jaz izhajam), da je bilo izplačilo - pa to še ni problem - kasneje in da je praktično vsa vrednost 48 milijonov dinarjev praktično izposojena od tistih, ki so nam bili pripravljeni še pomagati, vključno z banko, z vsemi znanimi obrestmi in vsemi ostalimi stvarmi, ki so vezane na te pogoje, kar pa vemo, da še poslabšuje to situacijo."
33,"Nekateri zdravstveni zavodi, npr. zdravstveni center Ptuj, niso izplačali niti minimalnega regresa; v Splošni bolnici Izola pa še niso izplačali niti osebnih dohodkov za mesec junij, čeprav bi naj jih že 10. julija."
38,"To povemo posebej zato, ker je bilo večkrat v razpravi v Zboru združenega dela in tudi drugod povedano, kdaj bo kdo postal kot višek v družbenih dejavnostih in pa recimo, saj imate v redu plače in podobne stvari."
19,"Izvršni svet je koncem junija 1991 sprejel sklep o valorizaciji osebnih dohodkov za 18,5 % in materialnih stroškov za 38 %."
19,"Ta ukrep naj bi vsaj deloma omilil porazno finančno stanje v zdravstvu ob takih pogojih, ki izhajajo iz zakona."
58,"Žal pa ni bil uresničen in v zdravstvu dobivamo še vedno dvanajstino na podlagi cen iz decembra 1990. leta, s tem da ni treba posebej povedati, da je vsak mesec prisotna določena stopnja inflacije, da je bila prisotna tudi devalvacija in da je zdravstvo le vezano vsaj na minimalno os potrošnega materiala za normalno opravljanje svojega strokovnega dela."
26,"Pri tem so, tako smo mi izračunali in upam, da je to res, maloprodajne cene porasle v letošnjem prvem polletju za 149,1 %, zdravila celo za 187,6 %."
34,"Republiška uprava za zdravstveno varstvo in Ministrstvo za zdravstvo sta na našo zahtevo izračunala, da bi morali v zdravstvu odpustiti takoj 6.000 zaposlenih, kar je dobra tretjina in za toliko zmanjšati obseg zdravstvenega varstva."
13,Vsak takšen ukrep pa bi lahko povzročil neslutene posledice in ga ne priporočamo.
34,"To pomeni zavestno - to pa mora storiti skupščina s polno odgovornostjo - bistveno znižanje, ne samo kvalitete opravljanja storitev, ampak tudi obsega tega, in seveda z vsemi posledicami na zdravstveno stanje državljanov nove Republike Slovenije."
23,"Soglašamo s stalnim in postopnim zmanjševanjem zmogljivosti, kar se tudi izvaja v zdravstvenih zavodih v Republiki Sloveniji in bo verjetno treba to pospešiti."
43,"Kljub tem ukrepom je zdravstvo pred kolapsom, ki ga napovedujemo že v prvi polovici prihodnjega meseca,ko ne bo več moč izplačati v večini zdravstvenih zavodov osebnih dohodkov, s tem da ni treba posebej razlagati, da se bo povečal tudi znesek neplačanih računov."
15,"Z zdravstvom tonejo tudi dobavitelji, predvsem veledrogerije, ki zalagajo zdravstvo z zdravili in sanitetnim materialom."
17,"Razpolagamo s podatkom, da zdravstvo dolguje Kemofarmaciji že 300 milijonov dinarjev za zdravila, sanitetni in dugi material."
15,"In se praktično veledrogerije odločajo, da nekaterim zdravstvenim zavodom ne mislijo več dobavljati potrebnega materiala."
20,"Oprema v zdravstvu je iztrošena, kar smo že povedali; sredstev za vzdrževanje in obnavljanje ni; nove opreme ni mogoče nabaviti."
30,"Zdravstvo je izgubilo ugled dobrega plačnika in dobavitelji ne samo da grozijo, ampak ustavljajo dobave; bolnišnice naj bi bile v najkrajšem času brez ustrezne prehrane bolnikov, zdravil in sanitetnega materiala."
17,"Zaenkrat lahko z gotovostjo trdimo, da kljub tem dejstvim zadržujemo zelo dober, visok, kvalitetni nivo opravljenih storitev."
15,Napovedujemo že pred jesenjo podaljševanje čakanja na odložljive posege; podaljšala se bo odsotnost z dela.
75,"Zato predlagamo, da se takoj uresniči sklep Izvršnega sveta Skupščine Republike Slovenije o valorizaciji akontacij za zdravstvo, s čimer bomo preprečili kolaps zdravstva in zdravstvenega varstva prebivalcev Republike Slovenije, in to na tisto, kar je bilo izračunano, 12,5 milijarde dinarjev, s tem da, v kolikor se planira še dodatna inflacija, morda devalvacija in kaj drugega, praktično potem ni možno postavljati na nominalne, to se pravi, že določene maksimirane vrednosti v proračunu za izvajanje tega zdravstva."
63,"Zato pričakujemo: ali zdržati enak obseg, zagotoviti vsaj minimalna sredstva za poslovanje, ali pa sočasno z zoževanjem teh stvari tudi zoževanje obsega, s tem, da je to naloga skupščine, ne pa tako, kot je večkrat v skupščini in drugod prisotno, zdravstveni delavci naj povedo, kaj naj komu vzamemo in kaj ne bomo in česa ne bomo delali, če imamo t.i. nacionalni program."
33,"In moram reči, da bi zakonodaja, ki naj bi zagledala luč sveta prihodnje leto, te stvari v tistih sklopih, ki so zelo pomembni, vključno z zavarovanjem in podobnimi stvarmi, do neke mere rešilo."
67,"Samo mali primer, ki je ilustriran, zadeva pa je tale: Recimo zdravstvenemu centru Celje je bilo poslano dobesedno eno obvestilo o financiranju, niti ne predlog za podpis pogodbe, obvestilo, s točno določenimi oskrbnimi dnevi in tako dalje, cenami, ki so bile konkretno s tistimi iz proračuna izračunanimi nenadoma 20 % nižje, s tem, da ta obvestila praktično ničesar ne obravnavajo in ne upoštevajo nikakršnih inflacijskih in drugih tokov."
21,"Jaz ne bi govoril o izgubah, ker konkretno jih je v tem zdravstvenem centru Celje za 160 milijonov in tako dalje."
30,"Zato mislim, da bi se bilo treba, podobno kot v gospodarstvu, praktično zelo krepko in globoko zamisliti nad tem in v najkrajšem času povedati koliko, kaj, za koga in komu."
6,In to brez tega - saj bo !
6,Še eno stvar bi samo dodal.
94,"Zadolžili so me v Skupščini občine Celje, da bi naj kar oddal aktualno problematiko poslovanja občine Celje pa mogoče povedal, da praktično v določeni meri ni možno zagotoviti teh sredstev za izvajanje v družbenih dejavnostih, kljub selektivnemu pristopu temu, iz razlogov, ki jih imajo oni sami kot problem in pravijo, da je fizični obseg industrijske proizvodnje padel v primerjavi z lanskim letom za 28,8, da leži eden od bistvenih vzrokov tako neugodnega doseganja v težavah pri oskrbi s surovinami repromaterialov - kar govorimo vsepovsod - v zapiranju tržišč iz drugih republik in tako naprej; likvidnostni položaj."
15,"Te stvari sem si podčrtal in en podatek, ki je dejansko pomemben po stanju 30.6."
29,"Iz podatkov o prijavljenih obveznostih in terjatvah do drugih republik in drugje, ki jih SDK zbira 10-dnevno, je razvidno, da je obseg zapadlih terjatev 10-krat večji od zapadlih obveznosti."
2,Hvala lepa.
1,Hvala.
6,Tu vas je kar precej razpravljalcev.
19,"Predlagam naslednje: Mi smo se že ob podobnih problemih srečevali in se dogovorili, da bi bili tudi vi konkretni."
35,"Če že izhajate iz svoje delovne sredine, potem dajte tudi konkretne predloge, ki bodo koristili Izvršnemu svetu pri prirejanju njihovih zakonov oz. odlokov in potem bi seveda tudi tu bilo mogoče bolj učinkovito vse skupaj."
14,"Ne mislim na račun gospoda Arzenška kaj povedati, ampak da bi bilo to tako."
49,"Dejstvo je, tu sta dve opciji, ena je, da greš v tisto jamrarijo in potem seveda vse svete kličeš na pomoč, med njimi je tudi Izvršni svet, ali pa seveda tudi sam poveš, kaj si ti sam naredil, ker je med vami kar cela vrsta izredno uspešnih poslovnih ljudi."
20,"Zdi se mi, da je tu pomembna ta integracija pameti, organiziranosti in je na tak način tudi potem možen uspeh."
7,Kot drugi se je prijavil gospod Mak.
3,Industrija in rudarstvo.
5,"Spoštovano predsedstvo, kolegice in kolegi !"
19,"Prvo, mogoče kratko repliko na izjavo podpredsednika zbornice, ko je rekel, da pretekla vojna ni preveč prizadela našega gospodarstva."
25,"Iz izkušenj vam lahko povem, da morda to res drži za prodajo tistih izdelkov, ki jih imamo na zalogi ali katerih izdelovalni rok je kratek."
46,"Kadar pa govorimo o prodaji investicijske opreme, kjer je rok tri mesece, šest mesecev, leto ali več, se pa tujci z nami tudi slučajno ne pogovarjajo, ker ne zaupajo, da bi v tej deželi, takšni kot smo, čez eno leto od nas sploh še kaj dobili."
16,"Zaradi tega se je v okolju, kjer jaz delam, praktično izvoz, to je strojegradnja, dobesedno ustavil."
17,"Po podatkih iz našega podjetja vam lahko povem, da se je približnomesec pred vojno realizirani izvoz razpolovil."
10,"V tem mesecu - po vojni, je pa samo še 20 %."
53,"Prepričan sem, da smo se zaradi izredno težke gospodarske situacije, v kateri se nahajamo, na več mestih pripravljali na tole zasedanje; na enem takem sem bil tudi jaz in bi upošteval predlog predsedujočega in prebral samo predloge, ki jih predlagamo vladi, da jih realizira, in sicer predloge Odbora strokovnega združenja kovinske industrije Slovenije."
58,"Predlagamo sledeče: prvo, kreditiranje prodaje opreme in zavarovanja nekomercialnih rizikov, zelo pospešeno, najkasneje pa, po našem, do 15. septembra letos, je treba pripraviti zakonodajo, ki bo z ustanovitvijo posebne institucije pospeševala izvoz opreme skozi bonificirano obrestno mero in zavarovanje rizikov, tako kot v Nemčiji recimo Hermes ali v Franciji Kofers, ali podobne poldržavne inštitucije v drugih razvitih državah."
19,"Drugo, obresti za kredite poslovnih bank je treba takoj uravnati na nivo, ki ga imajo v gospodarsko razvitih državah."
15,Ob uporabi devizne klavzule ali velikega R realna obrestna mera ne bi smela presegati 8 %.
12,Prav tako je treba normalizirati razlike med pasivno in aktivno obrestno mero.
32,"Pri nakazilih za plačilo v tujino banke ob odlogu plačila ne bi smele tečajnih razlik prevaliti na plačnika, prav tako bi morale proučiti vprašanje stroškov za garancije, ki so bile kakorkoli zmanjšane."
20,"Tretjič, zamudne obresti za proračunske dajatve, ki znašajo 0,5 % na dan, to je preko 500 % letno, je treba radikalno zmanjševati."
13,"Naš predlog je, da ne bi smele biti več kot 50 % letne stopnje."
19,"Četrto, aktivnim izvoznikom je treba zagotoviti možnosti za plačilo repromateriala v tujini, ker je od tega odvisen nadaljnji izvoz."
19,Uporabljati je treba menjalniški tečaj za pridobitev deviz od občanov in storiti vse za pridobitev kreditnih linij v tujini.
21,"Peto, začasno najne bi izvajali zakona o računovodstvu v testem delu, ki opredeljuje blokacije žiro računu in roke za prijavo stečajev."
1,Šesto.
35,"Takoj bi bilo treba ukiniti neživljenjska določila o obdavčitvi uvoza blaga široke potrošnje iz naslova kooperacij (U.l. Republike Slovenije št. 4) za prave proizvodne kooperacije, ki ne prenesejo spremembe od razmerja 1:1 na 1:1,14."
1,Sedmo.
28,"Partnerji kolektivnih pogodb naj ponovno proučijo določila o valorizaciji osebnih dohodkov, ker podjetja v teh razmerah ( padec proizvodnje, prodaje, nelikvidnost ) ne morejo povečevati osebnih dohodkov skladno z inflacijo."
28,"Osmo, vlada, Gospodarska zbornica in druge inštitucije Republike Slovenije se morajo ob uradnih obiskih v tujini maksimalno angažirati za ohranitev sedanjih in pridobivanje novih poslov za slovenska podjetja."
14,Zlasti v Sovjetski zvezi in bivših klirinških državah je gospodarstvu asistenca vlade nujno potrebna.
13,"Mislimo, da bi pri državnih obiskih bilo potrebno dopolniti delegacije z gospodarskih delom."
20,"Zunanji predstavniki Republike Slovenije bi bili pri razgovorih dolžni posvetiti več časa, gospodarskemu položaju - mi smo rekli celo do 60 %."
23,"Tega bi bilo verjetno še več, ampak nam se je zdelo, da bi bilo to glavno, kar bi pomagalo vsaj našemu delu gospodarstva."
7,Pa še eno pripombo glede na SDK.
24,"O SDK smo nekoč veliko govorili, da je to zbirokratizirana inštitucija in jaz moram reči, da sem verjel, da se je ta stvar izboljšala."
10,"Vendar sem imel v praksi dva primera, ki dokazujeta nasprotno."
7,Prvi primer: Dobili smo priliv iz Srbije.
43,"Ker je v našem podjetju prišlo v lanskem letu do reorganizacije in smo zato dobili drugo številko žiro računa, se je zgodilo, da referentka ni mislila, da je potrebno, da preveri, katera številka je zdaj to, ampak je 8,5 milijona vrnila v Srbijo."
8,Nikoli več jih ne bom videl; sem prepričan.
10,"Danes se je zgodilo, da smo dobili priliv iz Kanade."
12,"Hotela ga je vrniti zopet nazaj - ker je ista številka, jasno narobe."
9,"Komaj smo jih uspeli prepričati, naj tega ne naredijo."
2,Hvala lepa.
2,Hvala lepa.
2,Gospod Ban.
4,Spoštovane poslanke in poslanci !
19,"Moram reči, da smo v tem zboru mesece nazaj opozarjali, na različne načine, na ekonomsko situacijo v slovenskem gospodarstvu."
13,"Takrat smo med vrsticami vsi lahko pričakovali, da bo prišlo do ekonomske vojne."
10,"Do nje bi prišlo tudi, če ne bi bilo taprave."
20,"Taprava je mimo; začela se je najsrditejša ekonomska vojna in mnogokrat, mesece nazaj, je bilo rečeno: na vse smo pripravljeni."
26,"Jaz v vseh teh papirjih - predsednik pravi, da jih imam veliko - nisem uspel najti, ampak, spomnim se dobro, parkrat je bilo rečeno - na vse smo pripravljeni."
18,"Zdaj je treba seveda dati odgovor, kako in kdo je bil pripravljen in kako bomo celotnim zadevam parirali."
7,Stvari se slabšajo iz dneva v dan.
14,"Najprej se želim opredeliti do nekaterih predlogov, ki so bili danes dani na mizo."
11,"V celoti podpiram predloge Gospodarske zbornice, ker sem pri njih sodeloval."
26,"Moram reči, da so mnogi predlogi ukrepov identični s tistimi, kar je pripravila vlada in posamezni resorji vlade, ker so tudi posamezni resorji v zbornici sodelovali."
24,"V zvezi s tem predlagam, da bi bilo dobro, da se vendarle zmenimo, tako kot pravi predsednik Peterle, kako bomo v tem podjetju delali."
13,Jaz nikjer ne vidim in v glavnem povsod pogrešam nosilce nalog in roke.
20,"Roki morajo biti zelo kratki in vedeti moramo, kdo bo kaj opravil, da se ne bi zgovarjali vsi na vse."
21,"Vsi bi vse počeli, na koncu, po enem mesecu, dveh ali treh, pa se bomo vprašali, zakaj določena stvar ni speljala."
31,"Prav tako predlagam, da poslanci zelo temeljito, ko boste dobili na mizo pobude (ravno zdaj prejemajo) in predloge skupine poslancev, kar je bilo rečeno, ker gre vse v smeri razreševanja stvari."
18,"Poskušali smo pač nekaj narediti, da bi se vendarle pospešeno lotili zadev in poskusa obvladovanja težke gospodarske situacije."
27,"Mislim, da iz vsega, kar je bilo povedanega v teh dneh - jaz moram reči, in nisem edini, mnogi med vami ste sodelovali na mnogih sestankih in dogovorih."
9,"Tega je bilo toliko, da je groza in strah."
11,"Napisanega je lepega, grdega, simpatičnega, predlogov, aktivnosti, usmeritev itn.; zelo veliko."
23,"Sedaj se je seveda treba dogovoriti, kar sem prej rekel, kdo bo kaj naredil in kako in na kakšen način bo najbolj učinkovito."
50,"Osebno, da takoj predlagam, sem trdno prepričan, upoštevajoč dejstva, da mora slovenski narod oziroma v tem parlamentu slovenska vlada, izdelati scenarij na osnovi nove predpostavke padca družbenega proizvoda za bistveno več, kot smo mi vsi skupaj načrtovali, najbrž indeks cca 65,70 in na tej osnovi izdelati scenarij preživetja vseh nas."
45,"V to sem globoko prepričan in ne nazadnje, mnoge materiale, ki jih bereš, med drugim sem tudi prebral tisto - slučajno mi je v roke prišlo, danes pa lahko berete v gradivu šefa slovenske banke, guvernerja - ko je na koncu napisano, glej gradivo dr. Bole, Mencinger."
18,"To je skrivnostno gradivo, ki je nastajalo in kjer so dosti zanimive zadeve; nekateri so pri tem sodelovali."
31,"Jaz sem slučajno prišel do tega, pa moram reči, da so notri mnoge resnice napisane, ki bi jih bilo respektirati, razprava pa je tekla, kolikor vem, v okviru predsednika slovenskega parlamenta."
20,"Torej plediram za tem in predlagam, ker imamo odgovorne podpredsednike in ministre tukaj, da vendarle nekaj povedo v tej smeri."
40,"Ali se v tej smeri kaj razmišlja ali ne, ker se mi zdi, da se bo treba navaditi na vseh področjih, ker ta ekonomska vojna in ta situacija niti približno ne bosta končani v treh mesecih, tako kot mnogi mislijo."
13,"Stvar bo dolgotrajna, izredno težka, formalno je samo vezana na te tri mesece."
22,"Mislim, da se v tem zboru moramo sprijazniti, da bo stvar trajala mnogo dalj kot smo sicer in kot se ponekod misli."
64,"Drugo, moram povedati, da velja za območje celjske regije - dva, tri podatke da povem, ker od tu izhajam in v zadnjih dneh smo veliko o tem govorili - povedal bom samo en podatek in podpiram tiste intence in bi bilo treba glede na to, da je finančni minister tudi tu, da vidimo, saj mnogi niti ne vedo za kaj gre, ampak so prepuščeni tej usodi."
18,"Mi imamo štiri dni nazaj v celjski regiji, v šestih občinah regije 61 % firm blokiranih in odložljivih prispevkih."
8,Verjetno je v teh dneh še kakšen nov.
12,"Arzenšek je prej povedal, da zdravstveni center tudi ni uspel plačati prispevkov."
4,Tega je 164 milijonov.
27,"Uradno soglasje za to so dobile firme za maso od tega 38 milijonov, vsi ostali plačujejo 0,5 %, t.j., če izračunaš, preko 500 % obrestna mera na leto."
6,To se da zelo enostavno izračunati.
44,"Jaz namreč nisem pristaš, da bi odlagali, da ne bi plačevali pa tako in drugače, samo vendarle se je treba dogovoriti, ker to pomeni nadaljnje uničevanje tistih revežev, sicer že nadaljnje uničevanje, ki pa so morda zaradi mnogih razlogov slučajno prišli v takšno situacijo."
32,"Dalje, moram povedati, ker mislim danes zelo konkretno predlagati v zvezi s temi kratkoročnimi ukrepi, da je za 6 občin celjskega območja na predvčerajšnji dan, bom rekel, narejena ocena podkapitalizacije gospodarstva regije."
66,"Jaz ne bom govoril, ker imamo detaljno narejeno analizo, kaj pomeni podkapitalizacija za podjetja, ki zaradi tega ustvarijo na zaposlenega tretjino manj prihodkov, izkazujejo 6 krat manj bruto dobička itn - to so vsi ti negativni trendi - in za teh 6 občin celjskega območja bi po sedanjih najnovejših izračunih potrebovali za pokritje tega primanjkljaja trajne in dolgoročne vire za financiranje poslovnih sredstev v znesku 262,5 milijona DEM."
50,"Meni je popolnoma jasno, da to ni možno dobiti, ampak nekaj v tej smeri, v smeri dokapitalizacije, kar pogrešam na nek način v vseh predlogih ukrepov, je treba narediti, če hoče gospodarstvo, ki ima zdrave programe, če gre za firme, ki imajo od strani inštitutov odobrene projekte, ocenjene kot pozitivne."
8,Nekaj v tej smeri je sigurno treba narediti.
13,"Sedaj pa predlogi kratkoročnih ukrepov, ki so tukaj na teh dveh listih napisani."
7,"Nekatere stvari bi samo vprašal, druge dodal."
4,Moram pa nekaj reči.
23,"Jaz nisem nikoli razumel, tudi zadnje seje zbora ne, da so nam pošiljali neke materiale z lepo napisanimi, natiskanimi črkami zgodovine za nazaj."
3,To ne rabimo.
5,Za to je škoda papirja.
9,"To ne bomo brali, ker to ni več aktualno."
5,Dobili smo dva taka paketa.
29,"Moram odkrito povedati, da tega nisem bral, ker tisto, kar je bilo do 01.01.1991 in še nazaj, to me sploh ne zanima, ker mi to čisto nič ne pomaga."
15,"Je pa to papir, ki seveda tudi stane in tudi tu bo najbrž treba varčevati."
36,"Pri tem poglavju, na strani 5, samo tega se bom dotaknil, predlogi kratkoročnih ukrepov, zunanje-trgovinska politika, devizna in dinarska likvidnost, kar je osrednji problem in mislim, da je potrebno podpreti vsa prizadevanja vlade v tej smeri."
13,"Moram pa biti kritičen do papirja, ki smo ga danes dobili na mizo."
18,"Mislim, da bi morala slovenska banka, kakorkoli ta hip ona fundira, pripraviti konkretnejše predloge ukrepov za to področje."
25,"Če ste to na hitro preleteli, vidite, da gre v bistvu samo za vpis enega stanja; nategovanja na relaciji Slovenska banka - Narodna banka Jugoslavije itn."
22,"Če ne bo konkretnih ukrepov tudi od strani obstoječe že uveljavljene Narodne banke oziroma Banke Slovenije, bo ta celotna problematika izredno težka."
31,"Mislim, da je posebno občutljivo in predlagam, da se zadnji pasus te prve točke - kakorkoli že, saj ni oštevilčena - kjer vlada govori: odkup deviz občanov bo stimuliran z uporabo menjalniškega tečaja."
9,"Tujcem bomo za bone prodajali bencin, ""hvala bogu"" čimprej."
4,"Ampak, ta prvi del."
39,"Jaz mislim, da je to strahovito občutljiva stvar in kolikor imam informacijo, danes dopoldne v banki - če je šef Centralne banke še tu, lahko tudi to pove - se pripravljajo aranžmaji samo v smeri vrednostnih papirjev za devize deviznih varčevalcev."
25,"Tisti, ki so prišli v situacijo, da zdaj ne morejo dvigniti, v primerjavi s tistimi, ki so uspeli, dvigniti, je nenazadnje tudi eno moralno vprašanje."
23,"Treba je pripraviti širši scenarij z več variantami - tudi oblike deviznih depozitov posameznikov, ki imajo denar notri - pa jih na ta način stimulirati."
11,Nekaj vendarle naj bo za izplačilo; nekaj skozi vrednostne papirje itn.
13,"Skratka, tu je bolj dorečeno in predlagam, da se čimprej pride do tega."
22,"Ljudje v bazi so vendarle - da tako rečem, včasih smo tako rekli - pripravljeni nekaj v tej smeri narediti; samo ni konkretnih predlogov."
19,"Vse spremeniti v vrednostne papirje pa najbrž ne bo šlo in mislim, da je potrebno strokovno obdelati več variant."
2,2. točka.
48,"Danes dopoldne sem se potrudil v naši matični banki diskutirati te tri točke; Določen obseg sredstev v okviru kreditnega potenciala bank, na katere bo temeljilo financiranje izvoza; kreditna podpora bank, prioritetno usmerjeno kreditiranje izvoza in deviznega priliva; za te namene uporabljena nižja obrestna mera, kot za ostale kredite."
10,"Odgovor je bil, v glavnem to gre in to imamo."
4,Da se prav razumemo.
6,Jaz nikoli nisem vsem bankam verjel.
30,"Ampak, če tako približno je, potem se je treba dogovoriti, kaj je tisto dodatno za stimuliranje izvoza, ker alfa in omega je izvoz; vse živo moramo narediti na tem področju."
27,"Torej, predlgam, da se to bolj dodela, da se z bankami dogovori, kako to teče in če to v glavnem teče, potem je treba dogovoriti tisto novo."
2,3. točka.
13,"Imam konkreten predlog, ki je bil diskutiran, v nekaterih krogih tudi ni znan."
24,Izvršni svet se bo v okviru svojih pristojnosti intenzivno angažiral za uporabo vseh možnosti za pridobivanje tujih finančnih sredstev za normalizacijo finančnih tokov itd.
72,"Predlagam konkretno, da danes oblikuje ta zbor, ob sodelovanju z odgovorno ekipo, predlog za najetje, iskanje kreditnih aranžmajev v obsegu 700 do 800 milijonov DEM, da se zadeva razdela, da jutri o tem sklepata oba zbora in da stvar steče ter da se v to igro vključijo na zelo konkreten način tudi poslovne banke in da se razdela stvar v smeri dokapitalizacije slovenskega gospodarstva na znanih kriterijih, osnovah, tako, kot so dogovorjeni."
8,"Moram reči, da to predolgo traja ; pripravljenost je."
14,"Moram reči, da podpredsednik vlade in finančni minister poznata nekatere aranžmaje, ki jih imamo."
24,"Jih konkretno imamo pa jih ne moremo realizirati v nekaterih manjših bankah po avstrijski - koroški, ki so pripravljene dati 20,30,50,100 milijonov šilingov petletnega kredita."
26,"Ko računaš obrestno mero, ko plačaš vse garancije banke, pa vidiš tole; mi smo izračunali, ta razlika je resnično strahovita in veliko pomaga k preživetju podjetij."
4,"Torej, predlagam konkreten predlog."
18,"Če ni sprejemljiv, vas lepo prosim, povejte, da bomo kaj drugega naredili, ampak nekaj je vendarle treba narediti."
27,"Pri tem seveda želimo sodelovati, morajo pa sodelovati tudi banke, ker je nujno potrebno ta aranžma dogovoriti, kaj to praktično pomeni pri garancijah države Slovenije, garancijah bank."
17,"Ali lahko to kasneje postane en del vložka države Slovenije v zdrave firme, da postane delničar itd."
28,"Pri naslednji točki bom samo omenil to, kjer se govori o tej bitki, ki jo bo Izvršni svet skušal premostiti - sedanje tveganje v poslovanju Slovenije in tako dalje."
20,"Tu ni kaj drugega reči kot to, da želimo maksimalno veliko uspeha, ker tukaj bo treba resnično zelo veliko narediti."
28,"Mene samo motijo vse te informacije in bi bilo prav, če bi nas finančni minister danes iz prve roke informiral, kaj se dogaja na relaciji Narodna banka Jugoslavije."
19,"Neke informacije so, da bo jutri ponovno Svet guvernerjev in da mislijo vklopiti Hrvaško, nas pa pustiti ob strani."
5,Kaj sedaj to praktično pomeni ?
17,"Prav je, ko diskutiramo o tej usodni zadevi, da se v zvezi s tem tudi kaj reče."
19,Zadnji poskus predlagam samo še naslednje: Izvršni svet bo v okviru svojih pristojnosti sprejemal ukrepe za izboljšanje dinarske likvidnosti.
5,To je normalno in prav.
13,Tu je najbrž mišljena tudi multilateralna kompenzacija znotraj Slovenije - koliko bo ona obvezna.
49,"Predlagam, da so to bolj razdela, ker bi bilo treba na tem slovenskem prostoru najbrž to tudi bolj sankcionirati in iti bolj obvezno v prijave, ene in druge, itn., da bi zadeva učinkovito stekla; za Jugoslavijo vemo, da kaj več od tega, kar je bilo narejenega, ne moremo narediti."
10,Na koncu samo še konkreten predlog pri področju fiskalne politike.
18,"Ne bom se mešal, ker bo najbrž drugič razprava proračunske postavke, kateri, kako; to je stvar posebne razprave."
5,Gre za predlog solidarnostnega prispevka.
8,"Moram zelo naravnost reči, da nisem proti temu."
2,Nisem proti !
14,"Mi moramo nekaj vsi skupaj žrtvovati za to, da bomo izplavali iz te situacije."
1,Moramo !
23,"Če je to ena od oblik, najbrž ni edina, bo potrebna še marsikatera, da bi speljali in bi bilo treba, resnično strniti sile."
41,"Moram pa še to reči, čeprav ne paše, ali pa paše indirektno, in plediram in naravnost povem: vladajoča koalicija Demos, čimprej se zmenite kaj bo s to vlado, kakšna bo ta vlada in kateri ministri bodo delali za reševanje teh stvari ?"
22,"Pod takšno težo, to kar danes beremo, je najbrž izredno težko delati in vse to je padlo v to težko situacijo sedaj."
8,"Nimam nobenega predloga, tako kot se oblikujejo predlogi."
15,"Samo vendarle, človeško gledano, ne se igrati sedaj v tej situaciji, ki je izjemno zahtevna."
10,"Najbrž je treba kaj narediti, ampak narediti je treba hitro."
42,"Vsedite se in se zmenite, pa recite bobu bob, ker mi rabimo konkretne rešitve in ljudi, ki bodo skupaj z nami peljali voz naprej, ne pa, da se bomo kregali kdo je pametnejši in katera stranka, in ne vem kaj še vse."
2,Hvala lepa.
2,Predlagam naslednje.
29,"Kar precej razpravljalcev je, po ""voznem redu"" bomo pač šli skozi, ali pa bi vseeno minister za finance Dušan Šešok odgovoril na nekaj stvari, tako da ne bi ponavljali."
1,Prosim !
4,Spoštovane delegatke in delegati !
13,"Tukaj bi se ozrl predvsem na dve, tri točke, ki so bile podane."
5,Najprej okoli te tuje pomoči.
9,"Mi vemo, da je bil proračun sprejet z deficitom."
6,Tukaj se je računalo z zadolžitvijo.
13,"Vemo, da je prejšnja posadka približno leto dni brezuspešno iskala to tujo pomoč."
17,"Takoj, ko sem prišel v vlado, sem se s tem problemom, kot enim od najpomembnejših, začel ukvarjati."
40,"Lahko rečem, da do trenutka osamosvojitve se ni bilo možno s komer koli kaj zelo pomembnega zunaj pogovoriti, ker so vsi razlagali, da je treba najprej doseči ta novi status in skozi novi status potem razpravljati okoli same tuje pomoči."
26,"Potem vemo, da je prišla vojna in sedaj smo približno deset dni v mirnodobnem stanju, ker seveda tudi nekaj dni po vojni ni bilo povsem normalnih."
7,Mi sedaj intenzivno delamo na nekaj aranžmajih.
5,Gre za dve vrsti aranžmajev.
26,"Eni so tako imenovani aranžmaji, kjer je prisotna vlada oz., kjer bo na koncu potrebno zavarovanje določenih vladnih institucij kot je Control bank, Hermes in podobno."
14,"Gre za tako imenovane komercialne aranžmaje, kjer je dovolj, da zavarovanje nudi država Slovenija."
30,"Mi se zavedamo, jaz še posebno, ker iz gospodarstva prihajam, da v kolikor mi sedaj ene močnejše injekcije ne damo gospodarstvu, ne bomo več imeli možnosti, da to barko izpeljemo."
26,"Mislim, da je minimalen znesek nekje 700 milijonov mark, celo milijardo mark bi potrebovali, da bi ta proces stekel in mi tudi v tej smeri delamo."
9,Ne morem vam seveda obljubiti takojšnjih rezultatov; delamo intenzivno.
18,"Mogoče bodo hitro, mogoče malo kasneje, to pač ni, ali pa je še najmanj odvisno od nas samih."
15,"V zvezi z Narodno banko Jugoslavije - vi veste, da so nas 27.06. izločili iz sistema."
6,Potem je banka Slovenije nekajkrat urgirala.
8,Tudi mi iz ministrstva za finance smo urgirali.
16,"Srbija vemo, da je ostala v sistemu, ne glede na to, da je vdrla v sistem."
5,Še danes ni poravnala obveznosti.
9,"Obljublja, da bo v septembru poravnala pet milijard dinarjev."
26,"Seveda vemo, da se to ne more zgoditi in mi kljub zagotovilom zvezne vlade, podpredsednika zvezne vlade, gospoda Mitrovića, še danes nismo v monetarnem sistemu Jugoslavije."
7,Svet guvernerjev nas je postavil izven sistema.
44,"Sedaj seveda zagovarja stališča, da če želimo v sistem, mora o tem odločati zvezna skupščina; to se pravi tipična diskriminacija, šikaniranje in kot je že prej predhodnik ugotovil, ta vojna bo mnogo težja, mnogo hujša od tega vojaškega spopada, ki je trajal osem dni."
31,"To bo spopad, ki bo trajal leta in leta in dejansko mi lahko verjetno na južne trge v glavnem pozabimo, se skoncentriramo na to, kar imamo tukaj, se usmerimo v izvoz."
22,"Mislim, da kdor sedaj upa, da se bo v drugih republikah kaj spremenilo, da se bodo stvari ponovno obnovile, živi v iluzijah."
26,"Okoli samih terjatev predlagam, da tisti, ki imajo odprte terjatve do drugih republik, poiščejo ustrezne firme, ki imajo obveznosti do drugih republik, in jih skušajo kompenzirati."
10,"Mislim, da je to v tem momentu edina realna možnost."
16,"Namreč tudi zvezna vlada in zvezni SDK nimata nikakršne moči, da bi zagotovila plačila v Slovenijo."
30,"Iz Srbije imamo sedaj približno 20 % plačil, ki smo jih imeli v mesecu maju in vse informacije, ki jih imamo, kažejo na to, da se denar odvaja na posebne račune."
26,"To je pač stanje, v katerem smo se znašli, vendar sem trdno prepričan, da bomo ob neki finančni injekciji, ob neki naši slovenski trmi, stvari uredili."
27,"Mislim, da ni treba, da smo tako obupani, ker ni prav velikih razlogov za to; tudi ni potrebno, da bi zdaj vsi čakali samo na ukrepe vlade."
16,"Mislim, da se že 45 let čaka in ves čas se neki programi v vladi pripravljajo."
31,"Jaz mislim, da je treba marsikaj, tudi znotraj hiše, v posameznih podjetjih urediti, ker mi še vedno dobivamo papirje, kjer piše, danes sem dobil papir: zgubili smo trge v drugih republikah."
29,"Torej, tega ni izučila niti srbska blokada, ki je bila, vemo kdaj, in da pravzaprav stanje, ki se zdaj zaostruje z ostalimi republikami, traja že dve do tri leta."
23,"In mislim, da se je treba v marsikateri sredini vprašati, kaj je bilo v tisti sredini narejeno, ne pa samo čakati na vlado."
24,"Tu smo slišali, na eni strani naj ne bi nikakršnih prispevkov odlagali, drugi pravijo, v kolikor se prispevki ne bodo odlagali, smo v kolapsu."
6,Te stvari enostavno ne gredo skupaj.
13,"Toliko kolikor imamo prihodkov v proračunu, seveda lahko tudi porabimo in nič drugače."
47,"Zato stojim na stališču, da bi vendarle morali 80, 90 % narediti v samih firmah in silno malo prepustiti zunanjim dejavnikom, ker tudi zunaj se države ne ukvarjajo z gospodarstvom tako, kot se mi, praktično s celimi regijami, z vsemi firmami zato, da bomo ta voz potegnili naprej."
34,"Sem za tiste, ki imajo potrjene programe prek inštitutov, predvsem ljubljanske banke in ostalih inštitucij, da dobijo ta sredstva takrat, ko jih bomo zagotovili, vendar potem pričakujemo, da bodo te tudi samostojno naprej funkcionirale."
5,Okrog kompenzacij še mogoče besedo.
12,"Mi bomo to pregledali, pripravili; nekaj kompenzacij je bilo, nekaj kar uspešnih."
15,Mogoče bomo to še pogosteje delali in skušali čim več teh terjatev in obveznosti pokompenzirati.
9,Tam sem mogoče pozabil zaključiti okrog naše monetarne vključitve.
11,"Niti tako tragično ne jemljem tega, da nismo v monetarnem sistemu."
50,"Ta hip funkcioniramo normalno, gotovine je dovolj; to je edina točka, na kateri bi se lahko ujeli in bomo, v kolikor bomo diskriminatorno permanentno izločevali iz sistema in se ne bomo imeli možnosti vključiti v sistem, v skladu z brionsko deklaracijo, potem je jasno, da bomo morali iti na svoje."
2,Hvala lepa.
1,Hvala.
10,"Prednost imate tisti razpravljalci, ki želite z gospodom Šešokom polimezirati."
10,"Ali ga podprete, ali pa mu rečete, da nima prav."
14,"Je med temi 10, ki ste prijavljeni, kdo tak, ki ima takšno vsebino teme."
2,Gospa Lončarjeva.
1,Spoštovani !
25,"Jaz se nisem javila samo zaradi tega, ker bi polemizirala z ministrom Šešokom, ampak zaradi tega, ker sem bila ob njegovem nastopu dejansko prijetno presenečena."
26,"Če bi bile zadeve tako mirne oziroma, da bi bile tako optimistične, kot jih je prikazal, potem mislim, da dejansko današnje seje ne bi bilo treba."
180,"In prav zaradi tega moram povedati, da smo mi kot klub neodvisnih poslancev že na prejšnjem zasedanju zahtevali, ta krizni štab, ne zato, da bi zdaj omenjali nekoga poimensko v vladi ali ne vem kaj tukaj dopolnjevali, ampak da bi se ta gospodarska situacija, moram povedati, da je vsaj po tem kontaktiranju, ki ga imam z gospodarstveniki - če lahko rečem besedo, dramatična - in bi s stalnimi informacijami in stalnimi kontakti med vlado in gospodarstvom, tudi v smislu tolmačenja ministra Šešoka, bila zadeva verjetno veliko lažja za tiste ljudi, ki so tam, v proizvodnji, ki dejansko nimajo odgovorov na zelo veliko vprašanj in ki si potem pomagajo vsak po svoje, in mogoče - mislim, da zadevo ocenjujem tudi z vidika tega, da sem sama delala 26 let v gospodarstvu - da bi bilo bolje, če bi bile določene akcije usklajene z Izvršnih svetom, Gospodarsko zbornico, Banko Slovenije in z vsemi ostalimi inštitucijami, in jasno gospodarstvom, da bi se ti ljudje lahko veliko bolj ukvarjali s strokovnimi dolgoročnimi programi in ne samo, da čakajo, kaj se bo jutri zgodilo. mislim, da smo se razumeli."
42,"Jaz bi rada to, kar je minister Šešok lepo povedal, da se v tem smislu obvesti vse gospodarske organizacije, kako zadeve stojijo na vseh treh področjih od monetarne politike; naj bodo pripravljene na vse mogoče variante in jih sprotno o spremembah obveščati."
22,"Gre za tuji kapital, ki mislim, da ga Slovenija dejansko izredno čaka; gre za obnašanje, zdaj v tej situaciji, do jugoslovanskega trga."
52,"Jaz tu ministra podpiram, da ima določene stvari prav, ko tako razmišlja, samo dejstvo je, da Slovenija pustila v teh republikah oziroma ima neko svoje premoženje v statični, se pravi v obliki naložb,v obliki obratnih sredstev in da se zdaj vsako podjetje v bistvu zase sprašuje, kako naj te probleme razreši."
61,"V tem smislu bi bilo treba narediti program, prav tako s pomočjo ministra, kako se v posameznih problemih zadržati in obnašati, ne samo za kratko obdobje, ampak je treba malo gledati dlje in ocenjevati tudi situacijo v naslednjih obdobjih, ker moram povedati, kot gospodarstvenik, da vsak gleda tudi nekaj časa nazaj, da pozna sedanjo situacijo in da mora prognozirati v naprej."
63,"Dejstvo je pa to, če bi Slovenci že pred leti imeli - takrat, ko je Markovićev program dejansko skozi določeno politiko po slovenskih izvoznikih močno planil, mislim, da je bilo ogromno panog, ki so takrat, to je bilo leta 1988 in posebno še 1989, doživele skoraj popoln kolaps, takrat tako znali tudi razmišljati naprej in zaščititi te programe, bi bila danes tudi situacija drugačna."
31,"S tem mislim opozoriti na to, da ne moremo danes v tem težkem trenutku v gospodarstvu nekaj govoriti pavšalno oziroma ocenjevati približno, ampak da je treba postaviti zadeve čisto konkretno, jasno."
99,"Meni se zdi, da mi ne boste zamerili, če bi ponovila tisto, kar nisem rekla na tem zboru, ampak na raznih sestankih, tudi na predsedstvu republike, da smo vsi občudovali, drugače se je vodila ta borba teh osem dni, kot se vodi gospodarstvo, to je jasno, ampak občudovali smo smelost, red in vse to, kar so takrat imeli, od Kacina, Bavčarja in Janše, in smo si kot gospodarstveniki predstavljali, ne more se to vzporediti popolnoma, da se razumemo, ampak podoben red v smislu informiranosti mora teči med temi inštitucijami, kot sem rekla: med Izvršnim svetom, Gospodarsko zbornico, Banko Slovenije."
88,"Če bomo zadevo zdaj še s temi novimi zakoni o spremembi lastnine speljali še med ustreznimi skladi, kjer mora biti situacija v Sloveniji koordinirana, ocenjujem in tudi moji kolegi so me na to opozorili - če zdaj ne bo na tem področju ene močne koordinarcije, nam zna uiti velika šansa, ki smo jo do zdaj uspeli izboriti z vsemi temi postopki od osamosvojitve in tudi vojne, da nam se zgodi, da bomo pa to gospodarsko bitko znali izgubiti, kar pa mislim, da za nas nikakor ne bi bilo dobro."
65,"Glede na to, da naj bi bil to moj prispevek, če se lahko temu reče polimeziranje, glede na to, da mi je naš predsednik dovolil stopiti za ta oder, bi zdaj kratko, ker sem preveč časa za to že izgubila, obrazložila samo nekatere dodatne sklepe, ki smo jih kot klub neodvisnih poslancev oblikovali k sklepom, ki jih je pripravil Izvršni svet, s katerimi se strinjamo."
67,"Strinjamo se tudi s sklepi Gospodarske zbornice in z Odborom za splošne gospodarske zadeve in želimo, da bi bila ustrezna komisija ali karkoli bo v okviru našega zbora združenega dela, postavljeno, da te zadeve v čim večji meri vključi v ta program, ki ga je pripravil Izvršni svet s tem, da poskušamo zadevam pomagati, ne pa da bi kakorkoli hoteli zadevo razbijati ali celo peljati po svoje."
44,"Vemo, da je tudi Izvršni svet v dovolj težki situaciji in da ima dela preko glave, ampak mislimo, da je v tem slovenskem prostoru dovolj kadrov, ki so sposobni in naj jih ustrezno aktivira in vključi, da bo zadeve lahko profesionalno in strokovno izpeljal."
14,"Pod prvim našim dodatnim sklepom, kjer smo napisali ""spodbuditi je potrebno trg vrednostnih papirjev""."
31,"Tu nismo mislili samo od izdaje obveznic, kar naj bi pospešilo pritok določenega svežega kapitala in seveda tudi delnic, temveč tudi uporabo vrednostnih papirjev, vlog in denarnih nadomestkov za medsebojno plačevanje."
26,"Vemo namreč, da sta zdaj to neplačevanje in nelikvidnost zelo velika ovira in se gospodarski tokovi mešajo in se ne pretakajo tako, kot bi se morali."
18,Zato bi bilo treba ponovno premisliti mogoče o menici in podobnih stvareh v tem plačevanju in spet vzpostaviti.
100,"No, to kar je minister Šešok že povedal, če je ta kapital dejanski, in jim tudi želimo, vsem v vladi in posebno še ministru Šešoku, da bi imel veliko uspeha pri tem pridobivanju kapitala, ker je to za nas ključno, vendar glede na to, da smo že tudi na zboru in na raznih odborih ubravnavali te ponudbe s strani tujega kapitala za izgradnjo naše infrastrukture, smo predlagali, da bi vlada to čimprej ocenila, izbrala najboljše variante in da bi s tem, ko bi se začela v naši republiki infrastrukturna izgradnja, da bi se s tem posredno povečala splošna gospodarska rast."
27,"Zdaj ta situacija, kakršna je, mislimo, da bomo vsi v Jugoslaviji toliko modri, da bo ta kapital, glede na razmere, kakršne so, le uspel priti k nam."
37,"Zato se popolnoma strinjam tudi s tistim stališčem Gospodarske zbornice, da je treba naprej ustrezno promovirati Slovenijo v tem smislu, da je tukaj mir in da se vrne tudi nazaj turizem in vse tisto, kar smo izgubili."
8,Izdelati je potrebno selektivne pogoje za pobote terjatev.
24,"To je Izvršni svet napisal v svojih kratkoročnih ukrepih, vendar mi predlagamo, da poleg obveznosti do tujine, se to naredi tudi za domače tržišče."
19,"Zdaj ugotavljamo, da niti SDK niti sodišča nimajo v rokah neke možnosti, da bi se ta plačila hitro sprovajala."
30,"Jasno je tukaj posredi tudi misija, ki mora biti na ustrezni višini regulirana in kot sem razumela med vrsticami ministra, bo to zdaj tudi v okviru Banke Slovenije lahko speljano."
23,"Pod 4. točko smo predlagali izdelati program gospodarskega osamosvajanja in gospodarske sanacije, ki naj bo osnova za pogajanje s svetom, kot tudi Jugoslavijo."
46,"Tukaj smo si mi zamislili podoben plan, lahko bi rekla tudi stabilizacijski program, ki naj bo izdelan na novih osnovah, glede na to, da se je ta gospodarska politika, ki smo jo sprejeli v letošnjem letu spremenila glede na nove razmere, ki so nastopile v Sloveniji."
9,V to izdelavo programa naj se vključi domače strokovnjake.
37,"Mislim, da naš klub nima nič proti tujim svetovalcem, vendar mislimo, da bi se samo na njih bilo težko naslanjati, ker je dovolj strokovnih ljudi v Sloveniji, ki bi jih bilo treba pritegniti in vprašati za mnenje."
39,"Ni zdaj potrebno, da tu ne vem kaj delajo, ampak je treba to zadevo organizirati in priti do nekega programa, ki bo osnova - mi smo vsaj tako mislili - jasno za pogajanja, ker ne moremo računati samo na komercialne kredite."
29,"Mi smo ocenjevali, da so to dražji krediti, ampak če bi prišli do neke možnosti, take kot jo ima monetarni sklad, bi bilo to za nas veliko bolj ugodno."
26,"Pa naj bo to zdaj še v okviru Jugoslavije ali pa Slovenije kot samostojne države, to je zdaj stvar Izvršnega sveta, kako bo to lahko izpeljati."
67,"Druge stvari, mislim, da ni potrebno dosti obrazlagati, ker sem že omenila, da je pač potrebna ta strategija, kako se obnašati tudi z Jugoslavijo, ne glede na to, da tudi jaz mislim, da je vprašanje, koliko in v kakšnem času bomo lahko ta tržišča spet osvojili, ampak mislim, da je treba računati pač na primeren čas in na to, da bomo tudi to tržišče še vedno imeli."
1,Toliko.
2,Hvala lepa.
1,Hvala.
36,"V bistvu še vedno nismo, jaz bi gospoda Ocvirka vseeno vprašal, prejeli odgovor na zelo direktno vprašanje: Kaj bo, če se bo dejansko pri nas vse skupaj zmanjšalo, znižalo na 60 % tistega, kar smo pač programirali ?"
14,Ali je to tista črna varianta ali je to trda varianta ali kaj je?
35,"To je eno vprašanje, na katerega mora šef gospodarstva v našem izvršnem svetu odgovoriti, in drugo vprašanje je o tem denarju, ki naj bi prišel v Slovenijo in govorimo kot o nekem golobu na strehi."
9,Verjetno si tega goloba že nekateri v podjetjih delijo.
4,Kdo so zdaj tisti.
34,"Ali se nam ne bo zgodilo, ker tu pa, kar je gospod Arzenšek tudi načel vprašanje v zvezi s političnimi odločitvami, se bomo morali odločiti v skupščini, kdo bo ta denar, kljub temu, prejel."
49,"Tu je bilo zdaj opozorjene na dobre kvalitetne programe, nam se pa lahko zgodi, da bo ves tisti denar, ki ga bomo dobili, šel za tiste, ki pač že sedaj delajo izgubo, pa bodo še potem, ko bodo dobili teh 600 ali 700 milijonov mark, še tudi delali izgubo."
5,To je zdaj politično vprašanje.
20,"To sta dve temi, na kateri verjetno moramo danes dobiti poslanci tudi odgovor, ker je vse skupaj seveda zelo povezano."
6,"Lahko, Andrej, ti sam to poveš."
16,"Prosim, dajmo malo polemizirati oz. razpravljati v dialogu, ne pa da bomo imeli monolog desetih razprav."
4,"To zaključimo, pa gremo."
10,"Besedo ima dr. Ocvirk, podpredsednik Izvršnega sveta Skupščine Republike Slovenije."
19,"To se pravi, vprašanje denarja in pa pritoka denarja, tako kot praviš predsednik, je še zavit v neko tančico."
6,"To, moram reči, da je res."
32,"Mi imamo brionsko deklaracijo in v okviru te deklaracije so dala vsa zunanja ministrstva zunaj nalog institucijam, da za Jugoslavijo v tej situaciji, dokler se stvari ne normalizirajo, ni zavarovanja političnega rizika."
20,"Slovenija je del Jugoslavije, in ker Slovenija ni mednarodni pravni slubjekt, ne more biti nekega posebnega statusa na državnem nivoju."
29,"Ko so bili ti razgovori v sosednjih državah, je bilo jasno povedano, da bomo mi, če bodo oni; od teh so eni v EFT, drugi so pa v EGS."
14,"To se pravi, da težko nekdo v EGS, naredi tisto - za kar drugi ni."
70,"To se pravi, ta generalna linija za odmrznitev kreditov, če tako rečemo, oz. za zavarovanje političnega rizika, kar je ključno, je v tej situaciji - od tega moratorija - problematična, ker morajo sprostiti v bistvu za Jugoslavijo in v okviru tega lahko rečejo: ker je bilo že pred 25., je to v bistvu koristilo samo nekaj bank, in to so bile naše banke, ker so bile v bistvu likvidne in plačilno sposobne."
13,"Druge pa niso tega koristile, zato smo imeli mi tudi relativno boljše rezultate."
13,Sedaj je pa blokada za Jugoslavijo kot celoto in tu je sigurno problem.
6,Mi moramo priti iz tega problema.
4,To je pa težko.
27,"To je razgovor za kakšno regijo in pa možnost, da se financira gospodarstvo prek firm, ki jih imate zunaj in tu naj bile določene možnosti tega kreditiranja."
29,"To se pravi, tu so že bili, v neki deželi, doseženi neki dogovori, da se te stvari pripravljajo; samo tega vam sedaj ne bom povedal, ker še ne smem."
4,Da še to povem.
5,Ta proces ne bo lahek.
4,Bo težak in je.
20,"Ko se to politično pogovarjaš, vemo kako je, politični dogovori so, da bomo to videli itd. in poskušali nekaj narediti."
18,"Ko se pa prideš pogovarjat s tistimi šefi v nacionalnih centralnih bankah, so pa razgovori striktni in eksaktni."
8,"Tam se pa točno ve, tam ni odstopa."
12,"Tako, da bo problem tu težak in bo treba vložiti ogromno naporov."
25,"Predlagam, da tu največ lahko naredijo tiste firme, ki imajo do sedaj še dobre poslovne odnose, ali pa naložbe ali pa kooperacije s firmami zunaj."
17,"To se pravi: te firme, lahko v tej fazi naredijo največ in je treba absolutno to stimulirati."
41,"In tam, kjer je pri nekih firmah že marsikaj pripravljeno okoli vlaganj kapitala, okoli dolgoročnega sodelovanja, neodvisno od tega, ali je ta zakon že šel skozi ali ni šel; to je treba absolutno sforsirati in te variante oz. te naložbe speljati."
15,"Zaradi tega, ker je tudi naša sigurnost večja, če imamo več važnih, pomembnih firm tukaj."
23,"Te firme imajo potem tudi politični vpliv zunaj takrat, ko je treba, in drugič, to je motiv, da se pride do tujega kapitala."
22,"Mi pač lahko gremo zdaj okrog; definiramo, da je tu mir, da je ambient takšen in takšen, gospodarsko okolje tako in tako."
2,Vendar verjamejo.
19,"Ampak zadaj je še vedno tisti dolgoročni rizik, ker še nismo nič dorekli, niti Evropa še ni nič dorekla."
24,"Vprašanje, ker sem zadnjič, ko sem bil v Celju na klubu menežerjev in kjer sem tudi dobil idejo gospoda Bana, to se pravi zadolževanje."
8,"Ni treba nič sprejeti, jaz sem to preveril."
12,Mi se lahko zadolžimo za 700 milijonov mark za intervencije v gospodarstvu.
73,"To se pravi, ali je to za garancije ali pa tudi direktno kot kredite; vsi, ki imate kakšne variante in ideje, in da je možnost, da gre to zadolževanju preko tujih virov, da gre to preko republike preko ""budžeta"", ali z garancijami, da se mi v to vključimo, pridete in se bomo te stvari zmenili tam, kjer te linije so, ker pravim, gospodarstvo kot tako, se lahko zagotovi, ker gospodarstvu se zunaj verjame."
6,"Tako, da ta možnost je predvidena."
2,Okoli izvoza.
24,"Mi smo določene stvari že sedaj, ko so se ti papirji pisali in usklajevali in na vsako besedo pazili, so bile določene stvari narejene."
37,"V zvezi z izvozom veste, da imate dve varianti, da je finaciranje s primarne emisije tisto, kar je pod pogoji in je v bankah zmenjeno in da je tudi devizna klavzula do približnih pogojev, ki so zunaj."
24,"To so; mi smo hoteli izdati nek odlok in smo se potem z bančnim sistemom zmenili, da to ni treba, da pa to izvajajo."
4,To bi moralo funkcionirati.
9,Okoli pasivne ali aktivne obrestne mere - to vse vemo.
23,"Mi lahko rečemo: razlika med aktivno in pasivno obrestno mero bo taka in taka in potem vemo, da se nam sesuje bančni sistem."
23,"Glede na to, da sedaj kot Slovenija nimamo v odnosu do sveta nič drugega kot nekaj bank, mi teh bank ne smemo zrušiti."
15,"V primeru, če pa to naredimo in damo neke svetovne standarde, pa vemo, kaj bo."
12,"Ne zaradi bančnega sistema, ali pa tudi delno; zaradi gospodarstva, kakršno je."
15,"Splošna poraba. mislim, da bodo še veliki problemi okoli porabe in okoli zdravstva, šolstva itn."
15,"Zelo preprosto, ker smo že sedaj imeli glede na nivo družbenega proizvoda to dejavnost premočno."
9,Prevelik del družbenega proizvoda je šel za to potrošnjo.
5,Sedaj bo družbeni proizvod padel.
14,"Lanko leto je padel za 9 %, letos je bilo planirano za 12 % + 4 % = 16 %."
15,"Se pravi, če gledamo zadnji dve leti, je to 25 % do 30 % padec družbenega proizvoda."
17,"Da bomo sedaj mi lahko obdržali isti nivo socialne sigurnosti oz. zdravstva, teh splošnih potreb, ne verjamem."
6,"Lahko bomo, ampak z drugačnim financiranjem."
18,"In to ne bo lahko zaradi tega, ker gospodarstvo ne bomo mogli toliko obremeniti, proizvodnja nam pa pada."
19,"Saj bo ob rasti proizvodnje tudi družbeni proizvod rastel in če bo družbeni proizvod rastel, bomo tudi to zdržali."
2,Ni problema.
24,"Osnovna stvar je, da proizvodnja pada, proizvodnja pa ne pada zaradi tega, ker se ji ne ljubi delati, ampak zaradi tega, ker ni trgov."
8,In pri teh trgih je treba nekaj vedeti.
7,Tu vlada ne more kaj dosti pomagati.
17,"Se pravi tisto, da hodimo okoli po svetu in zraven še cela vrsta gospodarstvenikov, tega ne prenesemo."
20,"Bile so že take delegacije v Rusiji, pa so Rusi potem tam odrezali in rekli toliko ja, vi pa pojdite !"
3,To je Balkan.
5,Vsak naj dela svoj posel.
53,"Država se naj poskusi nekaj zmeniti, dobiti na vzhodu, ker vemo, da brez kliringa in brez nekih blagovnih list ne bo šlo; za to so določene stvari in tudi zbornico imamo zato, da se te stvari zmeni in poskuša na tem področju nekaj narediti, mislim pa, da morajo tu podjetja sama narediti največ."
14,"Trg, pa novi trgi, pa razvoj trgov, mislim, da je to vaša prva naloga."
29,"Ne rečem, najbolj težka, zaradi tega, ker so tudi stroški zelo visoki za vstop na določene trge, pa če gremo od energije naprej in tudi splošne in skupne porabe."
6,To je sigurno zelo zahtevna stvar.
11,"Mi smo poskušali sedaj - recimo, muslimanski svet imamo na svoji strani."
20,"Na to področje je treba iti in to področje je plačilno sposobno; Libija je plačilno sposobna, Iran je plačilno sposoben."
15,"V Iranu trg je, samo se je treba malo organizirati in na ta trg iti."
13,Se pravi so možnosti za ta plasman in nam dajo tudi vso podporo.
12,"V Evropi vemo, da je borba in konkurenčnost, taka kot je, velika."
9,"S tem da vemo, da je tudi borba tam."
8,V Iranu so danes vsi iz zapadnega sveta.
5,"Vsi, do najbolj uglednih firm."
32,"In ko je tam dobil velik akreditiv, saj če ga dobiš tam za nekaj milijonov, to nihče ne gleda, ko dobiš pa akreditiv za par deset milijonov, takrat so vsi v zraku."
5,Kaj pa sedaj to je ?
41,"Tako da mislim, da se je treba na te trge, da ne rečem na daljnji vzhod, kot se je zadnjič tudi nekdo oglasil, intenzivno pognati, ampak pognati tako, da gredo na te trge tisti, ki so sposobni na teh trgih delati."
4,Temu se reče - mladina.
26,"Ne pa, da gremo mi tastari na ta tržišča, ko vemo, da se ne moremo več ali se ne morete več boriti za posel kot takšen."
9,"Mislim, da je politika tukaj še malo narobe postavljena."
57,"Tako da je osnovni problem razvoj trgov in vsak, ki ima kakšno idejo, da bi mu lahko gospodarstvo oz. vlada kaj pomagala na teh področjih, naj pride in bomo naredili in obratno, če bomo kakšne določene stvari prinesli, ampak mi, če kam gremo, je vedno kdo zraven iz gospodarstva, pa vemo, da se lahko določene stvari naredijo."
25,"Tako, da tista varianta, črna, za 0,65 % družbeni proizvod pade, je huda, ampak jaz si ne bi upal reči, da se to ne more zgoditi."
20,"Zaradi tega, ker danes je sploh težko delati, ker kakršenkoli odlok napišemo, ko gre zakonodaja skozi, nam reče: brionska deklaracija."
10,"Tega ne smemo delati, ker smo rekli, da ne bomo."
7,"Drugič, v Beogradu nas ne pustijo zraven."
25,"To se pravi, vemo, absolutno je to najbolj striktna Narodna banka Jugoslavije, kljub dvakratnim zaključkom zvezne vlade, da mora narodna banka to narediti, ni naredila."
3,Ni problema zaenkrat.
14,"Ni nobenih problemov, ker smo tudi toliko pripravljeni, da lahko monetarno politiko peljemo sami."
68,"In mogoče za mene, v določenih primerih, kar je tudi že gospod Šešok rekel, ni problematično, zaradi tega, ker ključna stvar in verjetno tudi v vseh nadaljnjih razgovorih, okrog tega je monetarna politika in pri monetarni politiki biti v monetarnem sistemu, in to bo tudi ključna stvar za dogovore z Evropsko gospodarsko skupnostjo, ali je to monetarna unija ali ne, ker sigurno bodo na to varianto tudi pritiskali."
18,"Ali carinska unija ali kaj takega, ker vemo iz razgovorov z različnimi ambasadorji, da so pač taka razmišljanja?"
27,"Ko je bil zadnjič ameriški ambasador je vprašal, če smo tam za neko, prvič okrog monetarne unije, okrog carinske unije, kakšno je stališče, zakaj ne, zakaj ja."
9,"To se pravi, stvari je treba imeti vse pripravljene."
29,"Razumejo vse in poznajo stvari zelo dobro in točno vedo, kakšni problemi so in točno vedo, da ni samo srbski vdor notri, da je tudi še marsikaj drugega zraven."
2,To znajo.
13,Samo to je treba dobro prezentirati in potem se bo dalo marsikaj govoriti.
7,Je pa seveda to odvisno od aktivnosti.
15,"Samo med tem časom, ko se bo to usklajevalo, je pa treba to vse požreti."
18,"Vse požreti zaradi tega, ker - saj pravim - Evropa se drži nazaj in lahko samo v gospodarstvu največ pomaga."
33,"Jaz sem, ko se je Gorenje pogovarjalo sedaj - kot eno izmed večjih stvari - forsiral, da se gre takoj v razgovore in še nekaj drugih organizacij, da se stvari čimbolj internacionalizirajo v vsem gospodarstvu."
2,Hvala lepa.
4,Hvala lepa gospod podpredsednik.
5,Gospod Kočevar nadaljuje z razpravo.
4,"Spoštovani predsednik, poslanke, poslanci !"
36,"Mi smo na Klubu neodvisnih poslancev dobili na mizo, torej že včeraj, dobili material naše vlade; na mizo smo dobili material Gospodarske zbornice, potem tudi predlog predsednika Odbora za splošne gospodarske zadeve za sklepe našega zbora."
28,"Bilo je precej dobrih diskusij danes in menim, da je že kar precej materiala, na osnovi katerega bi lahko potegnili kar dobre sklepe za usmeritve dela v nadaljevanju."
8,Nismo pa praktično še nič obdelali izvozno gospodarstvo.
21,"Zato mi dovolite, da dam samo par predlogov in pa ukrepov, kako bi morali delati, da izvozno gospodarstvo ne bo propadlo."
21,"Slišali smo danes že, da je izvoz alfa in omega, vendar na tem področju za izboljšanje tega položaja delamo zelo malo."
13,"Pokrivanje izvoza 1,5 : 1 zavira izvozno dejavnost in vodi v propad izvoznih podjetij."
24,"Izvozno gospodarstvo bi preneslo največ pokritje 1,2 : 1. Menjava 1,5 : 1 je popolna zavora tudi za lokalno integracijo, torej osvajanje sestavnih delov za proizvode."
7,Nadaljevati moramo menjavo po principu ram plasmana.
15,"V ram plasman pa moramo vključiti tudi dobavitelje, ki osvajajo sestavne dele za izvoz proizvodov."
48,"Nadalje, če imamo kakšno podjetje, ki izvaja ali pa ki lahko izvaja velik investicijski projekt, ki povečuje izvoz in ustvarja nova delovna mesta, je potrebno podpreti, in sicer s tem, da se odpravi ali zmanjša carinske dajatve na opremo za proizvodni proces, ki je doma ni mogoče nabaviti."
12,"Jasno je, da se mora vrednost uvozne opreme pokrivati z izvozom proizvodov."
37,"Nadalje je potrebno zmanjšati davčno stopnjo investicijskega dobička, povečati možnost amortizacije, omogočiti sodelovanje domačega bančnega sistema pri financiranju investicijskega projekta, jasno, tega, ki smo ga omenili, torej izvoznega in za povečanje delovnih mest pod ugodnimi finančnimi pogoji."
14,"Na vsak način pa moramo zagotoviti realen tečaj dinarja, jasno, dokler z dinarji poslujemo."
23,"Namreč, mi vemo, da je zaradi nerealnega dinarja že mnogo podjetij propadlo in da bodo ostala tudi propadla, če to ne bomo uredili."
18,"Ostale predloge našega kluba neodvisnih poslancev je obrazložila že gospoa Lončarjeva, pa tudi na mizo smo jih dali."
31,"Menim, da je vse to kar je bilo tu rečeno in kar smo dobili materialov, dobra osnova, da se sestavi dober predlog ukrepov, konkretnih ukrepov za izboljšanje gospodarstva v državi Sloveniji."
24,"Mislim, da bi ta predlog izdelal Izvršni svet, sprejeli bi ga pa mogoče na jutrišnji seji Zbora združenega dela, to je samo moje razmišljanje."
1,Hvala.
1,Hvala.
3,Gospod Jožef Pušnik.
6,"Spoštovani predsednik, spoštovane delegatke in delegati !"
11,Nekaj načelnih pripomb na gradivo je bilo že danih v razpravi.
29,"Zlasti gospod Ban jih je podal; v glavnem bi se z njimi strinjal, pa bi tudi svojo razpravo najprej usmeril na nekatere načelne pripombe, potem pa tudi na konkretne."
16,"Imam občutek, da je analitski pristop prevladujoč nad tistim delom, ki bi moral eksaktno nakazati ukrepe."
12,"Pri tem v analizah ni bistveno novih elementov, razen seveda vpliva vojne."
18,"Torej gre za večino znanih ugotovitev, in to v glavnem takšnih, ki zadevo osvetljujejo v smeri poslabševanja situacije."
53,"Vojna in pa seveda nesmiselno politično vplivanje na gospodarstvo v zadnjem času, je prav gotovo zelo poslabšalo gospodarsko situacijo, vendar moramo se zavedati, da so vse težave, ali pa drugače rečeno, da vse težave izvirajo iz časa po vojni, ampak da je bilo teh težav pravzaprav že v nadaljevanju dalj časa trajajoče situacije."
22,"Drugič, pri ukrepih se strinjam, da bi morali ohraniti tržni karakter in torej ne pričakujem, da bo vlada razrešila vse konkretne probleme."
18,"Mora pa seveda ustvariti pogoje za to, da se podjetja izognejo najhujšim pastem in čim bolj nemoteno delajo."
51,"Tretjič, mislim, da imamo v gospodarstvu še veliko bremen, ki jih povzročajo posamezni veliki, problematični sistemi, nekateri od teh že podržavljeni, za katere pa se še ni našel ustrezen recept reševanja in vse to že predolgo ovira razvoj ostalih, rešuje pa se večkrat na netržen način, močno podkrepljen s socialno komponento."
7,O imenih teh podjetij ne bi govoril.
4,"Mislim, da jih poznamo."
27,"Ko sem prej dejal, da mora vlada oblikovati pogoje za tržno delovanje podjetij, ti pogoji pa morajo biti natančno znani, bi se dotaknil nekaterih nakazanih kratkoročnih ukrepov."
33,"- Kot prvo, strinjam se, da moramo maksimalno spodbujati izvoz blaga in storitev, in to z občutno nižjo obrestno mero za kredite za izvoz in s poravnavanjem plačil v tujino za reprodukcijski material izvoznikov."
35,"To, da so bila trgovska podjetja in uvozniki široke porabe, ki niso ustvarjali deviz, velik porabnik le-teh, je, mislim, izredno velika napaka, ne samo v trošenju deviz, ampak je to posledično slabilo tudi domačo industrijo."
23,"- Mislim nadalje, da se ne sklada ukrep, ki zahteva dosledno plačevanje davčnih obveznosti z ukrepom odloga plačila davkov in prispevkov za insolventna podjetja."
16,"Enostavno za to ne, ker mislim, da so vsa, ali zelo velika večina podjetij, pravzaprav insolventna."
15,"Nadalje, pogrešam navedbe, kateri zakoni in v kolikšni meri veljajo v času do izreka moratorija."
23,"Gre namreč za pravni okvir, ki je zelo nedorečen, povzroča veliko problemov v firmah in že ob sicer totalni nedisciplini ovira marsikje poslovanje."
9,Primeri so razne pristojnosti za evidentiranje kooperacij in podobno.
18,"- Mislim, da je treba reči tudi to, da se ogibamo definiranja roka za moratorij; kdaj začne sploh teči."
16,"Mi danes že v gradivu zasledimo naslov, da je to ekonomska politika v naslednjih treh mesecih."
37,"Tu seveda mislimo mesece moratorija, mislim pa, da je en del tega roka že potekel, zato bi se morali pogovarjati o ekonomskih ukrepih do konca moratorija in jasno povedati, kdaj je začel teči in kdaj bo končan."
24,Kot zelo nujno ukrepanje vlade pričakujem ukrepanje na urejanju medrepubliških odnosov pri plačevanju blaga in storitev in enostavno ne vidim tu zadosti učinkovitih rešitev.
48,"Pred časom je bilo govora o variantah določenih klirinških obračunov med republikami in mislim, da je te probleme treba še domisliti, ker je treba upoštevati, da nereševanje tega problema direktno zmanjšuje proizvodnjo in prodajo, saj slovenska podjetja sigurno ne tvegajo odpreme blaga, ker ni jasno zavarovanje plačila obveznosti."
15,"Zato mislim, da je treba v to smer določene ukrepe še domisliti in seveda proučiti."
2,Hvala lepa.
1,Hvala.
3,"Gospod Brglez, prosim."
4,"Spoštovani predsednik, poslanke, poslanci !"
19,"Najprej bi rekel, da se z večino diskutantov strinjam, pravzaprav si niti nismo bili nasprotujoči v razpravah do sedaj."
8,Tudi jaz ne bom bistveno odstopal od tega.
23,"Bi pa iz tega ugotovil, da na žalost, s tem, kar je bilo povedano s strani vlade, se ne morem v celoti strinjati."
12,"Seveda tudi ne morem kritizirati, ker so nastale med tem časom spremembe."
17,"Jaz sem o tem programu, o katerem danes govorimo - če se prav spomnite - diskutiral že vsaj trikrat."
7,"Mislim, da danes govorim to že četrtič."
26,"V situaciji, kakršni smo, nam ta vojna celo prav pride, ker do takrat nismo naredili programa, in sedaj bomo imeli razlog, da ga tudi sedaj nimamo."
6,"To ni korektno do nas, poslancev."
37,"S tem pa še posebej to, ker sem med tem časom vendarle spoznal in izvedel, da so bili nekateri programi narejeni, ki pa do parlamenta niso prišli zato, ker niso dobili podpore v nekaterih krogih pred parlamentom."
13,"To najbrž ni opravičilo, da vlada pravzaprav programa parlamentu do danes ni predložila."
14,"Tudi danes, to kar nam je predloženo, žal, jaz ne morem imenovati to program."
25,"Tudi če bodo iz tega nastali ukrepi - bojim se, da do jutri ne - bi seveda potem morali biti nekoliko drugačni, kot so bili sedaj predloženi."
9,"S tem, da se z gradivom zbornice sicer strinjam."
21,"Tam je menda v 3. točki napisano, program do konca julija, ta se konča jutri; do jutri ga najbrž ne bo."
12,"To se pravi, smo spet tam, da tega programa zopet ne bo."
22,"Najbrž bomo po avgustu spet ugotavljali, da ne bo nihče nosil odgovornosti za to, da program, ki ga ni, ni bil realiziran."
3,Ni pa enostavno.
30,"Zadnjič smo ugotavljali na seji, da vsi ne vedo, ali se bodo lahko vrnili na delovna mesta v septembru ali ne, ker ne vedo, ali bodo še obstajala ali ne."
9,"Na to ta program ne odgovarja, moral pa bi."
28,"Seveda nisem iz proizvodnje, kjer bi pravzaprav danes moral biti poudarek vsega, ker če bomo proizvajali, ustvarjali, ustvarjali novo vrednost, potem se lahko o razporejanju te vrednosti pogovarjamo."
12,"Če je pa ne bomo, potem pa je najbrž vsaka diskusija odveč."
8,"Sem iz infrastrukture, ki sicer ni čisto nepomembna."
35,"Žal pa moram reči, da je v gradivu, ki ga je zavod za makroekonomske analize in razvoja Republike Slovenije pripravil, tudi poglavje "" promet in zveze "" - samo naslov; sicer pa v tem poglavju ni niti besede."
44,"Bojim se, da bomo spoznali, da rabimo tudi ta drugi del takrat, ko bomo v taki situaciji, ko 560 pošt ne bo poslovalo, ko bodo telefoni utihnili, takrat bomo mogoče vedeli, da tudi to področje obstaja, ker sicer očitno nekateri ne vedo, da obstoja."
28,"To zamerim Sekretariatu za promet in zveze, ki je očitno del tega prispeval, pa dobil tudi ustrezna gradiva za drugi del, ki ga pa niti naprej ni posredoval."
7,Tako najbrž mi programov delati ne moremo.
13,Če bomo cela poglavja spuščali in se o njih niti ne bomo pogovarjali.
21,"Kot rečeno, mogoče se celo premalo zavedamo tega, kako pomembno je takrat, ko nam ne gre nalepše, da ta sistem funkcionira."
7,"Zavedeli se bomo, ko ne bo funkcioniral."
18,"Če bomo tak odnos do njega imeli, pa ni garancije, da bo vedno funkcioniral, ko ga bomo rabili."
27,"In jaz moram reči,da po zaslugi nekaj tisoč delavcev, ki so pač morali svojo nalogo opraviti tudi takrat, ko vsem ni bilo treba, je sistem funkcioniral."
9,"Po kakšnih pogojih, ni danes časa, da bi razlagal."
38,"Mogoče pa bi kdaj bilo prav, da bi tudi to povedali, s tem, - moram pa reči - da od številnih lokalnih, pa tudi republiških organov, prihajajo tudi priznanja za to, kar se je pač v tem preteklem obdobju dogajalo."
6,Bi pa nekatere stvari morali razrešiti.
6,Jaz sem to že zadnjič rekel.
23,"Mi moramo vedeti ali v teh treh mesecih poslujemo po eni zakonodaji, ali po drugi; ali, recimo, cenovno politiko formiramo v Jugoslaviji; v"
12,"Jugoslaviji so cene menjali, v Sloveniji jih ne priznamo; obračun bo jugoslovanski."
24,"Torej bomo direktno iz žepa drugim plačevali, če ne bomo pri nas tega dovolili pobrati, zaračunati, ali pa moramo mednarodno tarifo z Jugoslavijo uvesti."
6,"Tako, kot imamo zdaj, je nemogoče."
6,"Mi imamo svoje stare cene, nespremenjene."
45,"Jugoslavija jih je dvignila in Slovenija tega ne more enostavno prenesti, ker potem smo čisto po nepotrebnem uvedli razvojni dinar, ki ga bomo pravzaprav uporabili zato, da bo ta sistem funkcioniral, o razvoju pa ne bo ne duha ne sluha, če bomo tako ravnali naprej."
29,"Tu se pa navezuje še druga stvar, da je pravzaprav nesmiselno, da ta sistem obravnavamo enkrat kot javno službo, enkrat kot podjetje, kakor pač kateremu organu republike kdaj ustreza."
31,"Ko gre za plače, je to javna služba, ko gre za davek, je to podjetje kot vsako drugo in bi bilo boljše, da razvojnega dinarja ni in da davka ne plačamo."
18,"Ne bi obremenjevali in razburjali ljudi po nepotrebnem, ker ste nam itak zdaj ta denar vzeli skozi davke."
32,"Tako da mislim, da tudi ta zadeva sodi v ta program in mi se bomo do teh nekaterih velikih sistemov morali opredeliti, če hočemo, da bodo funkcionirali, če ne pač ne bodo."
30,"Jaz mislim, da je prav, da na tem najvišjem mestu v Sloveniji povem, da je to resen problem in da ni mogoče tu enostavno iti, ker se nič ni zgodilo."
13,"Lepo je vse teklo, pa ni nobenega problema in lahko tako naprej teče."
10,"Ne more tako naprej teči, ker pač stvari enostavnoniso dorečene !"
52,"Tudi se izogibamo teh modelov organiziranosti ter pišemo odloke, za katere ni nihče pooblaščen, zakona pa ne naredimo, ker se pač bojimo, da ne bo šel skozi takšen, kot ga imajo nekateri v glavah in enkrat se bodo morale nekatere stvari doreči in nekatere pristojnosti zveze prenesti v Slovenijo, če to mislimo."
19,"Ta čas, dokler pa tega nismo naredili, je treba seveda priznati, da po neki regulativi, ki velja, to poteka."
14,"Ali veljajo mednarodni predpisi ali veljajo jugoslovanski ali pa slovenski, ki jih pravzaprav nimamo?"
17,"Potem se moramo opredeliti, kateri bodo za Slovenijo tačas veljali, če hočemo, da ne bo sistem ogrožen."
16,"Da pa ne gre za čisto nepomemben sistem, pa upam, da vas ne rabim posebej prepričevati."
6,In to bi bilo skoraj vse.
2,Hvala lepa.
2,Hvala lepa.
2,Franc Perko.
5,Pravo vojno zamenjuje gospodarska vojna.
30,"Kot smo že prej ugotovili, ta že nekaj časa traja in tudi naši ministri so nam povedali, da bo še zelo dolgo trajala z jugom, in to je prav gotovo."
19,"Ker gre za kratkoročne ukrepe, za trenutno razreševanje problematike, bi morali biti predlagani ukrepi Izvršnega sveta mnogo bolj konkretni."
4,Jaz to močno pogrešam.
8,Nekaj je bilo že o tem govora danes.
19,"Ukrepi oz. predlogi Izvršnega sveta so presplošni, brez konkretnih zadolžitev, rokov, do katerih je treba določene stvari opraviti itn."
14,"Vem, da vsega tega se ne da, samo določene stvari je pa možno rešiti."
17,"Seveda se postavlja vprašanje, zdaj visi v zraku, ali je sposobna ta vlada to storiti ali ne."
15,"Nekaj besed k osnutku sklepov, ki smo jih dobili na mizo v Zboru združenega dela."
51,"Ob nujnem zmanjšanju zakonskih obveznosti podjetij - v 5. točki osnutka to piše - bi predlagal, da se doda še sklep, da se po potrebi, s spremenjeno davčno zakonodajo, ali pa z delovanjem davčnih uprav, zajame znatni del doslej neobdavčenega dohodka od sive in ne vem kakšne ekonomije, črnega trga in tako naprej."
16,"Jaz mislim, da se tu da marsikakšen dinar dobiti, na drugi strani pa določene stvari razbremeniti."
37,"V 7. točki osnutka sklepa, kjer se govori o primarni emisiji, pa tole: v prehodnem obdobju tega moratorija, ko uporabljamo dinar kot plačilno sredstvo in smo trenutno izločeni iz tega sistema narodne banke Jugoslavije, velja pa isto."
13,"Če bomo vključeni v ta sistem, se mora Slovenija zavarovati z lastno emisijo."
22,"Zavedati se moramo, da zveza emitira, poleg tiste priznane in dogovorjene misije, že tisto sivo emisijo, ne vem, kako se ji pravi."
29,"Slovenija mora, dokler je dinar plačilno sredstvo, voditi lastno emisijsko politiko, v kateri mora upoštevati, poleg tiste prave še tisto drugo emisijo, ker le s tem se bo zavarovala."
15,"To pa banka Slovenije seveda ne sme razglašati, ampak mora pa enostavno take stvari storiti."
12,Zdaj pa še nekaj opozoril vladi kot zastopnik gozdarstva v tem parlamentu.
24,"Les, ki se praviloma pridobi iz gozdov, je ene od pomembnih surovin, ki je ekološko ustrezno in ki ga ima Slovenija v relativnem izobilju."
7,Več kot polovico Slovenije je pod gozdovi.
16,"Les predeluje in ovrednoti lesna industrija, ki je še vedno eden največjih neto izvoznikov v Sloveniji."
12,"Devize pa, kot imamo napisano v celi vrsti materialov danes, nujno potrebujemo."
24,"Zaradi moratorija v družbenih gozdovih in neurejene gozdarske zakonodaje, stanja gozdov, pa tudi nekaj je tale vojna pripomogla, se niža blagovna proizvodnja v Sloveniji."
21,"Blagovna proizvodnja v družbenih gozdovih je bila v letošnjih šestih mesecih 30 % manjša kot pred dvemi leti, kot v letu 1989."
18,Preko gozdnih gospodarstev je šlo v letošnjih prvih šestih mesecih samo še 27 % blagovne proizvodnje iz zasebnih gozdov.
14,Seveda gre delno tudi na črni trg in delno tudi na druge oblike trgov.
2,Kakšen rezultat ?
9,V proizvodnji plošč imajo zalog še za 15 dni.
16,Celulozna industrija še ne obratuje; prekinjene dobave so iz drugih republik; za uvoz lesa ni deviz.
19,"Predvideva se, da bo že v avgustu prišlo do prekinitve proizvodnje v lesno predelovalni industriji zaradi pomanjkanja lesnih surovin."
12,"Logično je tudi, da primanjkuje nujno potrebni denar za vlaganje v gozdove."
50,"Predlagam, da končno že sprejmemo novo gozdarsko zakonodajo, da z ekonomskimi in drugimi ukrepi, tudi z obdavčitvijo, pospešimo dotok lesa na trg tudi zasebnih gozdov, da končno razrešimo problem moratorijskih gozdov, da bodo dajali trgu ustrezen delež prepotrebne surovine, ali kot družbeni ali kot zasebni, to sploh ni zdaj problematično."
34,"Nujno pa je, da to surovino, eno redkih surovin, ki je v Sloveniji v relativnem izobilju, tudi pridobimo in jo seveda tudi izkoristimo, ker na ta način bomo dobili devize; bomo zaposlili tudi ljudi."
1,Hvala.
2,Gospod Pirš.
7,"Spoštovane poslanke in poslanci, spoštovani predstavniki vlade !"
25,"Žal se mi zdi, da ni ta hip v dvorani nobenega predstavnika Ministrstva za finance, vendar računam in upam, da bodo o moji razpravi seznanjeni."
36,"Jaz vas ne bom utrujal z zgodovino problemov slovenskih železnic, ker smo o teh tolikokrat slišali in smo v zvezi z njimi sprejeli tudi vrsto sklepov za rešitev, tako da o teh problemih ni potrebno razpravljati."
30,"Dejstvo je, da s praktičnimi ravnanji, seveda mislim tudi tu predvsem na vlado, sproti ne ukrepamo, tako da se problemi kopičijo in je potem seveda njihova rešitev vsak trenutek težja."
26,"Najprej so tu izgube iz prejšnjih dveh let, ki nerešene predstavljajo za železniško gospodarstvo Ljubljana nepremostljive težave pri zagotavljanju vsaj spodnjega roba kolikor toliko normalnega obratovanja."
7,Potem je tu proračun za leto 1991.
28,"Niti dotok sredstev po ocenah iz 1. januarja 1991 - se pravi, odobrena sredstva po proračunu, se ne realizirajo, da o kakršnikoli revalorizaciji sredstev zaradi inflacije sploh ne govorim."
14,Tako smo pridelali v letošnjem letu izgubo v prvem polletju za 600 milijonov dinarjev.
39,"Menim, spoštovane poslanke in poslanci, da so slovenske železnice dokazale, da delujejo dobro, tudi v izrednih oz. v vojnih razmerah, če je to potrebno in da je država oz. slovenska družba ugotovila, da železnico za svoje normalno obratovanje potrebuje."
52,"Zato je nujno zagotoviti vsaj toliko sredstev, da se sistem zaradi neizplačila osebnih dohodkov ne ustavi ali da nam ne o treba v najkrajšem npr., na progi Celje - Šentilj znižati hitrosti vlakov na 30 km/uro; da ne bo moralo podjetje Boris Kidrič iz Maribora, ki nam vzdržuje vozna sredstva v stečaj."
12,"Moram pa opozoriti, da smo tik pred temi dogodki, tik pred zlomom."
18,Te posledice bi seveda imele še tudi dolgoročen značaj in bi prav kmalu pripeljale k razpadu celega sistema.
29,"Zato prosim našo vlado - kaj drugega tako ne morem storiti, ob tem seveda, da ugotavljam, da se moramo zavedati vsak svoje odgovornosti za posledice - za naslednjih par konkretnih ukrepov."
9,Rečeno je bilo naj predlagamo konkretne usmeritve k vladi.
22,"Prvič, da se ti zneski, ki so v proračunu določeni, tekoče realizirajo, vsaj v tej nominalni višini, ki je določena v proračunu."
17,Torej proračun v tem hipu dolguje železniškem gospodarstvu 118 milijonov dinarjev; zadnji dan pred iztekom tega meseca.
38,"Drugič, da svojo obvezo do pokritja izgub iz preteklih dveh let izpolni vsaj tako, da Železniško gospodarstvo oprosti plačevanja prispevkov v proračun in da prevzame izplačevanje premostitvenih kreditov, ki so bili potrebni, da železniško gospodarstvo sploh lahko deluje."
5,To je drugi konkretni predlog.
18,"Tretji je, da se z rebalansom proračuna zagotovi vsaj toliko dodatnih sredstev, da se sistem ne bo ustavil."
28,"Na drugi strani se seveda v Železniškem gospodarstvu Ljubljana, zavedamo, da bo celo strategijo železnice treba prilagoditi novo nastalim gospodarskim in pa tudi političnim razmeram na ozemlju Jugoslavije."
16,Zaradi vseh vrst vojn se bodo predvsem prevozi do Beograda in od njega naprej bistveno zmanjšali.
26,"Padec obsega dela v Železniškem gospodarstvu Ljubljana ocenjujemo v drugem polletju, v primerjavi s predhodnim obdobjem, najmanj za 30 % v primerjavi z lanskim, seveda drugim polletjem."
20,"To nam na vsak način narekuje tudi pospešeno izvajanje programa racionalizacije in pa ukrepe, ki prav gotovo ne bodo lahki."
59,"Takih ukrepov seveda ne moremo sprejeti čez noč, niti ne brez pomoči države in tukaj spet konkretno prosim, državo, ki je s sprejetjem gospodarske politike zavezala, da bo stroške takih ukrepov na železnici posebej financirala, da to tudi stori in da omogoči tisto, kar smo predlagali, da se zmanjša število zaposlenih, da pomaga pri tem zmanjšanju s posebnimi sredstvi."
4,In na koncu konkretno.
54,"Od države pričakujemo tudi, da bo začela kmalu uveljavljati mnogo odločnejšo prometno politiko v korist železnice kot doslej, tako, ki bo vplivala tako na preusmeritev blaga in potnikov na železnico, s tem povečanjem teh osnovnih prihodkov železnice, kot tudi na zbiranje večjega obsega sredstev za tekoče poslovanje, in pa na razvoj železnice v proračunu."
37,"To so bili konkretni ukrepi, katerih večina je bila že sprejeta s sklepi te skupščine in jih najbrž ni treba z današnjimi ponovnimi sklepi potrjevati, nekaj je pa bolj konkretnih prošenj za čas ob sprejemu rebalansa proračuna."
53,"Tukaj je že eden od govornikov, gospod Brglez, kolega iz druge veje infrastrukture, povedal, da moramo tudi v miru gledati, da delujejo infrastrukturni sistemi, da ne povzročamo njihovega propada, saj sicer ne bomo teh sistemov mogli imeti potem v izrednih razmerah oziroma v tistih, ko jih resnično potrebujemo, ko brez njih ne moremo."
13,"No, sicer pa mislim, da brez njih ne moremo tudi v mirnodobnih razmerah."
2,Hvala lepa.
2,Hvala lepa.
19,"Sedaj se je pa že tudi nekaj vprašanj nabralo in bi bilo prav, da bi gospod doktor Ocvirk odgovoril."
11,"Besedo ima dr. Andrej Ocvirk, podpredsednik Izvršnega sveta Skupščine Republike Slovenije."
9,"Če dovolite, prvo v zvezi z zakonodajo - katera velja."
70,"Čeprav je tukaj minister za zakonodajo, bi rekel, da si s tem, vsaj na tem področju, ni treba delati prevelike probleme, ker smo pač mi kot zakonodajno telo, pa si že belimo glavo okrog tega kaj velja, kaj ne in bi predlagal, da recimo, če bi bila tukaj pošta in če bi bilo vprašanje cen, pa formiranje cen pošte, tam je ministrstvo, eno ali drugo, zmenite se, pa dvignite ceno."
6,"Cene za nafto bomo dvignili, recimo."
4,Vprašanje moratorija na gozdove.
9,Sigurno je to velik problem okrog preskrbe lesne industrije.
15,"Naša lesna industrija je dobila ogromno, ogromno blaga s področja Like in iz tega dela."
11,To sedaj ne funkcionira in grozi pač celi dejavnosti kot taki.
6,Zato je tu samo ena stvar.
32,"Čimprej sprejmite Zakon o denacionaliziaciji, da bo tu mogoče en del rešen, in drugič, kar je pa vprašanje davčne zakonodaje, verjetno bo treba kompletno davčno upravo menjati povsod, ker ta ne funkcionira."
9,"Bilo je še vprašanje programa, češ da ni programa."
4,Tega jaz ne razumem.
16,"Jaz sem to načrtno rekel, ker vem, da je bilo že dosti očitkov, da ni programa."
18,"Februarja ste sprejeli ekonomski program, za letošnje leto in nikjer še ni rečeno, da ta program ne velja."
17,"Glede na nastalo situacijo smo vedeli, da je treba samo določene stvari spremeniti glede na nastalo situacijo."
15,"Seveda, če bi bila Slovenija 100 % samostojna brez brionske deklaracije, takrat bi pa rabila program."
38,"To je bil pa tisti program, ko smo rekli, da mora biti napisan do 30. julija oziroma v juliju in bo program, ko bo čista politika in ko bo čista politična situacija, potem lahko naredimo tudi čisti program."
9,Za vsak osnovni program je najprej vprašanje denarnega sistema.
13,"Dokler ne bomo vedeli, kaj lahko tukaj naredimo, so določene druge stvari vprašljive."
63,"Bilo je vprašanje kooperacije, to se pravi dogovorili smo se, in to je bilo tudi na usklajevanju z zvezno vlado, da velja na tem področju zvezna zakonodaja, da je zveza v določenem roku stvari rešiti, ker pa vemo, da to ne rešuje, če v tem roku to ne bo rešila, dajte vlogo pri nas in bomo mi to rešili na ustreznih naših resorjih."
18,"Če je vprašanje kooperacij, če je vprašanje soglasij za kvote, skupnih vlaganj, mislim tudi soglasje in tako dalje."
22,"Tako, da to potem v tem kontekstu rešujemo, ker vemo, da določene stvari ne gredo skozi in smo to že tudi naredili."
2,Hvala lepa.
2,Hvala lepa.
45,"Gospod podpredsednik, ali lahko samo to vprašam: Sedaj je bilo že dvakrat izvajanje, s strani gospoda Šešoka tudi povedano, ne sedaj trenutno, prej, da je veliko odvisno od podjetij samih; tam je bilo celo rečeno enkrat, da 80 % ali celo 90 % zavisi poslovanje od podjetij ?"
4,Kaj je sedaj res ?
33,"Zaradi tega, ker mi se sedaj v Sloveniji še vsi obračamo na Izvršni svet, naj uredi pogoje za takšno poslovanje, medtem ko vi pa pravite, žogico nazaj; kot namizni tenis in smo tam."
5,Kaj je sedaj na tem ?
17,"Vemo, da vlada mora zagotoviti pogoje za poslovanje, v okviru teh pogojev pa morajo pravni subjekti funkcionirati."
7,Mi lahko diskutiramo o pogojih za poslovanje.
18,"V teh pogojih za poslovanje je bilo tudi vprašanje carinskih dajatev na opremo, da je treba to oprostiti."
26,"Ja, ko bomo imeli svojo carinsko zakonodajo, pa ko bo čisto, ali bomo v carinski uniji ali ne bomo; ali bomo mogli to usklajevati ali ne."
41,"Takrat lahko, danes se pa o tem ne moremo pogovarjati, ker vemo, da smo absolutno v tem prehodnem obdobju v okviru, smo v carinski uniji in moramo spoštovati carinski zakon, takšen kot je in smo tudi rekli, da ga bomo spoštovali."
22,"Pogoje poslovanja - je že, to se pravi, če je zakonodaja prava, če je preveč restriktivna, če so prevelike obremenitve, to bomo reševali."
14,"Okrog trga je pa to prva stvar podjetja samega, tu pa ne more iti."
19,"Res je, da moramo odpirati, politično določene trge, vendar to je vse, kar je, drugo se pa ne da."
1,Hvala.
10,"Se opravičujem, samo z gospodom predsednikom se ne morem strinjati."
8,Jugoslavija je cene telefonskih storitev in telegrafskih dvignila.
10,"V Sloveniji, po slovneskem zakonu moramo dobiti soglasje Izvršnega sveta."
13,Izvršni svet tega soglasja ni dal in jih mi sami ne moremo dvigniti.
9,"Če sem prav razumel podpredsednika, jih bomo jutri dvignili."
5,Če lahko to tako razumem.
4,Daj na ustrezen organ).
11,"Zato sem diskutiral, ker ta organ tega ne naredi, ni odgovora."
40,"Bi pa rad povedal še to, da ne bom oseben, lahko bi z imeni operiral, pa ne bom, da tistemu, ki ima na morju vikend, pa na Gorenjskem vikend in telefon v Ljubljani, je telefon predrag, to je pa res."
11,"Samo za tistega, ki ga pa čaka, je pa verjetno prepoceni."
2,Hvala lepa.
1,Dobro.
11,"Besedo ima g.Peter Marn, namestnik ministra za promet in zveze."
10,"Jaz se opravičujem vsem tukaj prisotnim, da šele zdaj interveniram."
3,Moram povedati sledeče.
25,"Obveščen sem bil od pomočnika za zveze v našem ministrstvu, gospoda Kranjčeviča, da Zvezni izvršni svet še ni dal soglasja na povišanje cen telefonskih storitev."
3,To je eno.
31,"Drugo, vsem prisotnim moram povedati, da je za jutri sklican sestanek na Ministrstvu za tržišče in splošne gospodarske zadeve, kjer bomo obravnavali predlog sestavljenega podjetja PTT za povišanje storitev za 25 %."
4,Kar se tiče predpisov.
15,"V času treh mesecev se uporabljajo zvezni predpisi, razen za področje cen; govorim o PTT."
7,Zakaj ni PTT obdelan v tem papirju ?
18,"Zato, ker je ta papir aktualizacija stanja in orientacija aktivnosti na tista področja, ki so ukrepov najbolj potrebna."
10,"V tem kontekstu ni notri letališč, luke in podobnih stvari."
35,"PTT je utrpel relativno malo škode, pa to ni bistven argument, v PTT je bistveno, po naši oceni, zagotoviti normalno funkcioniranje sistema, in brez vsakih posebnih pretresov in sprememb, zato o njem posebej ne pišemo."
36,"Kar zadeva debato o reorganizaciji, ne bom govoril o kuri in jajcu itd., mislim pa, če je za kakšno stvar ministrstvo poklicano, potem je verjetno poklicano, da intenzivno razmišlja in pripravlja predloge tudi za reorganizacijo PTT."
14,"Res pa je, da marsikateri predlog oziroma ni predloga, ki bi bil vsem všeč."
8,In še dodaten komentar na razpravo gospoda Pirša.
65,"Povedati moram, da smo se z njim in njegovimi kolegi že konec junija meseca dogovorili, da ŽG gre v sodelovanju z našimi svetovalci pripravi program racionalizacije in stabilizacije, ali karkoli že hočete, skratka, učinkovitejšega poslovanja do konca avgusta meseca in upam, da bo to narejeno in v tem programu upoštevane tudi posledice po vojni in tudi ti efekti, ki se kažejo v zmanjšanem obsegu poslovanja."
2,Hvala lepa.
15,"Gospod Marn je povedal nekaj spodbudnega, da bosta oba poslanca šla lahko bolj mirna domov."
9,"Da bosta vsaj lahko rekla: zvedela sva, da bo."
4,To je že veliko.
2,Gospod Avberšek.
3,Hvala za besedo.
1,Spoštovani!
11,"Jaz bom nadaljeval tam, kjer sem zadnjič nehal, če se spomnite."
24,"Dejal sem, da imamo dobro ekipo, ki deluje na področju notranje in zunanje politike in naštel sem gospoda Kučana, Peterleta, Drnovška, Rupla, Janšo, Kacina."
14,"Prav tako pa sem dejal, da rabimo tako dobro ekipo tudi na gospodarskem področju."
56,"S tem seveda nisem mislil, da bi kdo od prej omenjenih prevzel gospodarski resor v vladi, upal pa sem, da bo vlada le predlagala ustrezne kadrovske spremembe v gospodarskem delu, saj od ministrov, ki niso v enem letu potegnili odločilnih potez, ne moremo v razmerah, ki bodo očitno še težje, pričakovati, da bodo to storili sedaj."
11,"Upam seveda, da takšne zamenjave niso v nasprotju z brionsko deklaracijo."
36,"Razprava, ki teče te dni znotraj DEMOS-a, bi se morala premakniti v to dvorano, oziroma v skupščino, prav tako pa bi morala preseči strankarske interese, če hočemo, da bomo dobili gospodarsko vojno, ki je v teku."
11,"Naj povem, da nisem član DEMOSA, da ne bi kdo mislil."
17,"Čas vojne, tudi gospodarske, ni čas za razprtije in tudi ta čas ni čas za medstrankarske razprtije."
23,"Mislim, da bi tako, kot smo zadnjič na nočni seji in eni kasneje, premagali te ovire, da bi jih morali tudi sedaj premagati."
18,"Je pa to čas, ko moramo na čelo v vladi postaviti najboljše, saj le tako lahko dobimo bitko."
15,"Mislim, da na gospodarskem področju v tem trenutku nimamo najboljših ljudi, oz. da imamo boljše."
6,Sem proti ustanavljanju raznih kriznih štabov.
4,Imamo vlado in ministre.
25,"Tam, kjer ni rezultatov, jih je treba zamenjati in ti naj si izberejo svoje sodelavce in se postavijo na čelo, pa ne podjetij, ampak ministrov."
6,Predsednik vlade pa naj jih uskladi.
12,"Ali, kot je dejal prej gospod Ocvirk, vsak naj dela svoj posel."
10,Rad bi se obrnil še na prvo razpravo gospoda Arzenška.
10,"On je zaključil z vprašanjem kaj, za koga in komu."
20,"Moram reči, da je bistveno vprašanje, ki je v tem trenutku, kje in kako bomo ustvarjali, da bomo lahko delili."
32,"Prepričan sem, da sedaj ni problem komu dati, ampak je v tem trenutku problem in vprašanje, kje vzeti in pred nami je čas odpovedovanja oz. jemanja, ker je veliko težje kot delitev."
18,"Naša zrelost tu v parlamentu pa se bo pokazala prav takrat, ko bomo glasovali o teh neprijetnih vprašanjih."
17,"Da ne bi rekli, da nisem nič o energetiki rekel, ne bom na dolgo o tem razpravljal."
36,"Torej za premogovništvo, za rudnik Velenje, nam so določili okvir in jaz sem se vedno zavzemal za to, da je treba postaviti okvir, potem pa naj menegment in firme poskrbijo za to, da bo to šlo."
10,Pet in pol mark so nam določili za dvig družbe.
10,"Mi smo se takrat strinjali s tem, hoteli ali ne."
13,"Vendar danes pravijo, da je marka za nas vredna deset in pol dinarjev."
19,"Na tak način ne moremo, torej želeli bi okvir, da bi bila ta marka vredna 15 in pol dinarja."
27,"Takim bi pa lahko dali toliko energije kot jo dajemo, in tudi kako tono več; če bo treba, drago nafto, ki je uvožena, nadomestiti z domačim premogom."
8,Naj zaključim s kompletnim vprašanjem za gospoda Ocvirka.
20,"Ali vlada namerava prisiliti velike dolžnike plačila električne energije, da bodo plačali, in kje so razlogi, da tega ne stori ?"
1,Hvala.
1,Hvala.
3,Mogoče gospod Toplak ?
1,Ne.
24,"Torej glede na to, kar je gospod Avberšek povedal o tem, koliko marka stane, je verjetno nekaj ljudi v Sloveniji pristašev Markovićevih deviznih zadev."
4,Pač moraš tako razumet.
3,Gospod Toplek prosim !
37,"Spoštovani kolegi, danes smo že slišali kar nekaj pronicljivih idej o tem, kako bi naj se lotili gospodarskih ukrepov, zato bi želel opozoriti samo na nekaj o tem, kako so besede eno, dejanja pa nekaj čisto drugega."
18,"Ohranitev devizne likvidnosti naj bi bil eden od osnovnih kratkoročnih, pa seveda tudi dolgoročnih ciljev naše ekonomske politike."
4,Tako trdi tudi vlada.
24,"Ob popolnem izpadu zunanjih kreditov je popolnoma jasno, da je ta cilj mogoče doseči ali pa se mu vsaj približati le z povečanim izvozom."
4,Deklarativno pravzaprav nič novega.
11,Saj ta cilj je bil prioriteta tudi že v prejšnjih obdobjih.
6,Da ne bo sedaj kakšnega aplavza.
36,"Pregled rezultatov doseženega izvoza v zadnjih letih, pa tudi v prvem polletju letošnjega leta jasno pokaže, kateri so izdelki, ki jih uspevamo plasirati na zunanja tržišča in katera so tista podjetja, ki ustvarjajo presežek deviznega priliva."
35,"Trdim, da bo še lep čas največji del izvoza in neto deviznega priliva baziral prav na teh podjetjih in na teh proizvodih, ne pa na tovarnah sanj, s katerimi se ukvarjajo preštevilni idealisti jutrišnje Slovenije."
60,"Toda prav v imenu neke strokovno nepotrjene ideje o primernosti ali neprimernosti določenih proizvodov, deloma pa, verjetno te ideje bazirajo tudi na zvestem služenju dvomljivi strankarski pripadnosti, torej v imenu teh nepotrjenih idej, ki jih širijo posamezniki v vladi, se vlečejo enostranske poteze, ki bodo dolgoročno uničile še tiste preostale izvoznike, ki se na zapadnih trgih sploh še lahko pojavljajo."
12,Ideja o izvozu slovenske pameti in znanja seveda godi vsakemu med nami.
3,Vendar bodimo realni.
18,"Govorimo o preživetju, o našem delu in ravnanju v prihodnjem obdobju, ne nekaj mesecev, temveč kar nekaj let."
14,"V tem času pa bomo morali storiti vse, da ne izgubimo tega kar imamo."
7,"Oz. na žalost, kar smo že imeli."
61,"Prepričan sem, da prav nobeden od deviznih porabnikov in teh ne manjka, ne bo tudi v bodoče čutil odpora do neto deviznega priliva, ki ga ustvarjamo z izvozom izdelkov kot so les, ferolegure, izdelki kovinsko-predelovalne industrije, aluminij, čevlji, konfekcija in še kaj tako nepomembnega, pa čeprav se danes nekateri še tako trudijo, da bi nekatere od teh proizvajalcev spravili na kolena."
26,"Zato vladi predlagam, da končno uskladi svoje ukrepe, koordinira delo posameznih ministrstev, ki danes zasledujejo popolnoma parcialne interese, ter na ta način prepreči nadaljevanje povzročene škode."
11,V nasprotnem bo cilj ohranjanja devizne likvidnosti ostal le pobožna žeja.
22,"Očitno je, da pozabljamo na slovenski pregovor, ki govori o tem, da ni pametno pljuvati v star vodnjak, preden smo izkopali novega."
6,Mi še niti približno začeli nismo.
37,"Da mi na koncu kdo ne bo očital, da govorim na pamet, naj povem le to, da predstavljam podjetje, ki je bilo leta 1990 tretji največji slovenski izvoznik, po neto deviznem prilivu pa na prepričljivo prvem mestu."
4,Podobno je tudi letos.
26,"Seveda tisto, kar je pa gospod Avberšek vprašal na koncu, na kar mu jaz tukaj ne mislim odgovarjati je pa del tega o čemer sem govoril."
9,Končno je treba nekatere stvari v vladni politiki uskladiti.
12,"In energenska, izvozna politika in še katera druga, so sestavni del tega."
2,Toliko zaenkrat.
1,Hvala.
30,"Preden bi predal drugemu besedo - saj verjetno vi niste navajeni, da bi karkoli komentiral, ker sem pač tu kot predsednik zbora neke vrste usklajevalnec - dajem pač ljudem, vam poslancem, besedo."
10,Samo tale razprava gospoda Topleka me je spodbudila k temu.
11,"Poglejte, mi smo že večkrat slišali, da govorimo o podjetju Slovenija."
17,"V podjetju ti nič ne govoriš več, tisti je to kriv, ki pač govori, drugo pa dela."
30,"Gospod Toplek, pri naslednji razpravi pričakujem kot poslanec od vas, da boste povedali, kateri ministri so tisti, ki eno govorijo, drugo pa delajo, ker drugače do sprememb ne bo prišlo."
2,Kot replika.
2,"Ja, prosim !"
8,"Če boste takoj zdaj povedali, bom najbolj vesel."
8,"Moram reči, da na to provokacijo moram odgovoriti."
12,"Nisem jaz predsednik te vlade, da bi delal red v tej vladi."
6,"Če bi bil, bi ga delal."
31,"Vendar se točno ve, kdo je odgovoren za posamezna ministrstva, kdo je odgovoren za to, da te stvari ne klapajo in ni nobene potrebe, da jaz imena in priimke tukaj iznašam."
10,"Ne pričakujte tega, ne vlečite me za jezik, lepo prosim."
12,"Mislim, da je to začetek nečesa, kar se zdaj pogovarjamo gospod Avberšek."
65,"Rad bi dodal to, da ste verjetno vsi opazili, da tokrat ne gre, prej je prišel, sploh se nisva videla še dolgo časa, recimo, da gre za kakršenkoli konflikt, ampak eno strašno nemoč firme in direktorja v firmi, ki je prvi neto izvoznik v Sloveniji in direktorja in firme Rudnik lignita Velenje, ki daje 30 % električne energije v tej Sloveniji, seveda prek Elektrarne v Šoštanju."
30,Tega mi nismo sposobni rešiti in za to imamo vlado in za to imamo ministre; to opozarjamo že nekaj časa prejšnji in sedanji vladi in to je treba enkrat presekati.
14,"To so veliki problemi, ki jih moramo rešiti in domine se bodo začele podirati."
1,Bodo.
37,"Če bomo dobili mi plačano potem razliko za dva meseca na 15,5 DEM, bomo tej vladi večino tega denarja poslali v proračun, ker nam danes odlaga prispevke, zato da lahko sploh na nek način shajamo in živimo."
14,"Se bo napolnil proračun, eni bodo dobili subvencije in spet bomo dobili mi plačano."
19,"Boste videli, da se bodo začele domine podirati in to so problemi, ki jih na vsak način moramo rešiti."
4,Mogoče bi gospod Ocvirk ?
7,"Sam se je javil, nisem ga sprovociral."
10,"Besedo ima Andrej Ocvirk, podpredsednik Izvršnega sveta Skupščine Republike Slovenije."
3,Ta problem poznam.
32,"Ga imam na mizi že mesec in pol, da so bili elaborati med tem časom narejeni, kjer je pač eden največji dolžnik drug največji upnik v celotnem sklopu največjih upnikov za energetiko."
15,"Upniki so še zraven: železarne, potem pa Ruše, potem so v bistvu veliki problemi mimo."
44,"Mi smo ves čas govorili v Sloveniji, da smo pač najbolj razviti, da smo prestrukturirani, da je ne vem kako visok nivo tega gospodarstva, vendar ko sem bil v Beogradu, sem videl - po direktnem odvzemu - da je samo še Črna gora slabša od nas."
5,Taka je naša struktura industrije.
27,"In če imamo tako strukturo industrije, pa Slovenija ostane samostojna, potem vemo, da bo v tej industriji tudi prestrukturacijo treba narediti in da je ta industrija predraga."
5,Ne mislim tukaj na aluminij.
3,Mislim na železarstvo.
18,"Zadnjič sem gledal kalkulacije pa v tisti plejadi enega proizvoda nisem videl, ki bi pokrival vse kar je."
61,"In zdaj bo treba v to narediti rez, s tem, da tudi energetika ni na svetovnem nivoju in da se je takrat, ko se je tudi za aluminij odločalo, je bilo treba vedeti, da je v Kanadi en cent oz. 1 pfenig, da je cena zunaj recimo, normalno med 4 in 6 pfeningov, da je pri nas pa toliko, kolikor je."
37,"Naslednja stvar, da ta proizvodnja zelo niha v svetu, da gre od 2.500 mark ali dolarjev na 1000 dolarjev do 1200 in da so to veliki sistemi zadaj, ki so sposobni to nihanje prenesti, mi pa nismo."
25,"To se pravi, tu se sigurno čaka rez, ampak ker je ta rez tudi povezan s težkimi socialnimi udari, pač še ni prišel na vrsto."
5,Verjetno bo pa moral kmalu.
2,Hvala lepa.
1,Hvala.
6,Želi kdo v zvezi s tem ?
4,Besedo ima Anton Židanik.
38,"Če mogoče drži, da je Izvršni svet odgovoren za 20 % v gospodarstvu, ostalo gospodarstvo; seveda to ne drži za družbene dejavnosti, ker je Izvršni svet v bistveno višji meri odgovoren za njihovo dejavnost, pa tudi za njihovo financiranje."
80,"Zato me moti resignirana ugotovitev predstavnika Izvršnega sveta, da je pač stanje tako kot je, ker so razmere v gospodarstvu take, zato ker je pač priliv v proračun samo 41 % nominalno ali 30 % realnega in drugega pač ne moremo pričakovati; da bo pač renominacija kalkulativnih elementov za materialne stroške in osebne dohodke pač takrat, ko bodo zato na razpolago sredstva, in do takrat bomo pač krepili naše obrambne sile, če bodo razmere še dalje take, kot so zdaj in podobno."
17,"Zato me zanima, kaj bo Izvršni svet ukrenil, da bo zagotovil, da bo proračun imel planirane prilive."
6,To pa je naloga Izvršnega sveta.
6,"Mislim, da je za to odgovoren."
6,Danes smo že slišali o kreditih.
11,"Pred osamosvojitvijo so bile zelo optimistične napovedi, kako bomo kredite dobili."
7,Na tem smo tudi gradili deficit proračuna.
17,"Danes niti rednih prilivov nimamo in jaz bi rad vprašal tukaj prisotne gospodarstvenike, kako naj zdravstvo posluje ?"
22,"Za našo firmo pa vem, da smo imeli v polletni bilanci prihodke v višini 24 % višje kot v enakem obdobju lanskega leta."
40,"Ob inflaciji, ki je sedaj v tem letu, je poslovanje seveda nemogoče, zato izgube kot jih je Arzenšek prikazal, 160 milijonov v Zdravstvenem centru Celje, vemo, da ima UKC preko 600 milijonov neplačanih računov in podobna je situacija tudi drugod."
33,"Zato mislim, da je predvsem nujno potrebno takoj pripraviti novo oceno ogroženosti, tako ozemeljske kot tudi gospodarske ogroženosti, določiti na podlagi tega prioritete in na podlagi teh prioritet iti k rebalansu republiškega proračuna."
2,Hvala lepa.
2,Gospod Lovrenčič.
6,"Spoštovane kolegice in kolegi, spoštovani gostje !"
71,"Ko sem se miselno ukvarjal včeraj z idejami, kaj bi kazalo posebej danes izpostaviti na tem našem zasedanju, sem se domislil ene ideje nekega seminarja - dolgo časa nazaj - ko nas je predavatelj predvsem opozoril, da je potrebno takrat, ko iščemo ideje, predvsem poslušati in tudi ideje, ki se na prvi mah zdijo zelo neumne, pustiti; ne jih z aroganco zavračati in takoj na licu mesta ugotavljati, ali so dobre ali slabe."
16,"Zato bi kazalo vse ideje, ki se porajajo v tem času, seveda z veliko strpnosti, obravnavati."
21,"Tudi moja razprava, jaz si sploh ne lastim pravice, da bi vse moje ideje, ki jih bom poskušal povedati, bile pravilne."
19,"Razumljivo, premalo je informacij, različno razmišljamo, v kontekstu nimamo celote in tako seveda pač vsak pove nek svoj izsek."
31,"Vse, kar pa bom povedal, povem z dobro voljo in ne zato, da bi mi kdorkoli pri tem zameril; ne gledam skozi stranke, najmanj pa, nimam tudi nobenega sorodnika v vladi."
4,Najprej nekaj splošnih zadev.
9,"Želel bi si, da bi naša vlada reagirala hitro."
21,"Namreč prej smo vedno, ko smo sprejemali take ali drugačne predpise, ki so prihajali iz Beograda, kritizirali Beograd, da počasi reagira."
33,"Moram reči, jaz sem danes na to že opozoril, ta davek, ki je bil zdaj pred kratkim preklican, na uvoz materialov široke potrošnje, je že ena takih akcij, ki jih nismo dobro premislili."
21,"Temu se je treba izogibati, da ne bi prišlo do situacije, da bomo tudi mi pred dejstvom, da premalo zadeve razmislimo."
25,"Opozoril bi tudi na to - upam, da se mi ni treba posebej izjašnjavati in peti slavospeve ne vem katerim rezervnim vodnikom ali generalom ali komurkoli."
22,"Opozoril bi, da bi morali posebej paziti, da nas ta pretekla vojna ne bo stala še več, kot nas je do zdaj."
3,Evforija namreč vlada.
24,"Mene kar trese, ko vidim zvečer po televiziji, kako naša vojska čaka zunaj ograj, da se kar naseljuje v kasarne, ki jih JNA izpraznuje."
32,"Opozoril bi, da bi morali biti tu posebej pozorni in da ne bomo zopet namenjali preveč sredstev za vojsko in za policijo, ki bosta ta trenutek znali prav gotovo zelo dobro izkoristiti."
19,"Prav gotovo za te namene nimamo denarja, ali pa ga zdaj, v tem trenutku, prav gotovo ne moremo imeti."
20,"Mislim, da je akademske razprave, kako naprej, po moji oceni konec in da bi si morali povedati resnico v oči."
19,"Zato sem za idejo, da je Slovenija podjetje in če je Slovenija podjetje, potem mora temu gospodarstvu nekaj prodajati."
4,Prodaja pa mu pogoje.
30,"Sprašujem gospoda Ocvirka, ki je pač po funkciji zdaj tu najvišji, kateri so ti impulzi, ki jih je vlada dala gospodarstvu, da bi to začelo novi ciklus razvoja oz. oživljanja."
10,"Upam, da nas bo vse s temi novimi impulzi informiral."
3,Zdaj pa ideja.
16,"To podjetje Slovenija je verjetno pred dejstvom, da mora delno prodati tudi sebe kot interesno področje."
5,Temu se seveda politiki izogibajo.
4,Vsak to razlaga drugače.
53,"Prejšnji funkcionarji so govorili: ne, mi smo samostojni, mi smo ono; danes sem razumel tako, če sem narobe razumel, se opravičujem, da je zdaj že ideja, da so potrebna skupna vlaganja in je dokapitalizacija itn., se pravi, da se že premikajo te zadeve in mislim, da to podjetje Slovenija ta proizvod mora vnovčiti."
4,To je moja misel.
13,"Drugič, zakaj še ni in kdaj bo to podjetje Slovenija saniralo bančni sistem ?"
6,V proračunu smo predvideli milijardo din.
22,"Kupili smo vse mogoče orožje, ne vem kaj vse, bančnega sistema, ki bi bil impulz za to gospodarstvo, pa še nismo sanirali."
3,"Sprašujem, zakaj nismo."
9,Bili smo navajeni na take in drugačne šok terapije.
21,"Pred osamosvojitvijo smo se navadili na Šešok terapije, pa predlagam sledeče: ocenjeno je, da je premoženje JLA vredno približno 50 milijard."
10,"Trdimo, da smo mi deležni pri tem 20 do 30 %."
3,Prodajmo to premoženje.
11,"To je 10 novih milijard dolarjev, ki bi jih lahko vložili."
8,"Jaz vem, da to ni danes - prodajmo jih."
27,"Prepričan sem, da se bodo našli takoj ljudje pri nas, ki bodo z veseljem dali to zopet v neke skladovnice in se delali močne, tako ali drugače."
14,"Prerazporejanje dohodka, strašno smo znali razburjati, kako je veliko prerazporejanje dohodka na nivoju Jugoslavije."
7,Isto se nam dogaja zdaj v Sloveniji.
5,"Eni plačujejo davščine, drugi ne."
16,"Kaj, če bi se, kot pogoj, to podjetje Slovenija odpovedalo davščinam in se za proračun zadolžilo."
35,"S tem bi izenačilo pogoje vsem podjetjem, torej ne bi bilo več tistih, ki imajo boljše veze ali manjše veze ali pa se znajo drugače obrniti obračunsko, pustimo to, da v te razprave ne gremo."
30,"Gre za enakost pogojev in pa prerazporejanje dohodka in za novi impulz, gledano s konkurenčnega cenovnega vidika za to gospodarstvo, ki se mora prestrukturirati in iti na tuja tržišča itn."
21,"Tako, kot mora iskati podjetje nove tržišče, tako mora dobiti zato od tega nadpodjetja pogoje za to, da bi lahko poslovalo."
44,"Zato mislim, ko govorimo o zadolževanju, in ko se zdaj, tu pred mikrofonom sprašujemo, kdo naj ta denar vzame, bi kazalo tudi razmisliti o ideji, da se zadolži država, da izenači skozi to pogoje gospodarstva in da daje nove impulze gospodarstvu skozi konkurenčni boj."
14,"Ne morem mimo tega, da ne bi še enkrat ponovil problema varčevanja deviznega mislim."
7,"Ne dinarskega, čeravno je tako pomembno isto."
29,"Ali le bi kazalo, da bi ta država, to podjetje Slovenija pripravi nacionalni program deviznega varčevanja in da se enkrat že jasno in glasno postavi in povabi te prebivalce."
28,"Če smo se izkazali kot Slovenci ne vem na kolikih področjih, prepričan sem, da bi se takrat podjetje Slovenije dalo prave gerancije, tudi izkazali in izpraznili naše ""nogavice""."
9,"Upam, da mi gospod Ocvirk ne bo zameril primerjave."
16,"Jaz sem doma iz Prlekije, mi smo nekdaj za večerjo doma jedli vedno žgance in mleko."
10,"Zelo veseli smo bili, če je bilo kaj ocvirkov gor."
13,"Zelo veseli bomo, če bodo novi vladni predlogi tudi včasih s kakšnim ocvirkom."
2,Hvala lepa.
5,To je pa zelo dvoumno.
3,"Predlagam, da nadaljujemo."
3,Prosim gospod Bizjak.
2,Področje turizma.
43,"Jaz bi najprej rad izrazil zamero in razočaranje ostalima dvema zboroma, njunemu vodstvu in poslancem, da niso smatrali za potrebno, da bi tudi oni dali na dnevni red to tematiko, za kar so imeli priliko in povzeli pobudo, ki smo jo mi sprejeli."
45,"Mislim, da to odraža njihov odnos do te problematike, ker smatrajo, da obstajajo neki cilji, ki so višji in pomembnejši in da je ta banalna gospodarska problematika in to potenciranje in stokanje, ki ga vršijo direktorji na Zbor združenega dela, ne sodi v ta čas."
18,"Mislim, da to ni prav in da bi se morala oba zbora, predvsem pa njuno vodstvo obnašati drugače."
69,"Drugo, podpiram predloge Gospodarske zbornice, Odbora za splošno gospodarske zadeve, skupine poslancev, v kateri sem tudi sam, predloge, ki jih je bilo zelo mnogo povedanih v debati in mislim, da se iz tega, in iz tega, kar je Izvršni svet že pripravil, da izoblikovati zelo kvaliteten program gospodarskih aktivnosti republike v kratkoročnem in dolgoročnem obdobju, in da bi morda skupaj sprejeli kot nacionalni konsenz za poteze na področju gospodarstva."
13,V zvezi z dosedanjo debato pa bi rad dodal samo eno vsebinsko vprašanje.
24,"V zadnjem času se zelo veliko govori o pragmatični politiki in je termin pragmatični postal sinonim za sposoben, hiter, učinkovit, kvaliteten in tako dalje."
30,"To je tudi očitno sedaj glavni kadrovski kriterij, ker sem danes slišal, ko sem se peljal, po radiu, da bodo izbrani predvsem pragmatični ljudje za novo vodstvo v Izvršni svet."
28,"Jaz nimam nič proti pragmatičnosti, vendar me moti, če je ta pragmatičnost sinonim za iznajdljivost in za reagiranje od danes do jutri, od hoc reagiranje in tako dalje."
25,"Človek mora biti pragmatičen, vlada mora biti pragmatična; v podjetju moramo biti zelo pragmatični, vendar moramo imeti tudi dolgoročni načrt, kateremu te pragmatične odločitve služijo."
49,"Ker, če bomo tako poenostavljali stvari, - gospa Marija mi ne bo zamerila, nisem je narobe razumel, ampak jo bom izkoristil za iztočnico, - potem zamenjajmo doktorje znanosti s področja ekonomije, prava in tako dalje, s podporočniki, stotniki in novimi generali in bomo imeli učinkovito oblast in uspešno gospodarjenje v prihodnje."
81,"Jaz mislim, da to ni tako, da je voditi podjetje eno, voditi vod - jaz sem tudi upokojen oficir - pa drugo in da je veliko lažje zmagati ali pa sodelovati v vojni, čeprav je tudi to junaštvo, vsaka čast našim junakom, vendar voditi gospodarstvo in vse te komplicirane in prepletene odnose znotraj naše republike, znotraj naše države, v državi kot celoti, bivši Jugoslaviji in v Evropi in tako dalje, ni tako preprosta stvar in se ne da samo s pragmatičnimi potezami reševati."
28,"Jaz apeliram, že dvakrat sem dobil na tej Skupščini,pri tej govornici lekcijo, da sem realsocialist, ker apeliram na plan, na načrtno delo, na prioritete in tako dalje."
32,"Ponovil bom to svojo diskusijo zato, ker smatram, da je moja dolžnost, če mislim, da je nekaj prav, da tudi tretjič povem, čeprav me bo mogoče gospod Starc, moj kolega, spet kregal."
12,"Vendar, jaz mislim, da brez prioritet v našem gospodarstvu ne bo šlo."
16,"Če bomo samo od danes do jutri reagirali pragmatično, bomo stvar zavozili in bo šla narobe."
4,"Glejte, kaj se dogaja."
8,Vojna je bila; dovolite prispodobo iz te vojne.
13,"Po bitki obležijo mrtvi, težko ranjeni, malo manj ranjeni in samo malo poškodovani."
6,Kaj bo sedaj naredil dober vojskovodja ?
5,Ali bo sedaj mrtvega reševal ?
17,"Ali bo težko ranjenim dajal transfuzijo in počakal, da bodo izkrvaveli tisti, ki so samo malo ranjeni ?"
36,"Sigurno bo šel, to je sicer morda nehumano, ampak racionalno pa, in prvo oskrbel tiste, ki so najmanj prizadeti, da bodo lahko nadaljevali svojo nalogo in se bo potem lotil tistih, ki so tik pred koncem."
4,Mi delamo točno obratno.
21,"Mi pomagamo podjetjem, ki so čisto na koncu, s tem da pri tem grobo mešamo ekonomske poteze in kriterije od socialnih."
6,"Nisem nesocialen, ne me narobe razumeti."
28,"Jaz mislim, da mora biti socialni fond, s katerim se pomaga eksistenčno preživeti tistim, ki so v najtežji poziciji, tudi ti, ki so po vojni v najtežji poziciji."
47,"Vendar moramo tisti denar, ki ga imamo ali ga nimamo, ne vem, ampak, ki naj bi ga eventuelno imeli, vložiti tam, kjer se bo najprej vrnil, ker na ta način bomo dosegli efekt, da bomo lahko slej ko prej izdatneje pomagali tudi tistim, ki so na koncu."
4,Jaz se opravičujem kolegom.
70,"Morda se kdo zaradi moje diskusije čuti ogroženega, lahko potem v bifeju debato nadaljujemo, kaj sem s tem mislil, da je treba imeti eno prioriteto, en program, po katerem bomo vodili to gospodarstvo in ta program mora imeti direktor slovenskega podjetja, direktor slovenskega podjetja je pa Izvršni svet Slovenije, Skupščina smo pa neki posvetovalni organ ali upravni odbor, ki hodimo in tu solimo pamet in dajemo dobre ali slabe nasvete."
26,"Mislim, da so, da ponovim: treba je nujno ločiti intervencije v gospodarstvu od socialnih intervencij za reševanje socialnih problemov, ki nastajajo zaradi prestrukturiranja in tako dalje."
52,"Če gledamo naše dosedanje ravnanje, oprostite mi kritični odnos, smo vse to skupaj zmešali in denar, ki je bil pod naslovom, ne vem, prestrukturiranja ali pa dokapitalizacije, je šel za socialne intervencije, da so nekatera podjetja, ki so bila v izredno težki situaciji, lahko še izplačala eno, dve plači in tako dalje."
34,"Če bomo tako naredili s tistimi 700 milijoni mark, ki jih bomo dobili, bomo ugotovili spet čez dva, tri mesece, da zopet tega denarja ni, da smo zopet na istem kot smo bili preje."
16,"V bistvu se na dolgi rok manj humano obnašamo, kot pa da rečemo pravočasno bobu - bob."
9,"Jaz mislim, da je Izvršni svet to sposoben narediti."
43,"Mogoče zaradi podtikanj, ki jih vršimo enkrat iz ene stranke, drugič iz druge stranke, nima politične moči, da bi enkrat rekel, mislim, da pa je sposoben v intelektualnem in v vsakem primeru to razliko narediti, ampak to mislim, da je treba nujno narediti."
7,"Glejte, samo en konkreten primer bom povedal."
51,"Ne zamerite, zlorabil bom to priliko s področja turizma: mi smo bili en mesec v izredni stiski; zgodilo se nam je, da smo nam vsi ljudje ušli, veste dobro, in smo prosili, če bi tisti mesec ne plačali družbene prispevke tako kot je to običaj pri nekaterih firmah že dve leti."
18,"Rekli so ne, še niste 90 dni blokirani, ker zdaj so na vrsti tisti od 90 dni naprej."
6,Saj to ni način reševanja problemov.
25,"Mislim, da je treba problem reševati v gospodarstvu ob spoštovanju znanja, ki ga je v Sloveniji dovolj, in ne tako oportunistično, kot ga rešujemo doslej."
7,"Zdaj, če sem katerega razjezil, se opravičujem."
16,"In še na koncu, kot sem že prej dal eno prispodobo, bi še zaključil s prispodobo."
58,"Če bomo reševali stvari na osnovi programa, na osnovi tega, kar je že prej nekdo rekel, študij, na osnovi preverke inštitutov, ali so neki programi interesantni ali ne, potem bomo lahko z medicinskimi sestrami rešili nešteto podjetij v Sloveniji in s kakšno tabletko, če bomo pa tako delali, kot doslej, nam pa kirurške ekipe ne bodo več pomagale."
1,Hvala.
7,V našem zboru so čudna pota slučajev.
5,Na vrsti je Marjan Starc.
20,"Še prej mi je gospod predsednik rekel, da sem 14. na vrsti in ne 13., tudi to je eno naključje."
17,"Moram reči, da je moj predgovornik kolega Bizjak zelo lepo in zelo dobro diskutiral, vendar tipično realsocialistično."
37,"Mi smo dobili včeraj, predvčerajšnjim po pošti ta povzetek stanja in nekih ciljev, kratkoročnih ukrepov in pogledov vlade; vse ostalo pa smo dobili danes na mizo in ga je bilo težko prebrati in ga tudi malo premisliti."
49,"Na osnovi tega, kar je vlada predložila, ker smo sprejeli tudi njen program in izvajanje, jaz v osnovi podpiram to, kar je vlada tukaj pripravila, razen enega področja, to je področje delitve osebnih dohodkov, ker skuša tu z nekimi stališči, priporočili itd. neko pravljico v naš slovenski prostor uvajati."
46,"Na področju teh priporočil, pa bodite pridni, pa delite tako, pa ne preveč deliti itn. to ni v redu in ne razumem, kje je ostal tisti predlog zakona o obdavčevanju nadpovprečnih plač v masi, katerega sta ostala dva zbora sprejela, naš pa ga je vehementno zavrnil."
33,"Vendar proti koncu, ko smo diskutirali, smo bili že precej blizu tega spoznanja, da je nekaj takega potrebno in smo potem na zboru sprejeli, da naj Šešok pripravi drugo varianto, zaradi proceduralnih razlogov."
41,"In jaz mislim, da namesto teh priporočil, spada tukaj notri tisti zakon o obdavčevanju nadpovprečnih plač, ker imajo čisto utemeljeno, čisto praktično ekonomsko, čisto teoretično osnovo, da ne bi tukaj razlagal, da ta zakon v tem trenutku, kot intervencijski zakon potrebujemo."
14,"Samo toliko bi dopolnil te ukrepe, ki jih je napisal Vlado, ostale pa sprejemam."
13,"Mislim, da so v osnovi v redu za ta čas, za te razmere."
56,"Mislim pa, da v naslednjih treh mesecih tisto, kar jaz vidim, ker ključna in strateška odločitev je, ali smo mi sami pri sebi dovolj odločni, dovolj trdni, da ne bomo klonili tej jugoslovanski in tudi evropski, mogoče sedaj spreminjajoči se intenciji,da bi Slovenijo ponovno vklenili v neko Jugoslavijo, tretjo ali četrto, ali ne vem katero."
11,"Mislim, da je to srž naše bitke v naslednjih treh mesecih."
28,"Ali mi res želimo, hočemo in jaz mislim, da če želimo in hočemo, da dejansko osamosvojimo slovensko državo in da pozabimo za vse večne čase na kakršnokoli Jugoslavijo."
3,Kaj pa trg ?
4,Pusti trg na miru.
35,"Svetovni trg je zelo velik in tam je naše mesto in trg tudi Jugoslavije itn. tudi to bo ravno tako kot v Afriki, Iranu in Ameriki, ravno tako bo trg tudi na Balkanu vedno bil."
9,"In ni treba, da mi sanjamo o kakršnikoli Jugoslaviji."
4,Vsaj jaz tako menim.
14,"In tukaj mislim, da je ključno področje finančno področje, ker tukaj smo enostavno blokirani."
24,"Mi smo tukaj blokirani na finančnem področju, vse ostalo mislim, da niti Evropa, niti Marković z vsem svojimi balkanskim lisjaštvom ne bo dosti naredil."
23,"Mislim, če to vemo in hočemo, da tudi te finančne blokade, če hočemo se jim lahko izognemo in lahko preživimo te tri mesece."
7,"Mislim,da tukaj mora vlada nekaj narediti."
82,"Vse ostalo pa mislim, to mene moti vseskozi in vsa ta gradiva tukaj vseh teh komisij, odborov itn., vsi govorijo: vlada mora, ona mora in to je ta nesrečni realsocializem, ker mislim, da mora vsak sam pri sebi, kot vsak posameznik, enostavno vedeti, kje živi, v kakšnih razmerah živimo in se temu prilagoditi, vsak posameznik, vsaka družina, vsako podjetje in vsak subjekt, in osnove podjetij, vse te zadeve so veliko bolj krute, kot so bile pričakovane, ampak po osnovi so bile pričakovane."
33,"Ne moremo reči,da so kar tako nastale same po sebi in da smo mi tu v podjetjih nepripravljeni za to situacijo in da bomo samo jokali, da mora vlada vse to rešiti."
23,"Take so razmere, da enostavno vsak mora najprej sam pri sebi najti in razmišljati in se boriti, kako bo najdel način za preživetje."
10,"In vlada je tukaj, da pomaga, da ustvarja pogoje itn."
44,"In jaz mislim, pa ne govorim kot poslanec Demosa, mislim, da imamo srečo in, da imamo dobro vlado; da je ta vlada veliko naredila v enem letu in da, če je kaj dobrega, potrditev, da imamo dobro vlado, se pokaže v najbolj kritičnem trenutku."
19,"To, kar je vlada naredila v teh kritičnih dneh, to je zgodovinska preizkušnja bila in vemo, kako je preživela."
45,"In tudi naš zbor, se spomnim, sem takrat dal svojo opazko, ko smo razpravljali in ko smo sprejemali proračun, sem že takrat rekel, da me je večina opozicijskih poslancev, spomnila na stare Rimljane, ko so začeli in končali svojo diskusijo: In Kartagina mora biti porušena."
17,S to diskusijo je večina poslancev tudi tukaj končala in začela svojo diskusijo: Janša ima preveč denarja.
13,"To je bilo vse, kar smo lahko povedali v tem zboru ob obračunu."
11,"Zdaj vemo, ali je bilo to dobro ali ni bilo dobro."
5,Za nazaj je vsak pameten.
29,"No in za naprej, kot sem rekel, za mene je to ključno, ali želimo ali ne želimo doseči in dejansko uveljaviti neodvisno in samostojno Slovenijo; vse ostalo bomo preživeli."
49,"In bomo preživeli s to vlado in bi bila največja neumnost, da bi sedaj kakorkoli začeli šariti po vladi, in to kar berem danes in včeraj v časopisu me spominja na tistega pravega ameriškega Schwarzkopfa, ki je prišel iz zaliva in začel razmišljati, da bi on postal predsednik ZDA."
27,"In danes tudi - to ni naključje - slovenski Schwarzkopf, izgleda, da mu je malo perja zraslo in bi on tukaj rad že policaja postavil za šefa vlade itn."
41,"To so taki fenomeni, ki so značilni in v Sloveniji so že dosti policajev imeli za šefa vlade; zadnji veliki šef je bil Zemljarič, to je tipični policaj in vsi naši funkcionarji doslej so morali skozi policijo in UDBO, v glavnem."
19,"In da se ne bi sedaj ta nesreča v Sloveniji zgodila, da bi skozi policijo itn., iskali prave fante."
25,"Tako jaz mislim, da bo naš mandatar naredil ustrezno čistko in tudi zamenjal kakšnega ministra, ampak dvomim, da bo potrebno, da zamenja npr. ministra Paša."
10,"Kaj je sedaj Paš kriv, ker imamo katastrofo v turizmu."
17,"Najhujša je situacija na področju turizma, čeprav bi se kolega Paš sam najraje umaknil v tem trenutku."
90,"Tako da bi pa predlagal, ker sem bil lani junija nekje pobudnik v nekem kriznem štabu itd. ker sem bil še sam obremenjen in sem se utapljal in plaval v podjetjih itn., in razmišljal zelo pragmatično itn., ampak potem, ko sem se dosti pogovarjal in poslušal Mencingerja in te ljudi, ki drugače razmišljajo, sem jaz tudi v tem času mogoče malo korigiral svoja spoznanja, da vseeno gremo mi skozi določeno prestrukturiranje gospodarstva, ki bo trajalo zelo dolgo, in to se ne da niti na vojaški niti na policijski način urejati."
26,"To bo zelo dolgo, in gospodarstvo, in ekonomija, in ta del gospodarstva, čemu mi še vedno pravimo družbena dejavnost ali negospodarstvo, predno mi to uravnovesimo itn."
49,"Da imamo med 8 in 9 % nezaposlenih, tu smo nekje na evropskem poprečju, po sedanjih gibanjih, ko nam pada stopnja družbenega proizvoda celotne ekonomske aktivnosti 15 % do 16 % na leto, mi bomo v naslednjih šestih mesecih ali še prej prišli na 15 % do 20 % stopnjo nezaposlenosti, po vsej verjetnosti."
16,"Vidimo osnovni problem, kako po teh treh mesecih obrniti krivuljo ekonomske aktivnosti navzgor, to je bistvo."
8,Kako zaustaviti krivuljo padanja in obrniti stvari navzgor ?
4,To je bistvo zadeve.
36,"Sem prepričan, da mi v naši vladi imamo tega znanja, da imamo tega tudi v podjetjih, da imamo povsod te volje in hotenja itn., in da bomo to zmogli narediti; jaz v to sploh ne dvomim."
15,"Ni treba nobene vlade nacionalne enotnosti, ni potreben niti enostrankarski sistem, naj bo kar pluraren."
7,Ampak vsaka stranka naj se odgovorno obnaša.
22,"Če je kritična, naj bo kritična s svojim konceptom, naj ima alternativni koncept, naj zagovarja svoj koncept, ne pa enostavno kritizirati vsevprek."
47,"In tudi tukaj, jaz sem na hitro preletel to pobudo; ena malo bolj dolga pobuda in takoj ko sem začel brati, sem videl, da je to jezik, ki ga je pisal Emil Milan Marija Pintar in ne vem kaj ta Emil Milan Marija Pintar več novega pove."
35,"On je bil član stare vlade in sedaj tukaj zelo filozofira itn., da je treba ne vem kaj, in gor in dol in novo vlado in enobarvno vlado, ampak tako, da bo rdeča, se razume."
5,Jaz te pobude ne podpiram.
31,"Mislim, da je neresna v tem trenutku in mislim, da moramo z obstoječo vlado in vsak na svojem področju, vsak v svojem podjetju reševati zadeve na naboljši način in bomo splavali."
2,Hvala lepa.
6,"Moram opozoriti, najprej ima besedo predsednik."
31,"Sicer g. Starcu ne morem izreči opomina na njegovo razpravo, zaradi tega, ker to ni v poslovniku, ampak ga moram opozoriti, da ne more biti več v našem zboru tako žaljiv."
23,"Poslanca ne more titulirati, da je reakcionar in zato odločno protestiram proti takšnemu razpravljanju, niti ne more reči g. Bavčarju, da je policaj."
19,"Da ne govorim o tretji razsežnosti, ki jo je sedaj na koncu omenil v zvezi z Emilom Milanom Pintarjem."
35,"To se naj on pogovarja na takšnem nivoju tam, kjer je g. Bizjak rekel, in to v gostilni, nikakor pa ne v tej dvorani, na takšni seji, ker v tem primeru bom jaz sejo zapustil."
5,Ali želi še kdo repliko.
4,G. Ban ima besedo.
13,"Midva z g. Starcem sploh nisva skregana, da ne bi kdo narobe zastopil."
4,Samo nekaj moram povedati.
29,"Jaz sem bil med tistimi poslanci, Rimljani, ki so se tolkli za realen, čim nižji proračun, vendar moram povedati, da je bil prvi vojščak v tej diskusiji g. Starc."
26,"Prvi vojščak, tisti, ki se je najbolj tolkel, ki nam je dajal pobude, kako in kaj storiti in narediti, da bi bil ta proračun čim nižji."
12,"Zato nima nobenega smisla govoriti o Rimljanih, o nevem katerih še vse."
19,"In drugo g. Starc, meni je strašno žal, da ste nas zapustili, tiste ""tobože"" direktorske strukture v tem zboru."
9,"Veliko je firm, ki rabijo sposobne ljudi po Sloveniji."
7,"Pridite, jaz vas tudi na celjsko vabim."
23,"Imamo firme, ki rabijo sposobne managerje, pa se pridite še enkrat pokazati in ne nam prosim očitati, pa učiti kaj bi morali narediti."
8,Imeli ste priložnost in jo imate še danes.
5,Pridite pa bomo stvari peljali.
1,Hvala.
3,Replike so kratke.
4,Besedo ima g. Toplek.
50,"Mogoče bom ponovil nekaj, kar je rekel g. Ban, ampak ta očitek s strani g. Starca, da smo ob sprejemanju proračuna v tem zboru govorili izključno o denarju za g. Janšo; tako je pač g. Starc to imenoval in si ne znam razlagati drugače, kot da očitno nekoga zapušča spomin."
6,Razpravljali smo še o marsičem drugem.
27,"Če je to ostalo kot edina točka tega, potem je očitno, da razprave nismo jemali dovolj resno ali pa da je g. Starc ni jemal dovolj resno."
60,"Vendar, ker to ni bilo prvič, in to je že konstatiral naš predsednik, bi jaz vseeno g. Starca prosil, naj nas resnično na ta način preneha podučevati o ekonomiji, na kateri se je očitno sam že spotaknil, drugič, da se drži teme razprave in tretjič, dejansko, da svoje hvaljenje nekoga in pa samohvaljenje opravlja vsaj z malenkostjo več dobrega okusa."
1,Hvala.
19,"Mislil sem, da se g. Starc šali, ko pa sem videl, ko je bil tako dolg, da misli resno."
40,"Jaz moram reči, da sem zadnjič g.Bizjaka vprašal, če je še kaj prostora v Rogaški malo po vojni, malo v šali, ampak on kot poslovni človek mi je zelo hitro poslal prospekt, na katerem je bil seveda tudi cenik."
17,"Če bi bil realsocialist, potem bi mi poslal brez cenika, tako se je, vsaj pravijo, včasih delalo."
86,"Ko pa je videl, kako je - tako kot so nas pohvalili v tej Evropi - je bilo navodilo, da naj nesemo v zaklonišča rezervno hrano oz. rezervno obleko, ne preveč in masko, pa denarnico, da si bomo lahko še kaj kupili, tudi v teh razmerah in to mislim, da g. Bizjak dovolj dobro ve in mislim, da g. Starc, da je zelo velik realsocializem, da bi dali enim velike plače, potem pa bi jih obdavčili, da jih niti ne bi dobili, pa bi imeli spet vsi enake."
4,To ne bo šlo.
85,"Če pa gre slučajno za tiste, kot smo rekli, da imajo v bankah velike plače, takrat pa je seveda problem drugačen; torej v teh bankah, kjer nam niti lastnega denarja ne morejo izplačati, dali pa so si zelo dobre plače, če gre pa za te primere, tu pa je treba pošteno reči, ne preko bank nas obdavčiti, ampak reči, tako velik je davek pri tistih, ki imate denar v bankah, pa boste plačali za to večje obresti ali pa večje davke, pa bodo prave obresti."
1,Hvala.
57,"Moj oče je bil nekdaj privatni trgovec in je imel eno pravilo, ki ga moramo še sedaj spoštovati, to je da za trgovino je treba narediti vse in tisti, ki kupuje ima vedno prav, ali pa če sedaj hočete obratno, ne bi rad, da bi danes obveljalo tu stališče g. Starca, da smo se mi tržišču odpovedali."
8,"Slabi trgovci bili, če bi to apriori naredili."
26,"Če je za nas kdo sovražnik, bo dober trgovec naredil tako, da mu bo prodal še pod hujšimi pogoji, ne pa da se ga bo odpovedal."
33,"Zato se mi, vsaj z mojega zornega kota, nobenemu tržišču ne odpovedujemo zato, ker smo emocionalno sedaj tako ali drugače naravnani, posebej pa ne mi v ZZD, ki smo vezani na določena tržišča."
1,Hvala.
3,Hvala za besedo.
12,"Spoštovani zbor, po skoraj 4-urni plodni razpravi upam, da bo sedaj konec."
7,"Dovolite mi še besedo, dve o kmetijstvu."
11,Prenašam samo misli z dopoldanske seje Slovenske kmečke zveze - ljudske stranke.
17,"Rešitev kmetijskih problemov pričakujemo kmetje po sprejemu paketa kmetijskih zakonov, ki je na vidiku v najbližji bodočnosti."
21,"Trenutno pa nas najbolj tepe velik zamik izplačila mleka in živine in polna cena goriva, ki ga uporabljamo pri proizvodnji hrane."
33,"H kratkoročnim gospodarskim ukrepom predlagam, da ZZD med drugimi sklepi sprejme tudi tega, v tem smislu, da obveznost v TO nikakor ne more in ne sme biti ovira za opravilo najnujnejših kmetijskih del."
2,Hvala lepa.
4,Še nekaj razpravljalcev imamo.
28,"G. Dretniku sem dal besedo, ker sem mislil, da ima repliko, zato sem mu dal prednost, ker je pa tudi naš najstarejši pa tudi to verjetno ni sporno."
4,Anka Osterman ima besedo.
4,Hvala lepa za besedo.
25,"Prihajam s področja socialnega varstva, ker je znano, da se na tem področju najprej odrazijo posledice dogajanj v gospodarstvu, in to zlasti, če so negativne."
10,Vendar pri tem ne gre le za uveljavljanje materialnih pravic.
23,"Gre tudi za posledice, ki jih prinaša nedelovanje v pravem redu, socialne krivice, zgrešena zakonodaja oziroma, prevelike restrikcije ali premiki na drugih področjih."
7,"Če omenim, recimo, pokojninsko in invalidsko zavarovanje."
7,Jaz sem že opozorila v svoji razpravi.
45,"Ko se tam pravice do te mere skrčijo oz. se zahteve povečajo - če pri tem mislim na kmečko zavarovanje - se to avtomatično odrazi na področju socialnega varstva kot takega, kjer ljudje iščejo pomoč, da si zagotovijo eno drugo pravico, se pravi pokojnino v tem primeru."
4,Enako je v zdravstvu.
33,"To se pojavlja zadnje čase, ko se tam participacije ožijo, ko prihaja do velikih stroškov, ki jih več preprosto ljudje ne zmorejo in znova se iščejo pomoči v socialnem varstvu; enako v šolstvu."
18,"S tega področja socialnega varstva stalno opozarjamo na te probleme, vendar pravilom ta naša opozorila bolj malo zaležejo."
62,"Da vsebina in problematika socialnega varstva resnično ni enakovredno prisotna v razmišljanju tudi v vladi, kaže gradivo, ki zgolj načelno govori o zagotavljanju socialnega preživetja, ne pove pri tem nič preveč konkretno, kako in kakšne ukrepe bo vlada tukaj podvzela, moti pa me, da je v obrazložitvi gradiva celo nekaj že starih resnic oz. nekaj starih strditev, ki niti več ne držijo."
9,In vse to seveda toliko bolj potrjujejo moja zapažanja.
25,"Zdi pa se mi tudi, da ne vidim nikogar iz resorja tukaj, vladnega, če pa je kdo nov, ki ga ne poznam, se pa opravičujem."
49,"Rada bi pa tole povedala: Tako kot je v gradivu pravilno ugotovljeno, število uživljalcev socialnih pomoči narašča in sigurno bo še naraščalo do konca leta; zlasti narašča število enkratnih in začasnih pomoči in različnih dodatnih pomoči in seveda, v situaciji v kakršni smo, bo to resnično naraščalo še naprej."
37,"Rada bi pri tem opozorila na nekaj drugega, kar ugotavljamo tudi na področju socialnega varstva, in sicer, da se pojavljajo ljudje, zaposleni delavci, ki iščejo socialno varstveno pomoč pa vendarle mislimo, da to ne bi bilo potrebno."
26,"Namreč, ne samo to, da zgubljajo zaposlitev, huje je tam, kjer delajo v podjetjih in nimajo rednih plač, ali jim dajejo le nekakšne dotacije na plače."
41,"Jasna stvar, ob tem inflacija raste naprej, ljudje vse težje zmorejo življenske stroške, toliko bolj, ker nekateri drugi segmenti naše družbe poslujejo, kot da vse teče gladko, npr. Imam konkreten primer: Celo podjetje s 320 zaposlenimi 4 mesece ni dobilo plač."
17,"Vsi so pa med tem časom dobili račune za elektriko, telefon, TV, jasno, vse je teklo naprej."
24,"Vsi tega niso mogli plačati, ker niso dobili plače in prišli so po denarno pomoč na področje socialnega varstva; kam naj bi šli drugače ?"
24,"Zakon o izplačevanju osebnih dohodkov, ki v Sloveniji velja, očitno v tem primeru ne velja, ko pravi, kdaj je treba obračunati in izplačati zaslužek."
21,"Sindikata, ki bi delavcem pomagal ali vsaj zaščitil pred takšnim poslovanjem, pravzaprav ni oziroma je različno organiziran in kot tak neučinkovit."
32,"Sodišč za delovne spore nimamo, sodišča združenega dela praktično ne delajo, pravobranilstva prav tako ne, skratka, edini, ki to delajo, so recimo, električarji, ki pridejo in če ne plačaš elektrike, jo odklopijo."
5,Enako ravnajo tudi vsi ostali.
11,"Namenoma govorim čisto tako, ker je to dejansko problem, ki ostaja."
37,"In najboljše, kar se tem delavcem lahko zgodi je, da gre firma v stečaj, kajti, čim je stečaj tukaj, potem gredo na zavod za zaposlovanje in tam imajo mesečno nadomestilo, skratka po tistem izračunu tako, kot pride."
25,"Dokler pa stečaja ni, so v negotovosti vsak mesec, kdaj bodo prišli na listo kot tehnološki presežek, ne vedo, ali bodo dobili plačo ali ne."
28,"Poznam tudi drugo firmo, kjer za junij še sploh niso obračunali osebnih dohodkov; trenutno sta dve delavki od tam prišli prositi denarno pomoč, ker ne moreta poravnati računov."
55,"Skratka, ker tu pravzaprav ne deluje ta sistem, da lahko nekdo pri nas ima stroške s tem, da hodi na delo, vendar mu ne plačajo tistega, kar je zaslužil in konkretno bodo ti delavci zdaj čakali v stečajnem postopku, da bodo uveljavili te štiri - mesečne osebne dohodke, medtem so pa vse druge stvari - morali poravnati."
17,"In jasno je, če nimajo denarja, da nekdo tu mora pomagati in tu je socialno varstvo tisto."
24,"Zato pravim, da se na področju socialnega varstva resnično odražajo vse te nepravilne stvari, oziroma vsi ti problemi, ki se dogajajo na drugih področjih."
7,Dalje so se začeli pojavljati novi primeri.
11,"Zaenkrat to ni številčno, poznam dva taka primera iz teritorialne obrambe."
31,"Nekdo, ki je obveznik, je že dva meseca tam in nima denarja in mladi oficir z družino, ki je prestopil v teritorialno obrambo in se znašel brez vseh sredstev za preživljanje."
14,"In kaj je, treba je tem ljudem vendarle zagotoviti, če so tukaj, da preživijo."
6,Znova je na vrsti socialno varstvo.
28,"Zato pravim, da bodo te številke še naraščale, sredstva se bodo še večala, mi pa jih ugotavljamo, po vsem tem, kar sem slišala, v bistvu pričakujemo vedno manj."
21,"Ob tem pa vendarle ne morem mimo, da ne bi postavila enega vprašanja, ki ga je že nekdo načel pred mano."
32,"Istočasno, ko nimamo nikjer denarja, slišimo, da se pripravlja naša profesionalna vojska, da se v bistvu v teh raznih centrih v opuščenih vojašnicah itd. že narejeni načrti, koliko bo kje profesionalnih vojakov."
12,"Menda so tudi neka pisma, ki zagotavljajo usposabljanje tudi nekje drugje itd."
16,"Sprašujem, ali smo se kdaj dogovorili v tej skupščini, da bomo oblikovali v Sloveniji profesionalno vojsko ?"
4,Jaz tega ne vem.
19,"Mislim, da bi se najprej morali o tem dogovoriti in potem bi lahko take priprave v Sloveniji tudi tekle."
14,"Sprašujem se, ali imamo res ob vsem tem še denar za oblikovanje take vojske."
14,"Kot je podpredsednik Malešič omenil, smo s 1. julijem izvedli valorizacijo socialno- varstvenih pomoči."
12,"Valorizirale so se tudi pokojnine, edino plače v družbenih dejavnostih se niso."
2,Sprašujem vlado.
12,"Kaj mislite, kako dolgo lahko v družbenih dejavnostih ljudje še zdržijo to ?"
10,Zdaj ne mislim tu na nobene stavke in nič takega.
21,"Sprašujem samo, kakšna je lahko kvaliteta dela delavcev, ki so plačani približno tako dobro, kot tisti, ki jim dajemo denarno pomoč."
10,"Namreč, edini vir preživljanja znaša s 1. julijem 3.700 dinarjev."
32,"Osnova za izračun plače, konkretno, ne vem, če je to drugje v Sloveniji, v občini Ptuj je tako, da znaša 3.500 dinarjev krat količnik itn., pa tistih 18,5 % zdaj v državni upravi."
11,"Mislim, da si to lahko zelo hitro izračunate, kaj to pomeni."
16,"Številke so preverjene, danes sem to zjutraj vse imela priliko preveriti tako, da je vse jasno."
10,"Pri tem pa nočem reči, da je edini vir previsok."
24,"Daleč od tega, saj poznamo življenjske stroške, ampak mislim, da je plača bedna, pa to ne samo v družbenih dejavnostih, še mnogo kje drugje."
9,Jaz iz tega področja izhajam in to bolj poznam.
13,"Vidim pa tudi druge plače, vendar pa vidim tudi zelo lepe plače ponekod."
2,Da končam.
69,"Nimam predloga, kako bi prišli do denarja, vendar bi rada povedala to, da bo socialno varstvo potrebovalo še več denarja kot ga dobiva zdaj, pri tem pa moram povedati, da smo za skrbstvene pomoči čakali denar do petka za junij, to se pravi do 28. julija za junij denar, za otroške dodatke in porodniško varstvo pa smo včeraj refundirali še nekatere zahtevke iz aprila, v glavnem pa za maj."
12,"To se pravi, tak zaostanek je, toliko pa v bistvu manjka denarja."
5,"Kot sem rekla, nimam odgovora."
19,"Jaz samo upam in želim vladi, da bo odgovor našla na to, skratka, da se bo ta denar našel."
89,"K diskusiji sem se pa priglasila zlasti zaradi tega, da bi opozorila tudi na te nepravilnosti, ki se dogajajo, kajti mislim, če bi v delovnem procesu stvari tekle nekoliko bolj organizirano, bolj tekoče, če bi ta finančna disciplina pri nas bila malo drugačna kot je, da bi verjetno manj ljudi iskalo denarno pomoč kot jo išče sedaj in če bi na nek način vendarle poskušali iskati enoravnotežje v posameznih segmentih, to se pravi v družbeno-ekonomski celotni sferi, bi verjetno nekoliko lažje shajali, kot pa shajamo sedaj in kot bomo."
17,"Kajti vse to, kar prevračamo na nek način na družbene dejavnosti, zlasti na socialno varstvo, se vrača."
13,Ker socialno varstvo samo ne ustvarja denarja; še vedno ga mora ustvarjati gospodarstvo.
4,"Hvala, prosim Irena Keber."
15,"Spoštovani, vračam se na področje zdravstva, ki je bilo danes že v dveh diskusijah omenjeno."
24,"Gospod Starc se sicer navdušuje nad delom vlade, jaz pa tega navdušenja ne morem deliti z njim, vsaj kar velja za resor za ministrstvo."
10,Zdravstvo se nahaja v katastrofalnem stanju kot ste slišali danes.
6,"Nekih predlogov, kako reševati zdravstvo, ni."
22,"Ko smo sprejemali proračun za letošnje leto in ko smo opozarjali, da je premajhen, so bili hkrati sprejeti tudi predlogi varčevalnih ukrepov."
29,"Takrat smo poslanci s področja zdravstva opozorili, da so ti ukrepi nezadostni, da jih kratkoročno ni možno realizirati in da pač s tem ne bomo rešili situacije v zdravstvu."
5,Res se je tako izkazalo.
19,"Samo majhen delež teh ukrepov se je izvedel, ostali ne, in danes smo pač v taki situaciji, kot smo."
20,"Sprejetje zdravstvene zakonodaje, ki bo omogočilo drugo financiranje zdravstva, ki bo omejila, opredelila pravice porabnikov, bo realizirano šele drugo leto."
25,"Do takrat, do konca leta pa bo treba reševati to situacijo v zdravstvu in zanima me, kaj predvideva, kakšni so ukrepi, ki jih predvideva vlada."
10,No in še eno kritiko mimogrede za Ministrstvo za zdravstvo.
26,"Mi smo zelo težko čakali zakon o zavodih, da bi se tudi zdravstvene organizacije, ki so bile organizirane še vedno kot temeljne organizacije združenega dela, reorganizirale."
34,"No in končno, ko smo ta zakon o zavodih dobili, in ko bi lahko reorganizirali te naše zdravstvene organizacije, konkretno Klinični center, smo pa zaustavljeni, in sicer smo zaustavljeni z imenovanjem vodstva Kliničnega centra."
18,"Gospod Starc in podpredsednik Izvršnega sveta gospod Ocvirk pravita, da naj pač sami naredimo, kar se le da."
5,Mi ne moremo narediti nič.
2,Smo zablokirani !
9,"Tukaj se mi zdi neodgovornost vlade, da to dopušča."
1,Hvala.
16,"Sedaj še gospod Moge s tega področja družbenih dejavnosti, potem pa že dviguje roko gospod Malešič."
2,Brez provokacij.
4,Spoštovane poslanke in poslanci !
14,"Govoril bi o tem, kako sam gledam na področje politike v vzgoji in izobraževanju."
30,"Lahko rečemo tole, da je preteklo komaj dobro leto in da je to leto nas, in verjetno vlado, zaposlovala zgolj zakonodajno-normativna dejavnost, saj smo zakone sprejemali kar po tekočem traku."
33,"Če pogledate mogoče nazaj, na sejo smo sprejeli povprečno po pet do sedem zakonov in da je bilo tukaj opravljeno Sizifovo delo, da pa so se za temi zakoni nekako predvidevale te posledice."
15,"Ni bilo pa nobenega ""strica"", ki bi potem to na novo nastajajočo državo ekonomsko podprl."
28,"Američani so imeli svojega takrat, ko so v 2. svetovno vojno vstopili; Izraelci so imeli Američane, mi smo pa ostali sami tukaj, na milost in nemilost prepuščeni sebi."
33,"Zaradi tega bi rekel, da so vsi direktorji, in vsi ti, ki so opravljali te odgovorne naloge vključno z vlado tokrat res toliko funkcionirali, da smo brez sleherne pomoči te težave nekako prešli."
23,"Gledam pa sedaj tole: če bomo hoteli iti navzgor v Evropo, tako kot smo si nekje zadali, bo treba tukaj doseči določene cilje."
19,"Sedaj, ko je ta glavna reč na področju zakonodaje gotova, si bo morala vlada zastaviti tudi bolj jasne cilje."
26,"Recimo mislim, da bi lahko šli v Evropo; pa naj še toliko vlagamo v gospodarstvo, če ne bomo v razvoju o izobraževanju dosegli treh globalnih ciljev:"
23,"Prvi je, da bi do leta 1995 dvignili povprečno število let šolanja na prebivalca Slovenije od sedanjih 9,3 let na najmanj 10 let."
10,Razvite države v Evropi imajo najmanj 11 do 13 let.
18,"Mi imamo pa v povprečju v Sloveniji ljudi, s katerimi mislimo delati in so na rangu osnovne šole."
29,"Drugi temeljni cilj je, da bi ob koncu obdobja 1991/1995 prešli od sedanjih povprešnih štirih ur izobraževanja na leto na dvajset ur na prebivalca oz. trideset ur na zaposlenega."
14,Namreč sedaj se vsak prebivalec Slovenije povprečno še dodatno štiri ure na leto usposablja.
19,"Kaj to pomeni, lahko sami presodite v primerjavi z Zvezno Republiko Nemčijo, kjer je ta podatek štirideset ur letno."
47,"Tretjič, kar je pa povezano tudi s tem ekonomskih stanjem je, da bomo morali zagotoviti materialno-tehnične, kadrovske in programske pogoje, ki bodo na vseh stopnjah začetnega in tudi nadaljevalnega izobraževanja, omogočali dosegati ustrezno kakovost relevantnega znanja in posamezne stopnje mednarodno primerljive izobrazbene standarde javno priznanih stopenj izobrazbe."
35,"To so trije globalni cilji, ki jih bo treba doseči, kajti če tega ne bomo dosegli, se lahko s pridnimi rokami in ne vem s čim še pehamo tukaj, ampak bomo ostali na obrobju Evrope."
24,"Za dosego teh ciljev bo potrebno podaljšati šolsko obveznost sedanjih osem let na devet ali pa na deset let, kot imajo to povsod zunaj."
16,"Potem večati delež iste mladine na popolne štiriletne šole, s sedanjih 61 % na 70 % visoke generacije."
21,"V Evropi 50 % študentov konča študij, pri nas jih konča študij 25 %, s tem, da se vpiše neprimerno manjše število učencev."
31,"Razširiti je potrebno možnost za višji in visokošolski študij, da bo zajel 40 % generacije, doseči delež prebivalstva s sedanjih 6 % na 8 % oz. na 10 % tistih,ki bodo imeli visoko izobrazbo."
18,"V Evropi je tak delež od 12 % do 32 , to se pravi na teh področjih caplamo za njimi."
22,"To so ti globalni cilji, vsak ima pa potem posebej še specialne cilje od osnovne, srednje šole in do vseh šol navzgor."
63,"Če sedaj pogledamo tole politiko, mislim,da po teh dogodkih, ki jih je vlada preživela, in takoj po zahtevi tega Zbora združenega dela ni mogla pripraviti nekih kvalitetnih gradiv, na podlagi katerih bi lahko vladi ploskali in rekli, skoraj se ste zajeli in to in to naredili, ampak je tisto verjetno en pripomoček za blaženje najnujnejših ran, ostalo bo pa verjetno še sledilo."
10,"Mogoče tudi kaj iz teh razprav, ki jih imamo tukaj."
73,"Ampak zdi se mi, kadarkoli smo razpravljali v tem zboru o tem področju, smo se vedno šli družbene dejavnosti, pa smo se šli gospodarstvo, da tukaj tak koncept ne ustreza in zato bi predlagal vladi, ko bi se nekoč o teh stvareh pogovarjala, pa tudi o ekonomiji, da bi te stvari malo bolj med resorji opravljala, da bi se malo bolj povezovala v svojem finančnem paketu z resorjem za finance in tako naprej."
32,"Namreč mi vedno pridemo do tega, ko si zastavljamo cilje na področju družbenih dejavnosti, potem te cilje vedno priredimo možnostim proračuna; vsaj do zdaj je bilo tako, ali pa se še manjša."
27,"Nikoli se še ni zgodilo, da bi en minister prišel tukaj za pult in rekel: jaz hočem te in te cilje doseči, to toliko in toliko stane."
11,"Ali ste vi za to, da bomo to naredili ali ne ?"
32,"Še vedno se nekako ustavljamo v tistem globalu da reče; proračun je takšen, indeksiramo ga iz prejšnjega leta na tole, da mogoče še kakšno novo nalogo nazaj in s takšnim proračunom delamo."
62,"Mislim, da zdaj, če bomo dosegli čez nekaj časa to neodvisnost in da bomo mednarodno priznani, da bo treba s tem nekje končati in da bo treba v vladi, ko bo imela te osnovne zakone postavljene, preiti na cilje in da bo minister potem tisti, ki bo na koncu svoje vladavine te cilje dosegel ali pa cilja ne bo dosegel, odvisno pač."
16,"Dosti reči pride vmes, ampak, če jih dosega, bi vsekakor to bil eden izmed uspešnih ministrov."
23,"Tudi na tem področju tukaj kot vidimo, če dam primerjavo, v Mariboru bo šlo naslednji mesec 1000 ljudi zopet na Zavod za zaposlovanje."
28,"Na družbenih dejavnostih nekako standard še držimo, in je tudi čisto na tej spodnji meji, kajti ta sistem, po moje, vsaj za šolstvo, v Sloveniji ne sme razpasti."
38,"In zato bi tukaj ministru rekel: to je en kratkoročni ukrep, če bi nam potem malo razložil, kaj misli narediti z materialnimi stroški, kajti šole v jeseni ne bodo mogle začeti poslovati, ker nimajo ne kurjave, ne ničesar."
7,Kaj bo z amortizacijo in investicijskim vzdrževanjem ?
21,"Verjetno to dvoje ne bodo mogli doseči, če ne bomo mogli doseči, da vsaj vemo, kako planirati in kako se obnašati."
68,"Mislim pa, da pa so dobro naredili to, da so zdaj to zakonodajo s področja šolstva oz. ta zakon o plačah naredili, tako da se da na podlagi tega tudi v okviru možnosti vedno zagovarjati, kakšne možnosti so, kakšni bodo osebni dohodki, da ne bi potem teh par tisoč učiteljev, ki bodo prišli zdaj zopet s počitnic jeseni v šolo, začelo s stavkami, to kar se je nehalo."
7,"Tudi tukaj pravim, da je katastrofalno stanje."
20,"Mislim, da če bomo prepuščeni sami sebi, kar skoraj verjetno bomo, bomo morali nek davek za to samostojno Slovenijo plačati."
9,"Tako, kot so tiste generacije po vojni morale plačati."
11,"In bolj se bomo ciljno pogovarjali, lažje bomo te cilje dosegli."
38,"Ne vem, mogoče se motim, ampak ena prognoza je taka, da pet ali deset let nam res ne more dobro iti in da se v tej situaciji ne da s čarobno palčko pomahati in čez noč stvari spremeniti."
40,"In zato bomo morali imeti argumentirane razprave tukaj v skupščini, na podlagi katerih bi lahko prišli do tistih ciljev, ki nas bodo vodili, v nekaj boljšega, ne pa, da vedno, - dostikrat se tukaj pogovarjamo o tem - da gasimo neke požare."
1,Hvala.
6,"Gospod podpredsenik Izvršnega sveta, Matija Malešič."
13,"Skušal bom odgovoriti diskutantom področja družbenih dejavnosti, kolikor sem si pač uspel zapisati."
8,Prvo glede udeležbe posameznih ministrov s posameznih resorjev.
12,"Moram povedati, da sama tema ni napovedovala kakšne razprave v tej smeri."
14,"Včeraj me je pozval predsednik, da bi vendarle tudi ob gospodarski problematiki dal uvod."
26,"Rad sem se odzval, ker menim, tako kot je eden od predgovornikov menil, da moramo stalno povezovati gospodarstvo z negospodarstvom in ne moremo delati take meje."
10,Za današnjo razpravo smo poklicali 15 ministrov s področja gospodarstva.
27,"Jaz sem 16 član vlade in zagotovim vam, če bomo imeli kdaj samo razpravo o področju družbenih dejavnosti, bom poskrbel, da bodo tudi vsi ostali ministri prišli."
38,"Zdaj na konkretne pripombe; jaz se strinjam, da na področju socialnega varstva še nimamo pokritih vseh situacij in da se dogaja, da tudi v posameznih situacijah ostajajo tisti, ki so formalno sicer v delovnem razmerju, brez vseh dajatev."
25,"Naj vas opozorim na to, da prihaja v skupščino nov zakon o socialnem varstvu, ki bo tudi te bele lise poskušal na nek način pokriti."
35,"Kar se tiče višin samih socialnovarstvenih dajatev, vi veste, da smo v socialnem programu izoblikovali določena pravila in da je višina socialnovarstvenih dajatev odvisna od zajamčenega osebnega dohodka, od tistih pravil, ki smo jih sprejeli."
5,Teh pravil se zaenkrat držimo.
22,"Domnevam pa, da prihaja v posameznih lokalnih sredinah lahko tudi do vtisa krivičnosti ali podcenjenosti, predvsem tistih, ki so v delovnem razmerju."
36,"Vendar je prej anomalija na strani tistih podjetij, ki niso sposobna zagotoviti normalne višine osebnih dohodkov, kot pa, da bi zdaj osporavali to višino socialnih dajatev za tiste, ki jim je to edini vir za preživljanje."
25,"Saj koncec koncev, verjetno se boste strinjali z nami, da zneski, ki so bili omenjeni, komaj zadoščajo za minimalno preživetje, za kaj več pa ne."
10,"Na vprašanje, zakaj valoriziramo pokojnine, socialnovarstvene dodatke, plače pa ne."
43,"Res je, da je zadnja valorizacija deklarirana valorizacija na področju družbenih dejavnosti bila v septembru, rekli pa smo, obljubili in to tudi izpolnili, da bomo tako, kot smo za državno upravo sprejemali določene ukrepe in povečanja v teh proporcih, skušali zagotoviti tudi valorizacijo."
21,"Jaz sem izrecno povedal, da smo to naredili , so pa težave likvidnostne narave zaradi tega, ker enostavno v proračunu ni denarja."
21,"Ne da bi resigniral, kot je gospod Židanik rekel, vendar to so gola dejstva; bom tudi na tvoje vprašanje še odgovoril."
44,"Glede ukrepov v zdravstvu, tudi zamera ministrici, mislim, da bi bilo treba to direktno, v prisotnosti resorjev opraviti. nekateri programi so bili ponujeni - o nekaterih sem tudi jaz govoril - ki bodo sledili, predvsem na področju normativov, standardov, pa tudi seveda na področju nekaterih kapacitet."
21,"Jaz sem imel včeraj razgovor z eno od večjih regionalnih bolnišnic, kjer je bilo povsem evidentno, da je treba nekaj narediti."
19,"Vprašanje, ki ga je dr. Židanik postavil, in sicer, kakšne so odgovornosti Izvršnega sveta, do zdravstva, do družbenih dejavnosti ?"
47,"Jaz se strinjam, da je odgovornost večja, kot do gospodarskih subjektov, ne pa do te mere, da je vsa odgovornost na Izvršnem svetu, ker vsi subjekti, tudi v zavodih, seveda nosijo določeno odgovornost, čeprav pravim, da je ta merjena več kot 20 %, o katerih si ti govoril."
30,"Imamo mnogo inštitucij, ki so samoinciativno dosti napravile, mi pa žal imamo tudi dosti inštitucij, ki čakajo samo na ukrepe, čakajo na eno direktivno od zgoraj, predno se je lotijo."
51,"Če recimo nekdo reče, da nima na pediatričnem oddelku plače, ali pa na kateremkoli oddelku pa 54 % zasedbo, in to že vrsto let, potem je evidentno, da je treba ukrepati in ne čakati samo na to, da bo nekdo od zunaj namignil, ampak je treba tudi v sredinah nekaj reči, napraviti."
5,Odgovornost glede imenovanja direktorja UKC.
11,"V kolikor sem informiran, bo ta volitveni postopek menda jutri opravljen !"
9,"Moram reči, da ne zadeva nikakršna krivda Izvršni svet."
16,"Ta parlament, ti zbori so mimo predloga Izvršnega sveta izglasovali, da imenujejo direktorja javnih zavodov skupščine."
7,V skupščinskem postopku se je žal zapletlo.
32,"Mislim, da po nepotrebnem, zaradi tega, ker če je razpis bil objavljen, če so štirje kandidati in če sta v končnem izboru tudi dva kandidata, je potem treba postopek opraviti do konca."
3,Takšno je stanje.
30,"Upam, da se bo to v najkrajšem času zgodilo, res pa je, da prihaja do nezakonitega stanja, če inštitucija, ki je tako pomembna, kot je UKC, dela brez poslovodnega organa."
13,"Dr. Židanik me je vprašal, kaj bo Izvršni svet storil za boljšo izterjavo."
21,"Nekateri ukrepi so tukaj predlagani, jaz sem se sam diferenciral od tistih predlogov, da vsevprek oproščamo, ker to nikamor ne vodi."
22,"Morda smo tu in tam koga tudi rešili, vendar dolgo takšnega stanja ne moremo zadržati. kaj lahko pričakujemo oziroma kakšne so rešitve ?"
22,"Edino normalno delovanje gospodarskega sistema, to pa mora tudi zagotavljati vlada; lahko pripelje do tega, da se bo tudi budžet normalno napajal."
28,"Strinjam se s tem, da je situacija zrela za to, da v tem parlamentu ponovno spregovorimo o budžetu in o rebalansu, zlasti, če bo treba napraviti nekatere premike."
13,Na obširno diskusijo dr. Arzenška bi predvsem nekaj rekel okrog izgub v zdravstvu.
30,"Jaz sem že prej povedal, uvodoma, da vseh izgub ne bo plačnik pokril, da bo treba videti, katere so tiste izgube objektivne narave, ponovno se pa vračam na lansko leto."
6,Lansko leto je bila podobna situacija.
24,"Lani so prihajali podatki iz zdravstva, da zdravstvo terja 800 milijonov za pokritje izgub, moram reči, da smo do zadnjega dinarja te izgube pokrili."
16,"Rezultat je bil tak, da se je ponovno ob koncu leta nabrala skoraj ista vsota izgub."
19,"Ko smo preverjali te izgube, bi ob veliki benevalenci lahko morda desetino teh upravičili, ostale so, žal, bile upravičene."
20,"In neupravičeno nastale izgube, poslovanje a priori z izgubo, seveda ne bomo benificirali in jih tudi ne bomo mogli pokrivati."
37,"V tem pa je tudi odgovornost vseh tistih poslovodnih delavcev, ki delajo v družbenih dejavnostih, da se ponovno ne vračam na to, kakšna je odgovornost Izvršnega sveta, kakšna je pa odgovornost tistih, ki v teh sistemih delujejo."
17,"Hvala za razpravo ob sicer gospodarski temi, ker menim, da je treba ti dve področji skupaj obravnavati."
71,"Zdaj bi dal še besedo Bogu Rogini, to je dvajsetemu razpravljalcu. mislim, da smo brez replik, da se prav razumemo, in brez predstavnikov Izvršnega sveta, na tak način kar precej dobro delo opravili. po tem pa se je priglasil še gospod Izidor Rejc. najprej naj Bogo Rogina še pove kot poslanec, ker o segmentu obrti še nihče ni nič povedal in je verjetno prav, razen, če ne boš o šolstvu govoril."
6,"Spoštovani predsednik, spoštovane kolegice in kolegi !"
22,"Če se ne bi oglasil, sem prepričan, da bi vsi mislili, da je zdaj naenkrat o obrti vse v redu; pa ni."
12,"Na kratko bi želel najprej povedati, kateri del gospodarstva Slovenije predstavlja obrt."
11,"Obrt je tisti del gospodarstva, ki ne sme poznati rdečih številk."
3,To nekaj pove.
8,Obrt je tovarna s 70.000 delavci v Sloveniji.
14,"Del obrti sta tudi promet in prevozništvo, ki predstavljata 60 % vseh slovenskih transportnih sredstev."
21,"In gradbena mehanizacija, ki predstavlja 90 % vse slovenske gradbene mehanizacije in ta promet, skupaj z gostinsko dejavnostjo predstavlja 50 % obrtništva Slovenije."
9,Kaj pravzaprav počenjamo s to obrtjo pri nas danes ?
16,"Očitno je, da imamo raje ljudi na borzah, kot pa, da bi v obrti spodbujali zaposlovanje."
23,"Jaz ne bom ponavljal, kaj vse smo ugotovili in kako smo ugotavljali, kdaj je zaposlovanje v obrti možno, vendar pod nekimi drugimi pogoji."
26,"Verjetno bi bilo pametneje oprostiti obrtnike, ki bi po določenih pogojih zaposlili nove delavce prispevkov, kot pa da morajo Zavodi za zaposlovanje te ljudi še plačevati."
43,"Ker nismo deležni vladine pomoči, je potrebno, da to, kar kljub vsemu državi še dajemo, vlada obremenjuje z 0,5 % dnevnimi zamudnimi obrestmi takrat, ko pa to, kar v obrti vsemu še dajemo, ne uspemo dati točno na dan, ki je za to določen."
20,"Namesto razbremenjevanja, imamo vsak dan nove evidence, in te imamo po zvezni zakonodaji, ki jih republiška vlada predpisuje v obrti."
22,"Mi smo se pogovarjali v začetku leta o tem, kako bomo delali, kako bomo imeli tiste knjige, ki so bolj enostavne itd."
18,"Sedaj smo od aprila dalje dobivali zraven toliko, da dejansko ni možno več delati brez knjigovodij v obratovalnicah."
16,"In če vlada misli, da je to tisto, kar pomeni zaposlovanje v obrti, potem se moti."
35,"Nenazadnje namesto olajšav za vlaganja 310 %, isto, kot je za nakup umetniških slik, recimo pri davku iz dohodnine, in pa stimulaciji izvoza imamo vedno več blokad žiro računov, kar je sigurno velika spodbuda za obrt."
10,Imeli smo zdaj v enem obdobju 50 % blokade žiro računov.
42,"Veste na katerem mestu je obrt pri plačilnem prometu, in ker to pač ne gre, smo zdaj tam, ko pa so veliki obrtnikom že enostavno blokirali žiro račune in bo treba odjaviti obratovalnice in dati na cesto še to, kar je zaposlenega."
62,"Namesto da bi se v tem trenutku ukvarjali z ukrepi pospeševanja zaposlovanja v obrti, hočemo na vsak način sprejeti del obrtne zakonodaje, ki ne oziraje se na to, da skoraj polovica obrtništva - zato sem prej posebej omenil prevozništvo in pa še nekatere trgovine itd. - ne ve, kakšen status bodo imeli čez pol leta, ko bo npr. pri nas sprejet zakon o družbah."
27,"Po tem zakonu se bo namreč določalo, da bodo sedanji predstavniki obrti morali iti v različne oblike družb, podjetij itd. in ne bodo imeli več statusa obrtnika."
50,"Mi pa na vsak način hočemo zdaj pred tem - celo tolmačijo, da to nima nobene zveze z zakonom o družbah in pa z ustavo Slovenije - sprejeti najprej ta obrtni zakon in postaviti izven zakona polovico tega obrtnišva, se pravi, tovarno s 30.000 delavci v Sloveniji bomo dali zdaj izven zakona."
34,"Mislim, da smo zelo korektno predlagali vladi, da se čimprej sprejme zakon o družbah, nato pa, ko bomo videli, kaj bo od obrti ostalo, se vso ostalo zakonodajo, ki bo obravnavala ta odstavek obrti."
23,"Očitno je, da se v vladi ne morejo ali nočejo pogovoriti o tej problematiki, čaprav mislijo posamezni ministri diametralno nasprotno o istem vprašanju."
15,Na koncu bo nekdo iskal krivca za to med nami obrtniki; o tem ni dvoma.
1,Hvala.
10,"Besedo ima g. Izidor Rejc, minister za industrijo in gradbeništvo."
3,Kolegice in kolegi !
52,"Veliko je bilo govora o tej situaciji, kaj smo pripravili in kaj nismo, kaj je vredno in kaj ni vredno, moram pa reči, da je gotovo velika razlika med vojno, ki smo jo preživeli, ki je bila huda in kruta, k sreči kratka in tem, kar je pred nami, se pravi gospodarstvo."
1,Prvič.
19,"Nihče ne bo odlikoval žrtev v gospodarstvu ali pa dajal kakšnih kolajn zato, če bomo in kadar bomo uspeli."
1,Drugič.
19,"Ta vojna je na celem jugoslovanskem prostoru, je na vzhodu in na zapadu, in seveda tretjič, bo nepredvidljivo dolga."
10,In kako mi gledamo v vladi na posamezne probleme trga ?
35,"Naj vam na kratko povem, da smo bili včeraj z našimi direktorji, nekaterimi, ki so bili najbolj prizadeti v tej srbski blokadi na obisku v srbski vladi, kjer so nas, moram reči, kar lepo sprejeli."
11,Bili smo z njimi pet ur od 9. do 14. ure.
10,"Kakor bodo sami direktorji povedali, smo jim povedali svoje probleme."
29,"Bili so zadovoljni, da smo prišli, ker smatram, da kakorkoli že je, je potrebna naša iniciativa, proboj določene pregrade in pokazalo se je zagotovo, da ni bilo brez uspeha."
15,"Nismo si delali nobenih utvar, kaj smo storili, vendar mi smo povedali, kakšna je situacija."
38,"Posamezniki, ki so najbolj prizadeti v teh grabežih, prisvajanjih inrazličnih oblikah spreminjanja lastnine in podobno, so vse lahko, kot pravim, povedali vladi - kar zadeva področje industrije, gradbeništva in seveda področje gospodarske zbornice - cele Srbije in seveda mesta Beograd."
35,"Moram reči, da so lepo poslušali, bili prijazni in seveda na momente tudi kritični, vendar pa so nam tudi mnoge stvari povedali, ki so se nam zdele, da je prav da so nam jih povedali."
53,"Gotovo je res, da je informativni sistem napravil svoje, da so bili povsem drugače obveščeni o tem, kaj se tu dogaja, bodisi kaj bo osamosvojitev, ker neverjetno velikokrat je bilo postavljeno vprašanje od posameznikov direktorjev, velikih podjetij, od Zastave in drugih velikih sistemov, (bilo jih je 10), kaj bo pa po 26. septembru."
9,"Zdi se jim, da bo takrat spet nekaj posebnega."
18,Gotovo je bila za njih nekaj hudega naša pripravljenost za osamosvojitev in seveda naš boj zoper agresorsko vojsko.
15,"Sedaj so se znašli pred vprašanjem, kaj bo po tistem, in to je venomer deževalo."
48,"Mi smo rekli, da se bomo dogovorili o varianti, ki njim najbolj odgovarja, vendar moram tudi povedati, da so in minister in vsi ostali rekli, da ni bilo z njihove strani uradno nobenega dokumenta ali navodila glede tega prisvajanja in glede tega, kar so delali na področju Srbije."
11,"To je seveda lahko izjava, ki smo jo pač vsi slišali."
35,"Res pa je, da so tudi povedali, da je prav, da smo prišli in da smo te informacije prinesli, da je prav, da smo vzpostavili zveze, da se je potrebno sproti obveščevati in probleme razreševati."
58,"Na primer povedali so, kakšne probleme imajo tudi oni in kako smo mi menda tudi s kamioni praznili neka skladišča, in seveda, ko so prišli od naših posameznih enot ljudje na delo, so ugotovili, da je gor ključavnica in tako naprej in prišlo je do neke panike, ki je bila mogoče tudi malo zrežirana, ali pa tudi ne."
9,Konec koncev pripovedujem neke določene inserte iz tega razgovora.
17,"Povedali so tudi, da je problem s tem, da so transportne poti tako obremenjene in tako nevarne."
16,"Mi smo rekli, da so najbrž že ključi v njihovih rokah, vendar tega niso tako dojeli."
16,"Rekli so, da bi morda promet šel tudi preko Madžarske; skratka vse te variante smo iskali."
37,"No in zanimivo je to, da so rekli. vse v redu in prav, samo ne bi nas smeli pustiti, da tu sedaj ni več vaših zdravil in tako naprej, skratka pravijo, da nekih teblet nimamo in podobno."
11,"Rekel sem, da bomo to preverili in ugovotovili, kaj je itd."
33,"Naj vam povem, danes sem preverjal to situacijo pri znanih dveh proizvajalcih, Leku in Krki in seveda zvedel in slišal, da imata obe podjetji v bistvu preko 500 milijonov terjatev v tem prostoru."
29,"Jaz sem potem sporočil, da se pač dogovarjajo oziroma, da bodo poiskali neko varianto, da bi pač to nekako uredili in pa seveda, da bi tudi kakšno plačilo prišlo."
3,Jasno je nekaj.
31,"Dol denarja ni in mnogi so tudi rekli, verjetno so tudi zaprli, ali pa so se ljudje ustrašili, da ne bodo imeli dela, pa zaradi tega, da bodo plače, in podobno."
15,"Bili so predstavniki SDK zraven in skupaj smo nekako ugotavljali, kaj bi bilo treba napraviti."
12,"Rekli so, tisto kar je sodišče nekako uredilo, to se morate pritožiti."
11,"To vemo, da ni v skladu z zakonom, ni pravni red."
20,"Rekli so tudi, da bi se lahko dogovorili o kliringu in tako naprej, skratka o obliki, ki bi obema odgovarjala."
28,"Skratka, da na kratko povem, gotovo smo šli in prebili neko opno s tem namenom, da bi pač pokazali, da imamo voljo, da bi z njimi še poslovali."
36,"Seveda nič posebnega si nismo obetali, vendar moram reči, da so bili v redu in nekako se je tudi gospod predsednik odbora, g. Grašič je bil tudi zraven in še nekateri drugi; sedem nas je bilo."
14,"Kot povem, imeli smo jim veliko za povedati in tudi oni kakšno stvar nam."
15,"Nekatere stvari bo treba upoštevati pri obisku nadaljnjih naših prizadevanj za to, da bomo osamosvojeni."
30,"Kot pravim, silno jih moti to, kaj bo potem 26. septembru, ali pa po tistem datumu, ki smo ga prej večkrat slišali, da naj določi, ali je ta ali oni."
3,To je to.
38,"Tudi z ostalimi v jugoslovanskem prostoru imamo stalne stike, tako da moram reči, da je res izpad iz Srbije najbolj grozljiv, tistih 18, 19 % kot jih prihaja v primerjavi z majem, je gotovo zelo malo ali skoraj nič."
29,"Vendar sem rekel, da bomo imeli stalne stike, se obveščali, pošiljali telefaxe, se tudi obiskovali; skratka v tej smeri smo se dogovorili in mislim, da bo tako tudi šlo."
41,"Ostali del, mislim da je v glavnem v redu, razen Črne gore, kjer okoli 40 % plačujejo v primerjavi z mesecem majem, Bosna okoli 80 %, to se pravi izpad je Krajina; Hrvaška je dokaj v redu, Makedonija pa tudi dokaj v redu."
17,"Vendar kakorkoli že je, to stanje, ta boj, te posledice bodo v celem jugoslovanskem prostoru izjemno velike."
11,Kupna moč bo padla vsepovsod in si ne delajmo nobenih utvar.
64,"Treba je biti zelo previden, verjetno bomo morali iti povsod na neke dogovore v kliringu, da bomo to sproti poravnali, samo to ne bi smelo biti tako, da bi imeli kliring za imput in autput, ampak da bo morali to tudi malo po branžah urediti, ker sicer bi nekdo zelo komot prodajal, drugi bi se pa mučil, da bi neko blago dobil nazaj gor."
3,Toliko o tem.
21,"V tej smeri si bomo prizadevali in tudi mislim, da je eden od dokazov, da ne pozabimo na take hude dni."
16,"Problem so bili očitki, kako smo razdeljevali denar, ki je šel npr. za intervencije v gospodarstvu."
43,"Sami veste, da je že prejšnja vlada skoraj polovico sredstev razdelila, pa to niti ni pomembno, da smo potem s kriteriji to razdelili, da smo gotovo iz našega ministrstva najmanj petkrat že povedali in jasno napisali, kam so šla sredstva, komu in koliko."
26,"Zato ste gotovo dobro obveščeni za denar, ki je bil v nekakšni domeni skupnega razdeljevanja, ali pa tistega, ki spada na področje, ki ga jaz pokrivam."
24,"Tudi tisto, kar se nanaša na proračun, se ve, da je bilo tistih 620 milijonov, kar pomeni za intervenco v gospodarstvu zelo, zelo malo."
26,"Seveda pa so tu še tudi druga sredstva v ostalih ministrstvih, vendar to vedno sproti pojasnjujemo, kam so šla sredstva, kdo in zakaj jih je dobil."
34,"Tudi sedaj, ko se je dogajalo to v Radgoni, vam povem, da smo takoj reagirali in nakazali določena sredstva, ker smo videli, da je situacija v dveh podjetjih v Radgoni bila izjemno izjemno težka."
18,"Moram pa reči tudi, da je predzadnji govornik tu, ki je veliko govoril o kadrih, gotovo prav povedal."
22,"Gotovo je, da je bilo glavno breme vsega našega poslovanja na kadrih, na direktorjih, na velikem naporu, ki nas vse skupaj čaka."
4,To je ena stran.
28,"Druga stran pa je, da gotovo nikoli ne bomo imeli dovolj znanja in seveda, ko sem prej govoril o vojni, vi veste, da taka klasična vojna je vojna."
22,"Vojno-gospodarska vojna pa je vojna, v kateri je veliko, veliko generalov, ki so dokaj samostojni in mislim, da je to tudi prav."
21,"Vendar pa je gotovo , da morajo tisti generali, svoje operacije, kjerkoli jih opravljajo, napraviti čim bolje, koordinacija pa je gotovo vmes."
81,"Še to bi povedal, da tudi ta problem, ki je bil okoli plačevanja električne energije, pri tistih, ki je niso plačevali, ali pa ki jo manj plačujejo, in podobno, da je ta predlog pripravljen, nekako usklajen, na nekem evropskem nivoju, na osnovi katerega se potem ugotovi, kje smo potem s to oceno in mislim, da bo to tudi eden od korakov, da bomo lahko razreševali ta problem bodisi v železarnah, v tovarni dušika ali pa tudi v tovarni glinice v Kidričevem."
2,Hvala lepa.
2,Hvala lepa.
16,"Predlagam, da glede na to, da intenzivno delamo štiri ure in pol, da prekinemo z razpravo."
16,"Predlagam naslednje, sedaj bo izgledalo res pragmatično, ampak jaz upam, da ne v tistem negativnem smislu."
47,"V skladu z 122. členom našega poslovnika prekinjamo sejo in zaprosimo naš odbor za splošne gospodarske zadeve - naš odbor našega zbora, da bi se sestal jutri ob 8.00 uri v sobi 212 in pripravil sklepe in stališča na podlagi teh že do sedaj izdelanih predlogov in razprave."
14,"Te bi jutri ob 10.00 uri, če bi bilo po sreči, lahko tudi sprejeli."
24,"Verjetno si od vas verjetno nihče ne dela utvar, da bi sedaj predlagal eno uro odmora in po eni uri, da se zopet dobimo."
7,"Menim, da bi bilo to Sizifovo delo."
29,"Ali se strinjate s takšnim predlogom, da potem nadaljujemo s sejo jutri ob 10.00 uri, potem ko bomo to končali, pa nadaljujemo z rednim delom, tako kot je razpisano ?"
4,Ali je v redu ?
4,Ima kdo kaj proti ?
7,"Potem pa, preden zaključim delo, še nekaj."
28,"Iskreno bi se zahvalil obema podpredsednikoma, vsem ministrom, ki ste danes prišli, pomočnikom, namestnikom in pa strokovnim delavcem tudi iz posameznih ministrstev in tudi gospodu podpredsedniku Gospodarske zbornice."
53,"Jaz sem trdno prepričan, da vam bo teh dvajset razpravljalcev s svojo vsebino dalo zopet nekaj energije, da boste lahko v svojih resornih organih marsikaj postorili in tako tudi pomagali, da bi naše gospodarstvo zaživelo in s tem, ko bi zaživelo, bi bilo tudi dovolj denarja za vse ostale, ki zavisimo od tega."
18,To se pravi jutri vse člane Odbora za splošno gospodarske zadeve ob 8.00 uri pričakujemo v sobi 212.
4,Potem pa še nekaj.
19,"Jaz vas iskreno prosim, da v skladu s 107. členom našega poslovnika, nekako se spreminjam vedno bolj v birokrata."
35,"Če pridete na seje tudi sejam prisostvujete zaradi tega, ker v tem 107. členu piše: Vsi delegati v zboru imajo pravico in dolžnost, da se udeležijo seje in da sodelujejo pri delu na seji zbora."
10,"Sodelujete pa seveda ne, če ste v kakšnih drugih protorih."
5,Sodelujemo na seji v dvorani.
3,In še naslednje.
22,"Opozarjam vas, če boste jutri odšli med sejo na seje komisij, ki so sklicane, in to kar tri, bom preložil jutrišnjo sejo."
7,Vi nimate kam odhajati mimo mojega sklica.
