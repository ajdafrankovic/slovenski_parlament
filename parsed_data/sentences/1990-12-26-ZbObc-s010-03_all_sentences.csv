4,"Spoštovane delegatke, spoštovani delegati!"
2,Lepo pozdravljeni!
4,Nadaljujemo sejo našega zbora.
22,"Za današnje nadaljevanje seje so se dodatno opravičili naslednji delegati: Vika Potočnik, Isabella Flego, dr. Slavko Gregurec, Ivan Atelšek in Miloš Senčur."
17,"Ker zadnjega podatka v zvezi z udeležbo nimam, prosim, da prisotnost ugotovimo kar s pomočjo glasovalne naprave."
4,"No, ponovimo, lepo prosim."
13,"To je celo manj, kot je bilo pred dobrimi petimi minutami zunaj prijavljenih."
6,Ne vem kam so nekateri odšli.
15,"Glede na to, da je restavracija zaprta, pa res ne vem kje bi jih iskali."
4,Dva sta še zunaj?
3,To bo 40.
6,"Ponovno preverimo, kakšna je prisotnost, prosim."
12,"Ugotavljam, da je zbor sklepčen in da lahko pravno-veljavno razpravlja in sklepa."
34,"Glede poteka današnjega dela seje predlagam, da bi najprej zaključili še preostalo točko od teh točk, ki jih imamo v vezi z davčno zakonodajo, torej predlog zakona o dohodnini, da bi tukaj izvedli odločanje."
59,"Nato bi za danes preskočili tiste zadeve, ki so vezane, ki so v prvi ali drugi fazi - pomeni točko 16., 17. in 18., ker ni tako zelo nujno - in predlagam, da se lotimo potem tega odloka o statističnih raziskovanjih, točka 20. in potem te zvezne zadeve, razen poročila delegacije v Zboru republik in pokrajin, ki bi ga obravnavali jutri."
6,Tako da bi te točke zaključili.
40,"Nato bi, računam, imeli primerno časa najprej za gospodarstvo, nato pa ostale zadeve, ki so v prvi in drugi fazi, se pravi notranje zadeve, potem obračunski zakon (spremembe in dopolnitve) in pa zakon o organizaciji in financiranju vzgoje in izobraževanja."
25,"Če se strinjate s takim načinom dela, računam, da bomo jutri imeli dovolj časa še za obravnavo teh zadev, tako da to ne bo problem."
31,"Samo da bi danes o teh dveh urah in pol - delamo do 17. ure, nato bi se pripravili na skupno sejo - da bi v tem času poskusili te stvari nekako zaključiti."
25,"Ob tem bi vas obvestil še to, da boste dobili vabila za slavnostni koncert, ki o v petek 28. decembra, na katerega ste vsi povabljeni."
7,"To je obvestilo, podrobnosti bodo na vabilu."
30,"Drugo obvestilo že kar zdajle: jutri ob pol devetih bo seja Komisije za obrambo, skupno z njo pa tudi seja Komisije za mirovno politiko (ob pol devetih v sobi 217.)."
17,Po teh uvodnih zadevah prehajamo torej na zaključevanje 3.a TOČKE DNEVNEGA REDA - PREDLOG ZAKONA O DOHODNINI.
10,Kot veste je kar precejšnje število amandmajev na ta zakon.
29,"Danes ste prejeli še en amandma Izvršnega sveta, pisno pa je prispel tudi amandma kluba poslancev Social-demokratske stranke Slovenije, za katerega obrazložitev se je prijavil k besedi gospod Vivod."
3,"Prosim, gospod Vivod."
67,"Predlog amandmaja k 16. členu predloga zakona o dohodnini: v 16. členu naj se zadnja alinea spremeni, tako da se glasi: ""- vsak posamezni prejemek za priložnostno opravljeno delo oziroma storitev, razen za prejemke oseb, ki imajo status študenta in prejemke učencev v času rednega šolanja."" Obrazložitev: Menimo, da bi prejemki iz naslova priložnostnih del oziroma storitev in navedenih kategorij oseb lahko bili izvzeti iz osnove za davek."
43,"Po našem mnenju gre za osebe, ki si z opravljanjem priložnostnih del izboljšujejo v pretežni meri nizek standard, hkrati pa gre za časovno kratko obdobje pridobivanja prejemkov, to dejstvo pa že samo po sebi najbrž ne izpolnjuje pričakovanja o kakšnih velikih davčnih učinkih."
5,Torej gre za študentske servise.
16,"Vem, da je stvar v zaključni fazi, vendar mislim, da bi bilo to le mogoče ugoditi."
29,"Tudi če študentski servisi plačajo ta davek, pa mislim, da naj bi ta davek šel potem na poseben konto in naj bi potem Izvršni svet to študentskim servisom vračal."
6,"To bi bil kompromisni, zadnji predlog."
10,Danes je amandmaje k temu zakonu obravnavala tudi Zakonodajno-pravna komisija.
12,"Prosil bi gospoda Zakonjška, da poda poročilo te komisije v glavnih črtah."
12,"Poročilo ima pet strani in dovolite, da ga v celoti ne berem."
15,Zakonodajno-pravna komisija je v drugi razpravi dobila še vrsto amandmajev k členom zakona o dohodnini.
15,"V razpravi k tem amandmajem je Zakonodajno-pravna komisija ugotovila, da je večina amandmajev vsebinske narave."
30,"Enostavno povedano, gre za spremembe v obremenitvah, v procentualnih odnosih, gre za zahteve po razširitvi določenih olajšav na določenih področjih, gre za vnašanje novih spodbujevalnih elementov v koncept zakona itn."
9,Vse to je bilo v prvi razpravi že prisotno.
76,"Izvršni svet je sicer sprejel nekatere amandmaje in Zakonodajno-pravna komisija meni, da je potrebno na to posebej opozoriti tudi zaradi tega, ker so mnogi amandmaji povezani med seboj, tako da več amandmajev v bistvu izraža isto vsebinsko zahtevo in na nekatere od teh zahtev je Izvršni svet odgovoril, tako da je vsebinsko sprejel amandmaje in je potem v ustreznem členu, kjer je smatral, da je to potrebno, s svojim amandmajem ""pokril"" nekaj amandmajev za isti problem."
30,"Moram reči, da je večini amandmajev, predvsem pa vsem tistim, ki po oceni Izvršnega sveta nasprotujejo temeljnemu konceptu davčne reforme, ki smo ga v bistvu sprejeli, Izvršni svet dosledno nasprotoval."
17,"Iz stališč Izvršnega sveta k posameznim amandmajem in obrazložitev boste videli, zakaj je Izvršni svet tako postopal."
7,Vsekakor bo usklajevanje amandmajev zelo zahtevna zadeva.
45,"Moje osebno mnenje - izven poročila komisije - je, da se bomo morali o kvantitativnih opredelitvah v posameznih amandmajih kvalificirano pogovarjati šele takrat, ko bo Izvršni svet predložil proračun in ko bodo jasnejši odnosi med republiko in federacijo glede financiranja t.i. skupnih potreb na ravni federacije."
35,"Potrebno se bo dogovoriti, da bi nekje v juniju 1991 Izvršni svet na podlagi celokupne analize odnosov, ki se bodo vzpostavili v šestmesečnem obdobju, prišel z ustreznimi dopolnitvami predvsem kvantitativnih odnosov v paketu davčnih zakonov."
21,"Oproščam se, gospod predsednik, mogoče ni poročilo najbolj konkretno, vzelo pa bi preveč časa, če bi se spustil v vsak amandma."
8,Ima kdo v zvezi s tem kaj razpravljati?
3,"Prosim, gospod Rojc."
4,"Spoštovano predsedstvo, spoštovani poslanci!"
17,"Menim, da je primerno, da se oglasim v imenu Izvršnega sveta pred glasovanjem, ki je zelo pomembno."
20,"Izvršni svet meni, da je potrebno v tem času davčni sistem spremeniti, tako da bo konsistenten in ustreznejši kot sedanji."
33,"Predloženi zakoni praktično tvorijo konsistentno celoto, ker brez enega ali drugega zakona davčni paket ni tak kot bi moral biti in bo Izvršni svet moral, če bo glasovanje drugačno, določene zadeve potegniti nazaj."
75,"Menim, tega ne razumite kot vpliv ali pritisk na vas kot poslance, ki boste morali moritorno o tem odločati, ampak kot opozorilo in ponovno opozorilo na vse tiste zadeve in rešitve, ki so bile že dane v teh skupščinskih razpravah. vidimo, da je praktično sporna sama politika oziroma kvantifikacija, ki jo ta zakon posebej prinaša in ki večino prebivalcev Slovenije prizadane - ali v dobro ali pa v slabo - če tukaj mislimo manjše oziroma večje obremenitve."
24,"Delim mnenje s predhodnikom, ki je navedel, da praktično pripombe letijo na kvantifikacije, katerih okvire predstavlja oziroma bo predstavljal nov proračun za leto 1991."
18,"Iz izračunov, ki jih je Izvršni svet predložil tej skupščini, je razvidna globalna obremenitev in porazdelitev davčnega bremena."
26,"Izvršni svet stališč, ki jih je zastopal pri razpravah na osnutek zakona, ni spreminjal, kar je razvidno tudi iz stališča, ki vam je bilo pisno predloženo."
23,"Namreč, Izvršni svet ne more nositi odgovornosti, da bo že pri vzpostavitvi novega davčnega sistema vzpostavil praktično sistem tak, kot ga imamo sedaj."
43,"In zato odgovorno vztraja na rešitvah, ki so v zakonu podane, se pa vsekakor strinja tudi s tem mnenjem, da bodo novi momenti na političnem prizorišču, ki so že bili in ki jim bomo še priča, verjetno vplivati na določene spremembe tekom leta."
11,"Vsekakor to bo, zato smatrajte, da tukaj to praktično ni zabetonirano."
15,"Bi pa opozoril še na nekaj, kot posredni odgovor na pripombe višine obremenitve za dohodnino."
20,"Moram poudariti, da smo oceno oziroma da smo lestvico vzpostavili upoštevaje oceno višine čistega osebnega dohodka v višini 6.000 dinarjev."
31,"Vi, kakor veste, ste potem, ko ste to lestvico ocenjevali, izhajali iz višine osebnih dohodkov, ki so že višji kot jih je Izvršni svet imel za izhodišče pri določitvi samega zakona."
38,"To pomeni, da bo tudi valorizacija, ki bo morala biti izpeljana v letu 1992 na podlagi podatkov leta 1991 o višini osebnih dohodkov, tudi za ta ustrezni delež večja in bo tudi potem obremenitev iz tega naslova nižja."
5,"Torej, jaz bi rad zaključil."
18,"Namreč, gre za reformo davčnega sistema, ki jo je treba dejansko izpeljati pred letom, za katerega bo veljalo."
11,"Če tega ne bomo storili danes, bomo verjetno storili naslednje leto."
44,"Menim pa, da bo debata potekala prav tako kot sedaj, ker ko gre za reformo, gre za bistvene spremembe, gre za prerazporejanje davčnega bremena in vsekakor vsi tisti, ki so bili dosedaj v ugodnejšem položaju, bodo a priori objektivno in subjektivno proti kakršnimkoli reformam."
26,"Menim pa, da Izvršni svet teh pripomb, teh predlogov ne more sprejeti, ker drugače sploh do davčne reforme v naši republiki praktično ne bi nikdar prišlo."
2,Hvala lepa.
43,"Jaz bi vas samo povprašal, če lahko poveste vsaj svoje stališče do tega predloga, ki ga je doktor Vivod malo prej dal, se pravi, da se izvzamejo prejemki oseb, ki imajo status študenta in prejemki učencev v času rednega šolanja, k 16. členu."
25,"Ja, moram povedati, da je ta predlog enak tistim predlogom, ki so bili dani v amandmajih na 7., 8., 10., 15., 16. in 18. člen."
34,"Torej določeni prihodki naj bi bili izvzeti iz obdavčitve že načelno, to pomeni, da bi glede na vir, iz katerega ti dohodki izhajajo in glede na kategorijo prebivalcev, ki te dohodke dobijo, bili izvzeti."
16,"Menim, da Izvršni svet, upoštevaje načelno stališče tudi do drugih amandmajev, tega amandmaja ne more sprejeti."
1,Hvala.
1,Dobro.
3,"Prosim, gospod Novak."
30,"Oglašam se kot predlagatelj amandmaja k 8. členu, in sicer, da se davčne olajšave za prvega otroka povečajo z 8 na 15% in za vsakega nadaljnjega od 2 na 5%."
36,"Čeprav v načelu podpiram celoten davčni paket, priznam, da me je negativno presenetilo dejstvo, da Izvršni svet kar načez v celoti zavrača vse predloge, tudi tiste za večje davčne olajšave za drugega in naslednje vzdrževane otroke."
2,Namreč zakaj?
62,"Osnutek zakona o dohodnini, kakšnega je sprejel tudi naš zbor, je vseboval splošno olajšavo za vse zavezance, in sicer bi se dohodnina oziroma osnova za dohodnino zmanjšala vsem za 10% bruto letnega povprečnega osebnega dohodka, poleg tega pa bi se osnova zmanjšala še za vsakega vzdrževanega otroka ali drugega vzdrževanega družinskega člana, in sicer za po 5% povprečnega letnega bruto osebnega dohodka."
16,Tako bi na primer družina s tremi otroki imela olajšavo 25% povprečnega letnega bruto osebnega dohodka.
32,"Odbor za proračun in javne finance je 5. decembra Sekretariatu za finance predlagal, da se predvsem iz znanih, za Slovence neugodnih demografskih razmer, olajšave za vzdrževane otroke povečajo na 15% za vsakega."
11,"Kot kompenzacijo je odbor predlagal, da se ukine splošna 10% olajšava."
21,"Po tem predlogu bi se osebi, ki vzdružuje tri otroke, od osnove za dohodnino odštelo 45% povprečnega letnega bruto osebnega dohodka."
17,Sekretariat za finance je od predloga odbora upošteval samo drugi del predloga in ukinil splošno 10% olajšavo.
16,"Olajšave za otroke, pa naj bi bile za prvega 8 in za naslednje le po 2%."
20,"Oseba, ki vzdržuje tri otroke naj bi zdaj imela olajšave le v skupnem znesku 12% povprečnega letnega bruto osebnega dohodka."
2,Naj ponovim.
19,"Za tri vzdrževane otroke so olajšave v osnutku zakona 25%, v predlogu odbora 45% in v predlogu zakona 12%."
13,Po mojem amandmaju bi bile olajšave tudi 25% tako kot v osnutku zakona.
5,Nič več in nič manj.
29,"Sploh so olajšave kot jih predlagam enake olajšavam iz osnutka zakona, le da so do njih upravičeni le zavezanci davka od dohodnine, ki vzdržujejo otroke oziroma druge družinske člane."
10,"Klub odklonilnemu stališču Izvršnega sveta predlagam, da moj amandma podprete."
20,"Slovencev nas je malo, vsak dan manj, zato res ne smemo s strogo davčno politiko skoraj neposredno podpirati tega zmanjševanja."
2,Hvala lepa.
2,Hvala lepa.
14,"Vidim, da gre tu še vedno za nesporazum, ki smo ga zadnjič poskušali razčistiti."
3,"Gospod Rojc, prosim."
11,"Žal se moram spet pojaviti za tem pultom, čeprav nerad, včasih."
14,"Poudaril bi, da gre ponovno za nesporazum, ki veje iz te razprave mojega predhodnika."
4,Če bom čisto konkreten.
28,Olajšave za tri vzdrževane družinske člane po predlogu zakona znašajo 30% bruto osebnega dohodka; 8 plus 10 plus 12 je za mene 30 bilo in še vedno bo.
17,"In to pomeni, če primerjamo v primerjavi z osnutkom, da je to ugodnejše kot je bilo prej."
43,"Zdaj, če nesporazumi izhajajo iz samega teksta 8. člena prvega odstavka, smo mi v skladu s priporočilom Zakonodajno-pravne komisije prvi odstavek nekoliko dopolnili, tako da je jasnejši in Izvršni svet meni, da je popolnoma jasen in da ga je moč tudi pravilno razumeti."
32,"Kar se tiče pa načelne pripombe glede olajšav za vzdrževanje družinskih članov, predvsem otrok, se moramo zavedati, da se politika družbe do družine, do otrok ne more gledati samo v davčni zakonodaji."
29,"Mora se gledati tudi v zakonodaji, ki to področje tako ali drugače ureja in šele potem lahko ugotovimo, kakšna je politika družbe do tega segmenta prebivalcev v naši državi."
28,"Zato menim, da celotno breme družbe do ustrezne politike ne more nositi samo davčna politika, ampak tudi politike na področjih in šele potem bomo lahko te zadeve ocenjevali."
2,Hvala lepa.
2,Hvala lepa.
5,"Menim, da je to pojasnjeno."
1,Dobro.
4,Slišali smo ta poročila.
12,"Mislim, da ni razloga, da ne bi prišli na odločanje o zakonu."
3,"Prosim, gospod Slejko."
27,"Ne vem, če mogoče tudi vi niste dobili - jaz nisem dobil - mnenja Izvršnega sveta na naše amandmaje in tako ne vem ali jih je sprejel ali ne."
28,"V neuradnih pogovorih slišim, da niso nobenega sprejeli, zato bi dal še eno pripombo in še enkrat bi skušal vplivati na poslance oziroma delegate, glede davka na dobiček."
4,Mi smo popolnoma ukinili...
14,"Davek na dobiček je mimo, to smo izglasovali, ta zakon ni več v obravnavi."
1,Toliko.
8,"Danes imamo dohodnino, potem kolikor bo še usklajevanja."
8,"Davek na dobiček, ta zakon smo sprejeli zadnjič."
23,"Menim, da ni več dodatnih prijav za kakšne pripombe na to poročilo, zato prehajamo na glasovanje o amandmajih k predlogu zakona o dohodnini."
6,K 5.členu imamo dva amandmaja.
23,"Enega je dal gospod Atelšek, ki ga Izvršni svet ne sprejema, pa tudi Zakonodajno-pravna komisija ne. (Ali je potrebno, da te amandmaje berem?"
13,"Menim, ker je precej, bo to precejšnja časovna obremenitev, vendar če je potrebno?"
5,"Ali kdo zahteva, da berem?"
5,Nisem slišal kakšne odločne besede.
1,Dobro.
62,"Ja, bom poskušal kolikor se bo dalo.) K 5. členu gospod Atelšek predlaga - ja, potem ga že skoraj moram prebrati - da dohodnine ne plačujejo samostojni kulturni delavci, vpisani v razvid samostojnih kulturnih delavcev pri republiškem upravnem organu, pristojnem za kulturo, od dohodkov iz avtorskih pravic ter občani, ki samostojno opravljajo inovacijsko dejavnost kot svoj poklic od dohodka iz patentov in tehničnih izboljšav."
11,"Kot smo slišali Izvršni svet ga ne sprejema, niti Zakonodajno-pravna komisija."
2,Ugotovimo prisotnost!
6,Kdo je za amandma gospoda Atelška?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
49,"K 5. členu imamo še amandma Zakonodajno-pravne komisije, ki pravi, da se za besedami ""v Republiki Sloveniji"" doda besedilo ""rezident"", za besedilom ""v posameznem koledarskem letu"" se doda besedilo ""na njenem območju"", na koncu besedila prvega odstavka pa se doda besede ""razen, če ni s tem zakonom drugače določeno""."
5,Izvršni svet ta amandma sprejema.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
20,"K 6. členu imamo amandma Izvršnega sveta, ki pravi, da se v četrti alinei beseda ""negozdnih"" nadomesti z besedo ""kmetijskih""."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
6,K 7. členu imamo pet amandmajev.
44,"Najprej amandma gospoda Atelška, ki pravi: na koncu drugega odstavka se namesto pike dodajo besede ""ter zmanjšanja po 10. točki tega člena, ki znaša 25% osnove za dohodnino, če gre za nakup izvirnega umetniškega dela živečega slovenskega avtorja s stalnim bivališčem v Republiki Sloveniji""."
6,Izvršni svet tega amandmaja ne sprejema.
5,Kdo je za ta amandma?
3,Je kdo proti?
4,Se je kdo vzdržal?
6,"Ugotavljam, da ta amandma ni sprejet."
37,"Nato imamo amandma gospoda Slejka k 7. členu, ki pravi: črta se odstavek ""Zmanjšanje za namene po tem členu ne more presegati 10% osnove za dohodnine, razen zmanjšanja po 13., 14., 15. i 16. točki tega člena""."
25,"Izvršni svet tega amandmaja ne sprejema, mnenje Zakonodajno-pravne komisije pa je, da gre pri teh za vsebinske dopolnitve, pri katerih nima Zakonodajno-pravna komisija svojega mnenja."
40,"Po tem zakonu, kakor je zdaj predviden, bi lahko vsak, ki mu ostane iz dobička 10% dobil za 10% dobička olajšave pri reinvestiranju, če bi vlagal v nadaljnjo proizvodnjo, od ostalih 90% pa bi moral plačati davek, ki znaša 40_%."
9,"Vse skupaj znese, da je davek na dobiček 38%."
10,"Davek ni visok, če tako vzamemo, samo olajšave so slabe."
56,"Tiste olajšave, pri katerih si moramo vzeti prvo psiho podjetnika, ki nastopi na eni strani proti davkariji - vemo, da vsega ne more pojesti, ampak bi vse položil ali v proizvodnjo, da mu bo nosilo nazaj denar, ali v kulturo, šport, tudi v cerkev, bom rekel na drugi strani ipd.; nekateri bodo vlagali v bolnice, drugi drugam."
7,"Samo tukaj, s tem zapremo možnost reinvestiranja."
4,Če povem konkreten primer.
53,"Pri naših republiških obveznicah ravno reklamiramo, da je tu 100% oprostitev davka na dobiček, bi pomenilo, da če ta zakon sprejmemo - letos smo recimo kupili za 1.000.000,00 dinarjev obveznic - to je osnova za drugo leto za davek na dobiček in na to bi plačali normalno 36% davka pri akontaciji, od prvega meseca naprej."
23,"Se reče sedaj smo ukinili olajšave za obveznice, drugo leto jih bomo takoj plačevali in v isti meri bi prenehali vzpodbujati prodajo obveznic."
19,"Na drugi strani s tem, ko imamo tako majhne olajšave, prisilimo podjetja, da vodijo podjetje na nuli, brez dobička."
21,"Mi pa vemo, če hočemo moderno, delniško financiranje, financiranje z obveznicami uvesti to, da bodo imela podjetja cilj čim večji dobiček."
10,V tista podjetja bomo vlagali in reinvestirali tudi svoj dobiček.
16,"Na ta način bodo pa vsa podjetja - + 0,1, - 0,1 - ne bomo imeli jasne slike kam vlagati."
40,"Zaradi tega menim, ker ta davek pomeni, kakor so tretirali strokovnjaki Izvršnega sveta 5% vseh davkov, da bolj se splača riskirati teh 5% davka, pa pustiti ljudem motivacijo, da reinvestirajo, da vlagajo, kakor da sploh nimajo motiva da bi služili."
18,"V bistvu smo mi nominalno, brez vsakih olajšav davke uvedli na teh 40%, razen za nekaj redkih izjem."
28,"Zato menim, da republika, država ne izgubi pri tem prav nič; izgubi pa dosti, če bo ta zakon sprejet, potem bo pa motivacija šla čisto v drugo smer."
36,"Še nekaj bi povedal k naslednjemu amandmaju, ki ga bomo tudi sprejemali, to je 0,1% iz prihodka za te in te olajšave, ki so za znanost, za religijo, za šport, za kulturo in podobne dobrodelne organizacije."
8,"Menim, da je to čisto en tak primer."
51,"Mi lahko na drugi strani ustanovimo eno podjetje, ki bo negativno, na drugi strani se lahko v tujini zmenimo z enim podjetjem, da bomo ves dobiček pošiljali v tujino, pa v bistvu v tujini čistili dobiček; vse to se lahko zgodi, če bodo pri nas ti davki na dobiček tako veliki."
28,"To se že dela zdaj in se bo delalo še naprej, ravno zato si postavimo raje tak sistem, da nam bo že uradno dovoljeval izkoriščati vse te primere."
65,"Pri tistemu 0,1%, ki ga, mislim, lahko vsak da, recimo, da bi vlagal nekdo v znanstveno-raziskovalno dejavnost in odpre, za znanost dam tukaj 5% od dobička, ali pa 1% dobička (jaz sem 5% navedel iz protesta, ker ste navedli 0,1% brez obračuna; lahko bi navedel tudi 3% ali pa 30%.) Zdaj pa odvisno, vsak se bo odločil po svoji ekonomski logiki v kaj bo vlagal."
41,"Če bo imel denar, bo rekel: dobro, mi imamo dosti dobička, pa dajmo 5% športu kot v reklamo, dajmo 5% kulturi, ker mene zanima kultura, pa dajmo 5% znanosti v nove izume, pa dam nagrado, ki bo to in to izumil."
9,"Samo pustimo ljudem, podjetnikom, da imajo motivacijo za delo."
6,Ne jih že na začetku ustaviti.
6,Saj to je ravno tako davek.
20,"Saj je lahko 100% davek na dobiček, ne bi imeli nič proti, ker vemo, da mi vsega ne moremo pojesti."
5,Reinvestirali bi radi brez davka.
4,Ne maramo dajati administraciji.
6,Hočemo dajati v koristne zadeve direktno.
8,In to pravico naj nam pusti ta zakon.
1,Hvala.
2,Hvala lepa.
4,Gospod Rojc ima besedo.
8,"Jaz to tretiram kot obrazložitev glasu, pred glasovanjem."
8,"Pomeni, mi ne moremo zdaj iti v razpravo."
8,Predstavnik Izvršnega veta pa lahko poda svoje mnenje.
15,"Bi pa samo, če še kdo drug želi obrazložitev dati, potem lahko, sicer pa ne."
10,"Ne bi ponavljal mnenja Izvršnega sveta, poudaril bi samo nekaj."
44,"Predhodni govornik je govoril o slabem gmotnem oziroma slabem položaju delovnih organizacij in pa nosilcev dejavnosti, kar naj bi pomenilo, da praktično dobička ne bo, istočasno je pa govoril, da davčne olajšave pa oprostitve ne bodo imele nikakršnega efekta oziroma ne morejo imeti efekta."
8,Jaz bi tukaj opozoril še na eno netočnost.
33,"Določeni stroški se nosilcem dejavnosti upoštevajo enako kot pravnim osebam, s tem da so nosilci dejavnosti še v boljšem položaju, ker lahko kot fizične osebe zmanjšajo osnovo za dohodnino še za dodatnih 10%."
21,"Drugič, izdatki za humanitarne, kulturne, znanstvene in tako naprej se ne določajo v 0,1% od dobička, ampak 0,1% od ustvarjenih prihodkov."
8,"Menim, da je pa to bistveno drugačna zadeva."
40,"S tem da bi rekel še nekaj drugega: da je to samo eden od virov, ki omogoča investiranje, drugi vir so sredstva amortizacije, ki pri nosilcih dejavnosti predstavljajo približno 15,2% celotnega prihodka napram 3,2 tako kot jih imajo pravne osebe."
14,"Menim, da tudi govorimo o popolnoma drugačni strukturi in možnostih in virih za investiranje."
7,"Mislim, da ta zakon tega ne ovira."
1,Hvala.
2,Hvala lepa.
3,"Prosim, gospod Mesiček."
23,"Držimo se pa tega, da je to res obrazložitev svojega glasu pred glasovanjem, ki sme trajati največ 5 minut in samo o stvari."
10,Rad bi povedal v zvezi s to temo najprej tole.
24,"Ker nisem bil navzoč na prejšnji seji zavoljo bolezni, se mi pa zdi, da smo mimo današnjih sugestij gospoda Slejka šli nekako preveč nezapaženo."
16,"Kajti v zvezi s to problematiko se meni pojavlja vprašanje, ali obdavčevati davek, ali pa uporabo."
6,In to je ena bistvena stvar.
10,"Da se bomo razumeli, podam ponazoritev, kako je v Avstriji."
37,"Avstrijski trgovec, ki na leto zasluži toliko in toliko in bi ga država tako in tako udarila z visokim davkom, gre v investicije in investira in investira, in s tem omogoča zaposlitev novih ljudi in tako dalje."
25,"In dokler investira in njegova podjetja rastejo, ve, da ima davčno olajšavo in s tem je stimuliran za to, kar je gospod Slejko prej rekel."
23,"Če pa pri nas zmaga praksa, da gremo na obdavčitev dohodka, ne pa uporabe, dejansko to investicijo, ta interes, to motivacijo ljudem jemljemo."
26,"Torej jaz sem za to, da bi stimulirali to, da podjetnik investira, da raste, ne pa da človeka onemogočimo že pri tem, kar je on zaslužil."
16,"Samo podpiram gospoda Slejka v tem, da bi se tako ali drugače stimulirale investicije, rast podjetij."
15,"Samo to sem želel pripomniti, ker sem imel občutek, da smo ga nekako preveč obšli."
1,Hvala.
2,Hvala lepa.
6,Amandma gospoda Slejka dajem na glasovanje.
6,Kdo je za amandma gospoda Slejka?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
28,"Naslednji amandma k temu istemu 7. členu je amandma Odbora za proračun, ki ga je Izvršni svet vsebinsko sprejel in ga dal kot svoj amandma k 16. členu."
8,Odbor naj bi ta amandma zavoljo tega umaknil.
5,Ali odbor umika ta amandma?
1,Dobro.
86,"Naslednji je amandma gospoda Ovna k temu 7. členu, ki gre takole: v 1. točki se črtajo zadnje štiri besede, tako da se 1. točka glasi: ""Znesek sredstev, vloženih v nakup dolgoročnih vrednostnih papirjev"" in pa predzadnji odstavek tega člena se v drugi vrstici dopolni s 1. točko, tako da odstavek glasi: ""Zmanjšanje za namene po tem členu ne more presegati 10% osnove za dohodnino, razen zmanjšanja po 1., 3., 13., 14., 15. in 16. točki tega člena."" Se pravi v tem naštevanju še enkrat zraven."
7,Torej tega amandmaja Izvršni svet ne sprejema.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
9,Imamo še dva amandmaja Izvršnega sveta k 7. členu.
25,"Prvi amandma se nanaša na 14. točko in to: 14. točka 7. člena se črta, sedanja 15. in 16. točka postaneta 14. in 15. točka."
18,"V drugem odstavku se za število ""14"" doda beseda ""in"" ter za številko ""15"" črta besedilo ""in 16""."
4,To je prvi amandma.
5,Kot rečeno amandma Izvršnega sveta.
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
30,"K temu členu ima Izvršni svet še en amandma, in sicer k 10. in 12. točki, ki se glasi: v 10. točki se besedi ""telesno kulturne"" nadomestita z besedo ""športne""."
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
7,K 8. členu imamo amandma gospoda Novaka.
3,"Prosim, gospod Novak."
14,"Glede na obrazložitev, ki jo je podal gospod Rojc, rade volje umikam svoj amandma."
2,Hvala lepa.
10,Nato imamo na isti ta člen še amandma Zakonodajno-pravne komisije.
29,"V drugem stavku prvega odstavka se besedi ""in vsakega drugega"" nadomestijo z besedami ""in za vsakega drugega"" kar je bolj jasno povedano tisto, kar je bilo do zdaj vprašljivo."
12,"Kdo je za ta amandma Zakonodajno-pravne komisije, ki ga Izvršni svet sprejema?"
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
41,"K 10. členu imamo amandma gospoda Ivanušiča, ki ga Izvršni svet ne sprejema, Zakonodajno-pravna komisija pa je v svojem mnenju rekla, da je pravno nedodelan, in sicer se glasi: no, menim, da je v tem pregledu amandmajev, ki ste ga dobili."
9,"Če dovolite, vsaj teh ne bi bral, ali lahko?"
17,"Tiste, ki so bili dani na zboru in so bili podani v tem pregledu amandmajev našega zbora."
10,"Skratka, gospod Ivanušič predlaga spremembo te tabele v 10. členu."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
14,"Nato imamo amandma Odbora za proračun k 11. členu, ki ga Izvršni svet sprejema."
16,"V prvi vrsti tega člena se besede ""v 12. členu"" nadomestijo z besedami ""v 10. členu""."
10,"To je amandma redakcijske narave, ki ga Izvršni svet sprejema."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
16,"K 16. členu imamo amandma gospoda Štrumblja, ki je v tem pregledu, če se ne motim."
5,Izvršni svet ga ne sprejema.
5,Kdo je za ta amandma?
3,Je kdo proti?
4,Se je kdo vzdržal?
1,Prehitro?
8,"No če je prehitro, bom tudi te bral."
29,"Nismo končali glasovanja, v tem trenutku, ga lahko razveljavim, glede na to, da je reklamacija proceduralne narave, potem bi vseeno, zato da bi lahko sledili, bral vse te amandmaje."
57,"K 16. členu gospod Štrumbelj predlaga, da se 16. člen dopolni s 15. točko, ki se glasi: ""Prejemkov iz naslova plačila za začasno ali občasno opravljanje dela učencev in študentov prejetih preko študentskih organizacij ljubljanske in mariborske univerze, ki imata na podlagi pogodbe o koncesiji s pristojnim republiškim upravnim organom pooblastilo za izvajanje strokovnih nalog posredovanja dela."""
4,To je ta amandma.
7,Kot rečeno Izvršni svet ga ne sprejema.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
47,"K 16. členu imamo še amandma Komisije za vprašanje invalidov, ki pravi, da se doda nova 6. točka, ki se glasi: ""Prejemkov za občasno ali začasno nego oziroma pomoč invalidom, ki jih fizičnim osebam izplačajo invalidske organizacije."" Točke 6 do 14 se preštevilčijo od 7 do 15."
5,Izvršni svet ta amandma sprejema.
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
51,"K 16. členu imamo še amandma Izvršnega sveta, ki pravi, da se za točko 6 doda nova 7. točka, ki se glasi: ""Jubilejnih nagrad, odpravnin in denarnih nadomestil, izplačanih v enkratnem znesku po predpisih o zaposlovanju in zavarovanju za primer brezposelnih."" Sedanje 7. do 14. točka postanejo 8. do 15. točka."
6,Kdo je za amandma Izvršnega sveta?
3,Je kdo proti?
4,Se je kdo vzdržal?
6,"Ugotavljam, da je ta amandma sprejet."
49,"K temu členu imamo še danes vloženi amandma kluba poslancev Social-demokratske stranke, da naj se zadnja alinea v 16. členu spremeni, tako da se glasi: ""Vsak posamezni prejemek za priložnostno opravljeno delo oziroma storitev razen za prejemke oseb, ki imajo status študenta in prejemke učencev v času rednega šolanja."""
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
7,K 17. členu imamo amandma Izvršnega sveta.
15,"V prvem odstavku 17. člena se besedi ""konzularnem predstavništvu"" nadomestita z besedilom ""diplomatsko konzularnem predstavništvu""."
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
31,"K 23. členu imamo najprej amandma gospoda Rojca, ki ga je Izvršni svet terminološko uskladil in ga daje k 31. členu kot svoj amandma ter predlaga, da ga gospod Rojec umakne."
13,"Njega danes ni tukaj, tako da bi o tem amandmaju kljub temu glasovali."
28,"Ker smo rekli, da bomo vse prebrali, preberem še tega: ""Osnova za davek iz kmetijstva je katastrski dohodek kmetijskih in gozdnih zemljišč, ugotovljen po predpisih ugotavljanja katastrskega dohodka""."
14,"Kot rečeno, Izvršni svet daje svoj amandma na 31. člen s tem v zvezi."
5,Kdo je za ta amandma?
6,"Prosim, Ivanka Us, predstavnica Izvršnega sveta."
62,"23. člen predloga zakona govori o osnovi za odmero davka iz kmetijstva in se tu v bistvu razlikujemo med amandmajem in med našim predlogom samo v tem, da imamo mi v predlogu napisano ""je katastrski dohodek negozdnih in gozdnih zemljišč"", amandma je bil pa predlagan, da se namesto ""negozdnih zemljišč"" vstavi beseda ""kmetijskih zemljišč"" in smo v tem delu ta amandma upoštevali."
14,"Torej se vam zdi, da ta amandma ni potreben, če sprejmemo amandma Izvršnega sveta?"
13,"Ker gospoda Rojca ni tukaj, da bi amandma umaknil, dajem amandma na glasovanje."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
15,"Amandma Izvršnega veta k 23. členu pravi, da se beseda ""negozdnih"" nadomesti z besedo ""kmetijskih."""
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večno glasov sprejet."
94,"K 27. členu imamo amandma gospoda Rojca, ki pravi, da se 27. člen spremeni, tako da se glasi: ""Davek od kmetijstva se ne plačuje na osnovi katastrskega dohodka za zemljišče, ki ga je pristojni upravni organ na podlagi zakona prepovedal izkoriščati za kmetijsko proizvodnjo, zemljišče, ki ga je zavezanec oddal, skladno s predpisi o preživninskem varstvu kmetov zaradi uveljavljanja pravice do preživninskega varstva, zemljišče, katerega pridelki so udeleženi v proizvodnji, za katero se odmerja davek od dejavnosti."" Izvršni svet ne sprejema tega amandmaja in daje svoj amandma, zato naj bi ga gospod Rojec umaknil."
15,Smo pri istem kot pri prejšnji točki; glasovanje moramo izvesti tudi o amandmaju gospoda Rojca.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
47,"K istemu členu imamo še amandma Izvršnega sveta, ki pavi: prvi odstavek 27. člena se spremeni, tako da se glasi: ""Davek iz kmetijstva se plačuje od katastrskega dohodka vsakega zemljišča, ki je sposoben za kmetijsko ali gozdno proizvodnjo in je v zemljiškem katastru uvrščeno v katastrsko kulturo."""
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
7,K 28. členu imamo amandma gospoda Senčurja.
24,"Ta pravi, da se 28. člen predloga zakona spremeni, tako da se v 1. točki tega člena črta besedilo ""če niso dana v zakup""."
15,"Izvršni svet delno sprejema in predlaga svoj amandma, zato naj bi delegata svoj amandma umaknila."
7,Gre tudi še za amandma gospoda Rojca.
19,"Ta amandma, če ga takole preberem, ker smo že pri tem, se glasi: da se naj 28. člen črta."
4,Gospod Senčur je tukaj?
8,"Dobro, potem glasujemo tudi o teh dveh amandmajih."
5,Najprej o amandmajih gospoda Senčurja.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
8,Glasujemo o amandmaju gospoda Rojca k 28. členu.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
9,Imamo še dva amandmaja Izvršnega sveta k 28. členu.
20,"Ta amandma pravi, da se ta člen spremeni, tako da se glasi: 1. in 2. točka prvega odstavka se črtata."
10,Sedanji 3. in 4. točka postaneta 1. in 2. točka.
7,Kdo je za ta amandma Izvršnega sveta?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
9,Imamo še ena amandma Izvršnega sveta k 28. členu.
19,"V 3. točki 28. člena se za besedilom ""zaščitni nasadi"" črta vejica in doda naslednje besedilo ""ter varovalni gozdovi""."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
22,"Nato imamo k 31. členu amandma Izvršnega sveta, ki pravi: v drugem odstavku 31. člena se beseda ""negozdni"" nadomesti z besedo ""kmetijskih""."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
22,"K 42. členu imamo amandma gospoda Slejka, ki pravi: ""Stopnja se spremeni iz 0,1% v 5,00%."" Izvršni svet tega amandmaja ne sprejema."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
7,K 47. členu imamo amandma gospoda Protnerja.
24,"Za 47. členom se doda novi 47.a člen, ki se glasi: ""Davčna olajšava se prizna tudi za druge namene, določene z republiškim zakonom."
12,Davčna olajšava za namene iz prvega odstavka sme presegati 10% davčne osnove.
22,"Višino in trajanje davčne olajšave predpiše republiški sekretar za finance."" Izvršni svet tega ne sprejema, prav tako pa tudi ne Zakonodajno-pravna komisija."
5,Kdo je za predlagani amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
70,"K 49. členu imamo amandma gospoda Protnerja, ki pravi, da se besedilo drugega odstavka tega člena črta in nadomesti z besedilom ""Zavezancem, ki na novo prično opravljati dejavnost na območjih in v dejavnostih, za katero so z republiškim zakonom določeni posebni ukrepi, se dobiček prvih treh let ne obdavči, v četrtem letu poslovanja se obdavči 50%, v petem letu poslovanja pa 75% dobička."" 3., 4. in 5. odstavek ostanejo nespremenjeni."
13,"Izvršni svet tega amandmaja ne sprejema, prav tako pa tudi ne Zakonodajno-pravna komisija."
5,Kdo je za ta amandma?
3,Je kdo proti?
4,Se je kdo vzdržal?
7,"Ugotavljam, da tudi ta amandma ni sprejet."
23,"K 69. členu imamo amandma gospoda Atelška, ki pravi, da se besedilo druge alinee črta in nadomesti z besedilom ""patentov in tehničnih izboljšav""."
56,"Za drugo alineo se dodata nov drugi in tretji odstavek z naslednjim besedilom ""Za dohodke od patentov in tehničnih izboljšav se šteje nadomestilo za izkoriščanje ali odkup izumov in znakov razlikovanja, ki so zavarovani po zakonu oziroma tehničnih izboljšav, ki so kot take izkazane s potrdilom posebne komisije pri republiškem upravnem organu, pristojnem za raziskovalno dejavnost."
45,"Zavezancu, ki predloži potrdilo o vložitvi prijave za priznanje patenta, modela oziroma vzorca ter blagovne ali storitvene znamke pri pristojnem organu, se do odločitve pristojnega organa o priznanju teh pravic dohodek od izuma in znakov razlikovanja začasno obdavčuje kot dohodek iz patentov in tehničnih izboljšav."
38,"V primeru kasnejše negativne odločitve pristojnega organa za priznanje pravic do zavarovanja izumov in znakov razlikovanja, se od takih dohodkov naknadno odmeri davek in dohodnina kot od prejemkov za priložnostno opravljanje storitev."" Dosedanji drugi odstavek postane četrti odstavek."
9,"Izvršni svet tega ne sprejema, tudi Zakonodajno-pravna komisija ne."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
21,"K 71. členu imamo amandma gospoda Atelška, ki pravi: v prvem odstavku se besedi ""avtorskih pravic"" nadomestita z besedama ""premoženjskih pravic""."
9,Izvršni svet in Zakonodajno-pravna komisija tega amandmaja ne sprejemata.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
15,"K 72. členu imamo amandma gospoda Atelška, ki pravi: člen se naj v celoti črta."
8,Zakonodajno-pravna komisija in Izvršni svet ga ne sprejemata.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
12,K 74. členu imamo amandma Odbora za kulturo in varstvo kulturne dediščine.
32,"Ta pravi: ""Za zavezance, ki izvajajo kulturno-umetniške dejavnosti po posebnem zakonu, je stopnja davka na dohodek iz avtorskih pravic 6%."" Zakonodajno-pravna komisija tega ne sprejema, kolikor sem ugotovil, Izvršni svet tudi ne."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
6,Imamo še dva amandmaja Zakonodajno-pravne komisije.
9,Najprej k 111. členu: črta naj se drugi odstavek.
5,Izvršni svet ta amandma sprejema.
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
25,"Imamo še amandma Zakonodajno-pravne komisije k 117. členu, ki pravi, da naj se besede ""najmanj 30.000 dinarjev"" nadomestijo z besedami ""od 5.000 do 50.000 dinarjev""."
8,"Izvršni svet amandma sprejema, se strinja z njim."
5,Kdo je za ta amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
11,"Ostane nam še, da preidemo na glasovanje o zakonu v celoti."
7,Kdo je za predlog zakona o dohodnini?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
23,"S tem smo zaključili 3. točko dnevnega reda, s tem, da bomo še videli koliko smo oziroma nismo usklajeni z ostalima dvema zboroma."
18,"Glede na predlog, ki sem ga v začetku povedal v zvezi s potekom današnje seje prehajamo na 20."
16,TOČKO DNEVNEGA REDA - PREDLOG ODLOKA O PROGRAMU STATISTIČNIH RAZISKOVANJ POMEMBNIH ZA REPUBLIKO SLOVENIJO ZA LETO 1991.
6,Predlagatelj tega akta je Izvršni svet.
4,Želi njegov predstavnik besedo?
8,Predlog odloka je objavljen v Poročevalcu št. 24.
10,Obravnavala so ga pristojna delovna telesa in podala pisna poročila.
6,Želi morda kdo od poročevalcev besedo?
22,"Odbor za raziskovalno dejavnost in tehnologijo predlaga dva redakcijska amandmaja, in sicer k naslovu Statistika samoupravljanja in k Statistiki vzgoje in izobraževanja."
2,Pričenjam razpravo.
3,Želi kdo besedo?
3,"Prosim, gospod Glavič."
2,Spoštovani zbor!
3,Želim postaviti vprašanje.
15,"Ne vem, če sodi ravno v to točko, vendar bi rad, da dobimo nanj odgovor."
8,Mi vodimo vse zunanjetrgovinsko poslovanje evidenčno v dolarjih.
22,"Vemo, da je bil vsa ta leta nazaj dolar izredno nestabilna valuta in tudi v bodoče ni predvideti, da bi se stabilizirala."
55,"Zato je moje vprašanje, ali ni mogoče voditi te zadeve v drugi, trdnejši valuti, kot je na primer ECU ali morda marka, ker bi se s tem izognili vseh tem težavam, ko rečemo izvoz je sicer narastel po dolarjih za 20%, vendar v resnici ni narastel, ker je med tem dolar padel, in tako naprej."
9,"Skratka, zadeva zamegljuje situacijo v vsakokratnem spremljanju izvozno-uvodnih procesov."
22,"Zato vprašam, ali ni tu mogoče stvari bolje urediti, če ne v tem zakonu, pa v tistem, ki je za to ustrezen?"
1,Hvala.
2,Gospod Zakonjšek.
4,"Gospod predsednik, spoštovani zbor!"
23,"Podpiram predlog odloka predvsem v tistem delu, ki govori o tem, da je potrebno čimprej preiti na nov sistem obračuna bruto nacionalnega produkta."
30,"Govorim namenoma bruto nacionalnega produkta, po standardih Zahodne Evrope, predvsem zaradi tega, ker bi dobili povsem drugačno, po moji oceni kvalitetnejšo osnovo za oceno naše razvitosti v primerjavi z Evropo."
30,"Opozarjam, da se po tej metodi obračunavajo v bruto nacionalni produkt tudi storitve, ki so in bodo vse bolj pomemben segment v strukturi našega gospodarstva in proizvodnje v širšem smislu."
19,"Drugo, kar bi kazalo povsem jasno reči: po skupnih statistikah na ravni SFRJ so v določenem smislu že presežene."
38,"Zato se moramo dogovoriti, to pa velja tudi za prehod v novo ureditev, da ne bomo pošiljali v Beograd več individualnih podatkov, temveč naj gredo tja le podatki, za katere se bomo dogovorili samo kot zbir analitskih podatkov."
22,"V principu naj velja, da izmenjujemo z drugimi republikami v Jugoslaviji podatke na način kot se to dela med državami v Evropi."
18,"In tretje, apeliral bi na Izvršni svet, da rok za prehod na obračun BNP po zahodni metodi skrajša."
28,"Ker je to izredno zahtevna operacija, bi morali delo intenzivirati ter proces dela voditi, tako da bi najkasneje leta 1992 imeli osnovo za obračun BNP po naši metodi."
66,"Menim, da bo to izredno pomembno, ker po dveh letih stagnacije, verjetno rasti in vsega kar se bo dogajalo v naslednjih dveh letih, vendar morajo priti v neko dinamično rast produkta, in če ne bomo imeli pravih meril in pravih osnov za mednarodne primerjave, potem bodo lahko mnoge poteze ekonomske politike, povsem neustrezne in neustrezne tistim pogojem, v katerih se bomo nahajali čez dve, tri leta."
2,Hvala lepa.
2,Hvala lepa.
2,Gospod Klavora.
1,Spoštovani!
4,Imam pravzaprav samo vprašanje.
23,"Ob svojem delu in spremljanju dela teh služb statistike sem večkrat ugotavljal, da med službami na občinah in med zavodom obstojajo precejšnje nepovezanosti."
40,"Na drugi strani pa službe v občinah pravzaprav to svoje delo opravljajo, ne da bi podatke, ki jih same zbirajo na tak ali drugačen kvaliteten način, ustrezno tudi znale uporabljati, zato me zanima, kakšen bo položaj teh služb v bodoče."
33,"Predvsem pa bi opozoril z vidika naše občine in podobnih razmer, ki veljajo v takih področnih oziroma demografsko ogroženih občinah, da je zajemanje podatkov o prebivalstvu, ki je za nas silno zanimivo, neustrezno."
39,"Pomembno je, da lahko spremljamo razmere po krajih (ne pa po KS), zato da ugotavljamo stanje in da skušamo tudi ukrepati; pomembne so starostne strukture, izobrazbene strukture, migracije, statistika pa zdaj zajema podatke samo za celo občino po KS."
11,Občasno se zajemajo tudi drugi podatki vendar le na par let.
4,To je eno dejstvo.
22,"Drugo pa je, da se ti podatki zelo težko vračajo v občine; prihajajo običajno z velikimi zamudami, treba jih je dodatno plačevati."
27,"Zato torej postavljam vprašanje, kakšen naj bi bil v bodoče položaj teh služb, kakšne povezave in ali bo možno na način zajemanja podatkov na ustrezen način vplivati?"
9,"Seveda ob drugi priliki, jasno ne ob tem zakonu."
1,Hvala.
2,Hvala lepa.
11,"Prosil bi morda predstavnike Izvršnega sveta, da odgovorijo na postavljena vprašanja."
6,"Prosim Milena Zemljič, predstavnica Izvršnega sveta."
13,"Prvo vprašanje je bilo glede prikazovanja podatkov o izvozu in uvozu, v dolarjih."
26,"To se preračunava res po dnevnih tečajih, razmerje med dolarjem in marko pa se menja in je na ta način prikazan izvoz ali uvoz dejansko precenjen."
56,"Ker pa te podatke jemljemo iz carinske deklaracije, ki jih pač za vsako izvoženo ali uvoženo blago uvoznik prijavi, pomeni, da vrednost dejansko lahko preračunamo po nekem dnevnem tečaju v ekuje, in to v bistvu naj ne bi bil tak velik problem, če se najde ustrezna rešitev in se ustrezna programska rešitev za ta preračun naredi."
13,Vendar bo zdaj potrebno v Republiki Sloveniji verjetno drugače urediti problem carinske deklaracije.
35,"Te ima v svojem resorju carina in jih pač pošilja v zvezno carino in zvezni zavod za statistiko, ki potem iz teh podatkov izračuna izvoz in uvoz s pomočjo dnevnih tečajev in preračunano v dolarje."
10,"To pomeni, da bomo verjetno morali drugače urediti to vprašanje."
58,"Čaka nas tudi še Evropa, ki kot vsi veste uvaja nek enoten dokument, ki spremlja izvoz ali uvoz v državah skupnosti in ta obrazec je precej bolj enostaven in kadar bomo mi imeli ta obrazec, bomo morali poskrbeti za statistiko verjetno tudi na drug način, kar je tudi v beli knjigi bilo napisano in bomo morali tako postopati."
9,Torej bi ta preračun v ECU verjetno bil možen.
39,"Drugo vprašanje je vprašanje preračuna družbenega proizvoda z enakim konceptom kot v zahodnih državah, ker mi, kot veste, imamo koncept materialne proizvodnje, ki ne ustreza niti Evropi niti drugim razvitim zahodnim državam; zdaj ga imajo tako imenovane socialistične države."
31,"Zvezni zavod za statistiko je res predvidel to obdobje prehoda, vendar naš zavod za statistiko - mislim, da sem to tudi napisala v tistem poročilu zraven - že projektno dela na tej stvari."
12,"Torej mi nikakor ne mislimo čakati Jugoslavijo, da skupaj gremo v to."
41,"Mi mislimo prej in smo mislili še pred plebiscitom iti na izračun po SNA konceptu pri nas, s tem da bi seveda morali nekaj časa delati dvojno, da se lahko primerjamo z Jugoslavijo in da se lahko primerjamo z drugim svetom."
32,"Torej ta projekt že na Zavodu za statistiko teče in v njem sodelujejo tudi strokovnjaki od drugod, se pravi fakultete in Zavod za plan, tisti, ki se pač na to bolje spoznajo."
14,"Prehod, to sem že povedala, na SNA, načrtujemo prej kot zvezni zavod za statistiko."
32,"Tovariš, ki je govoril o statistiki v občini in o nepovezanosti, in se vprašal kakšen bo bodoči položaj v občinah - jaz mislim, da bo položaj tudi v statistiki odvisen od funkcije občine."
27,"Funkcije občine bodo določene v novi ustavi in glede na njeno novo funkcijo bodo tudi verjetno določeni statistični podatki, ki bodo šli v občino in za občino."
59,"Gotovo bodo odpadli nekateri, verjetno se bomo morali odreči tudi družbenim proizvodom po občinah, ker bomo morali po SNA konceptu na drug način priskrbeti podatke, ne na obračunskem sistemu, ki kot veste, zdaj ima kup raznih dubioznih postavk in na osnovi katerega je v bistvu družbeni proizvod precenjen in se v bistvu troši tisto, kar se sploh ni ustvarilo."
15,"Položaj občine v statistiki bo odvisen od njenih funkcij, ki jih bo imela z ustavo."
56,"Glede na to, da se prebivalci štejejo samo na nivoju občine, verjetno ne bo držalo, ker mi imamo ažuren register prebivalstva, kjer so vsi stalni prebivalci Slovenije in smo, recimo, tudi za sedanji plebiscit spiske tistih, ki so upravičeni do volitev, naredili iz tega registra in torej imamo mi podatke po naseljih in jih tudi objavljamo."
31,"Seveda pa nimamo vseh tistih struktur, ki jih popišemo v popisu, ki bo drugo leto, tistih vseh struktur pa ne moremo imeti vsako leto za vsako naselje; najvažnejše strukture pa so."
13,"Lahko pa zagotovimo tudi veliko več podatkov, če bomo ažurirali bazo podatkov zaposlenih."
32,"To so pomembni podatki, ki prikazujejo zaposlene po kraju stalnega prebivališča in po kraju zaposlitve, torej lahko spremljate dnevne migracije in probleme v zvezi s tem, prav tako pa tudi geografske migracije."
25,"Menim, da bodo na voljo ti podatki, v kolikor bomo res poskrbeli za ažurnost nekaterih baz podatkov, ki jih na Zavodu za statistiko že vzdržujemo."
9,"Iščem en amandma, ki je bil pretekli teden sprejet."
18,"Nanašal se je pa na stran 34, zaporedna številka 12, kadrovska evidenca v Republiki Sloveniji KE1 in 11."
3,Ali niste prejeli?
13,"Namreč pretekli teden je Izvršni svet sprejel amandma, da se ta evidenca ukine."
23,"Morda so se premislili glede na to, da je to evidenca Izvršnega sveta, vodi jo pa Sekretariat za kadre Izvršnega sveta Republike Slovenije."
6,Kot kaže tega amandmaja nismo prejeli.
20,"Mogoče bi preverili, če je morda kje obtičal, sicer pa ne moremo o njem razpravljati in odločati, ker ga nimamo."
21,"Klub poslancev Zelenih Slovenije predlaga, da se v program statističnih raziskav uvede novo področje, in sicer ""Statistika onesnaževanja oziroma varstva okolja""."
12,"Glede na to, da je to odlok, bi bilo treba oblikovati amandma."
16,"Če bi konkretno želeli, da se to najde v odloku, potem bi bilo treba zadevo razdelati."
7,Sicer pa kot pobudo lahko posredujemo naprej.
15,"Tega kot amandma ne moremo upoštevati, bomo pa naslovili na Izvršni svet kot dodatno pripombo."
11,Zaključujem razpravo in prehajamo na odločanje v zvezi s tem odlokom.
23,"Najprej bi glasovali o dveh amandmajih, ki sta bila dana s strani Odbora za raziskovalno dejavnost in tehnologijo na ravni Skupščine Republike Slovenije."
17,"Prvi amandma k temu programu pravi: V programu se naslov ""Statistika samoupravljanja"" spremeni v naslov ""Statistika samoprispevkov""."
8,"Poglejmo prisotnost, da vidimo, če smo ustrezno zasedeni."
5,Kdo je za prvi amandma?
3,Je kdo proti?
4,Se je kdo vzdržal?
6,"Ugotavljam, da je ta amandma sprejet."
23,"Drugi amandma istega odbora pravi: V okviru statistike, vzgoje in izobraževanja se za nosilca in izvajalca posameznih nalog uporablja naziv Univerza v Ljubljani."
5,Kdo je za predlagani amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
10,"Treba je še, da glasujemo o predlogu odloka v celoti."
5,Kdo je za predlog odloka?
3,Je kdo proti?
4,Se je kdo vzdržal?
7,"Ugotavljam, da je predlog odloka soglasno sprejet."
35,"V zvezi s to točko dnevnega reda je v svojem poročilu Komisija za žensko politiko predlagala še dodaten sklep oziroma predlaga, da ob sprejemu odloka Skupščina Republike Slovenije s posebnimi sklepi zaveže Izvršni svet, da:"
44,"1. pri pripravi osnutka zakona o organizaciji in delovnem področju republiških upravnih organov predvidi interdisciplinarno stalno vladno telo kot dominantnega uporabnika statističnih raziskav, ki zadevajo položaj žensk, znotraj katerega bo posebna analitična skupina vsako leto pripravila integralno poročilo o položaju žensk v Republiki Sloveniji,"
37,"2. v sodelovanju z Zavodom Republike Slovenije za statistiko v roku treh mesecev pripravi revizijo programa statističnih raziskav in dopolnitev obstoječih baz podatkov, tako da bodo omogočili identifikacijo kar največ statističnih kazalcev položaja žensk na vseh področjih,"
44,"3. do konca aprila 1991 na osnovi vseh razpoložljivih statističnih indikatorjev in strokovnih raziskav pripravi celovito poročilo o položaju žensk v Republiki Sloveniji, ki naj vključuje analizo položaja žensk na področju zaposlovanja, izobraževanja, zdravstvenega in socialnega varstva, v politiki, na področju zasebnega (družina, gospodinjstvo)."
7,"Komisija predlaga zborom, da sprejmejo tak sklep."
5,Predlagani sklep dajem v razpravo.
5,Želi kdo o tem razpravljati?
20,"Torej prehajamo na glasovanje o sklepu, ki ga je predlagala Komisija za žensko politiko in ki sem ga pravkar prebral."
5,Kdo je za predlagani sklep?
3,Je kdo proti?
4,Se je kdo vzdržal?
15,"Ugotavljam, da je sklep z večino glasov - z enim glasom večine, brez navzočnosti žensk - sprejet."
18,"21. točko dnevnega reda - poročilo delegacije v Zboru republik in pokrajin bi danes preskočili, jo bomo obravnavali jutri."
3,Prehajamo na 22.
12,TOČKO DNEVNEGA REDA - OSNUTEK ZAKONA O DAVKU OD PROMETA PROIZVODOV IN STORITEV.
9,Osnutek zakona je skupščini predložil Zbor republik in pokrajin.
23,"To je akt strogo zaupne narave in ga bo zbor obravnaval v skladu s 435. in 436. členom poslovnika skupščine, brez navzočnosti javnosti."
24,"Predstavniki sredstev javnega obveščanja so na seji lahko navzoči, javnost pa obvestijo lahko le o tem, kar jim bo posredoval naš sekretariat za informacije."
1,24.
37,TOČKA DNEVNEGA REDA - PREDLOG ZAKONA O RATIFIKACIJI SPORAZUMA O USTANOVITVI EVROPSKE BANKE ZA OBNOVO IN RAZVOJ TER OSNUTEK ZAKONA O NAČINU ZAGOTAVLJANJA SREDSTEV FEDERACIJE ZA ČLANSKO VLOGO SFRJ V USTANOVITELJSKEM KAPITALU EVROPSKE BANKE ZA OBNOVO IN RAZVOJ.
11,Oba akta je predložil skupščini v soglasje Zbor republik in pokrajin.
7,Želita predstavnika delegacije in Izvršnega sveta besedo?
7,Predlog zakona in osnutek zakona ste prejeli.
6,Prejeli ste tudi mnenje Izvršnega sveta.
19,"Danes ste prejeli predlog odloka in predlog sklepa, ki naj bi ju po razpravi k tema aktom sprejel zbor."
33,"Izvršni svet podpira omenjeno ratifikacijo pod a), to je predlog zakona o ratifikaciji sporazuma o ustanovitvi Evropske banke za obnovo in razvoj in predlaga skupščini, da da soglasje k predlogu zakona o ratifikaciji."
15,Izvršni svet podpira tudi Komisija za mednarodne odnose in Odbor za proračun in javne finance.
34,"Izvršni svet podpira tudi osnutek zakona pod b), to je o načinu zagotavljanja sredstev federacije za člansko vlogo SFRJ v ustanoviteljskem kapitalu Evropske banke za obnovo in razvoj in predlaga skupščini, da da soglasje."
12,Z mnenjem Izvršnega sveta soglaša tudi Odbor za proračun in javne finance.
11,Predložena akta so obravnavala pristojna delovna telesa; pisna poročila ste prejeli.
4,Želijo poročevalci odborov besedo?
2,Pričenjam razpravo.
3,Kdo želi besedo?
6,Zaključujem razpravo in prehajamo na glasovanje.
11,Najprej bomo glasovali o predlogu odloka o soglasju k predlogu zakona.
5,Kdo je za predlog odloka?
3,Je kdo proti?
4,Se je kdo vzdržal?
11,"Ugotavljam, da je z večino glasov odlok v našem zboru sprejet."
6,Na glasovanje dajem še predlog sklepa.
5,Kdo je za predlog sklepa?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagani slep."
3,Prehajamo na 25.
9,TOČKO DNEVNEGA REDA - OSNUTEK ZAKONA O TEMELJIH DAVČNEGA SISTEMA.
11,Osnutek zakona je skupščini predložil v soglasje Zbor republik in pokrajin.
7,Želita predstavnika delegacije in Izvršnega sveta besedo?
3,"Gospod Mlinar, prosim."
4,"Spoštovani podpredsednik, spoštovani zbor!"
22,"Moram samo povedati, če pogledate vsebino sklepa in mnenje Izvršnega sveta vidite, da teksta nista popolnoma enaka, po vsebini sta pa enaka."
6,Povedal bom zakaj je sklep drugačen.
31,"Mi smo v 1. točki napisali, da se ne strinjamo s skrajšanim postopkom in v 2. točki, da se ne strinjamo s tem zakonom, dokler ni razdelana celotna koncepcija davčne politike."
33,"Tako smo v sklep napisali zaradi tega, da onemogočimo, da bi se Zvezni izvršni svet eventualno odločil, da gre z zakonom kot začasno ureditvijo, ker menimo, da tega zakona sploh ne rabimo več."
14,"Toliko, da sem obrazložil zakaj je razlika v tekstu, vsebina je pa popolnoma enaka."
2,Hvala lepa.
1,Hvala.
4,Še kdo želi besedo?
2,Pričenjam razpravo.
3,Kdo želi razpravljati?
8,Zaključujem razpravo in dajem na glasovanje predlog sklepa.
5,Kdo je za predlagani sklep?
3,Je kdo proti?
4,Se je kdo vzdržal?
3,"Ugotavljam, da je..."
1,Prosim?
8,"No, jaz računam, da nekdo ni hotel pritiskati."
1,Ja.
22,"Kaj hočemo, ampak tisti, ki so se odločili glasovati - vi ste videli zadnjič težke razprave na skupni seji - imate tudi pasivno odsotnost."
1,Dobro.
3,"Prosim, ugotovimo sklepčnost!"
3,Kdo je prisoten?
5,Kdo je za? - Je vredu?
9,"Dobro, ponovimo vse skupaj, da ne bo proceduralnih motenj -"
3,Je kdo proti?
4,Se je kdo vzdržal?
9,"Ugotavljam, da smo z večino glasov sprejeli predlagani sklep."
5,"Gospod predsednik, stol je vaš."
1,Hvala.
7,"No, pred naslednjo točko še eno obvestilo."
18,"Predsednik Odbora za splošno gospodarske zadeve sklicuje sejo odbora, ki bo jutri ob 9. uri v sobi 311."
8,Edina točka dnevnega reda: obravnava celovite problematike gospodarstva.
3,Prehajamo na 26.
12,TOČKO DNEVNEGA REDA - OSNUTEK ZAKONA O PRELOŽITVI VRAČILA KREDITOV IZ PRIMARNE EMISIJE.
11,Osnutek zakona je skupščini predložil v soglasje Zbor republik in pokrajin.
7,Želita predstavnika delegacije in Izvršnega sveta besedo?
4,Osnutek zakona ste prejeli.
18,"Prejeli ste tudi mnenje Izvršnega sveta in pa predlog sklepa, ki naj bi ga po razpravi sprejel zbor."
11,Osnutek zakona so obravnavala pristojna delovna telesa in zboru pisno poročala.
5,Želi kdo od poročevalcev besedo?
2,Pričenjam razpravo.
3,Želi kdo besedo?
7,Torej prehajamo na glasovanje o predlaganem sklepu.
30,"Izvršni svet predlaga skupščini, da pooblasti svojo delegacijo v Zboru republik in pokrajin, da v postopku usklajevanja uveljavlja navedene pripombe (tukaj jih je nekaj) in ji o poteku usklajevanja poroča."
6,"Se pravi, ne gre za pooblastilo."
5,Sklep je pa enako formuliran.
3,"Prosim, gospod Mlinar."
32,"V mnenju Izvršnega sveta je napisano, da naj delegacija uveljavlja pripombo, da se naj v tem zakonu uredi tudi vprašanje angažiranja primarne emisije za premoščanje dotoka solidarnostnih sredstev za poplave v Sloveniji."
46,"Mi v delegaciji pa menimo, da to, in s tem se strinja tudi Izvršni svet, ni možno urediti v tem zakonu, ampak je potreben za to poseben zakon, za katerega je slovenski izvršni svet pred kakšnimi tremi tedni, kot vem, Zveznemu izvršnemu svetu že poslal tekst."
6,"Drugače, kompozicija zahtev je pa ista."
22,"Mi se o tej stvari ne moremo pogovarjati, dokler nimamo v proceduri tudi zakona o angažiranju primarne emisije za odpravljanje posledic poplav."
3,To je vse.
2,Hvala lepa.
7,Torej prehajamo na glasovanje o predlaganem sklepu.
5,Kdo je za predlagani sklep?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
3,Prehajamo na 27.
23,TOČKO DNEVNEGA REDA - OSNUTEK ZAKONA O DOPOLNITVAH ZAKONA O POSEBNEM PROMETNEM DAVKU OD PROMETA PROIZVODOV IN STORITEV ZA FINANCIRANJE JLA V LETU 1990.
11,Osnutek zakona je skupščini predložil v soglasje Zbor republik in pokrajin.
7,Želita predstavnika delegacije in Izvršnega sveta besedo?
16,"Prejeli ste osnutek, mnenje Izvršnega sveta in predlog sklepa, ki naj bi ga po razpravi sprejeli."
11,Osnutek zakona so obravnavala pristojna delovna telesa in dala svoja poročila.
5,Želi kdo od poročevalcev besedo?
2,Pričenjam razpravo.
12,Še prej pa mogoče te bistvene črte oziroma bistvene stvari iz sklepa.
24,"V glavnem bistveno je to, da skupščina s tem sklepom, če ga bomo sprejeli, pooblašča svojo delegacijo, da ne da soglasja k predlogu zakona."
3,Želi kdo razpravljati?
6,Torej dajem predlagani sklep na glasovanje.
5,Kdo je za ta sklep?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
3,Prehajamo na 28.
17,TOČKO DNEVNEGA REDA - PREDLOG ZAKONA O RATIFIKACIJI KONVENCIJE O POMOČI V PRIMERU JEDRSKIH NESREČ ALI RADIOLOŠKE NEVARNOSTI.
11,Predlog zakona je skupščini predložil v soglasje Zbor republik in pokrajin.
5,Želi kdo od predstavnikov besedo?
9,"Predlog zakona ste prejeli, pa tudi mnenje Izvršnega sveta."
37,"Izvršni svet se strinja s predlogom zakona in predlaga, da se pospeši pristop k navedeni konvenciji, zato predlaga skupščini, da pooblasti svojo delegacijo v Zboru republik in pokrajin, da v postopku usklajevanja da soglasje k predlogu zakona."
17,Mnenje Izvršnega sveta podpirata tudi Komisija za mednarodne odnose in Komisija za varstvo okolja in naravno dediščino.
15,V skladu s tem ste prejeli tudi predlog odloka in predlog dodatnega sklepa k odloku.
2,Začenjam razpravo.
7,Želi besedo kod od poročevalcev delovnih teles?
4,Želi kdo drug razpravljati?
3,"Prosim, gospod Jamnikar."
17,Imam pripombo na predlog zakona o ratifikaciji konvencije o pomoči v primeru jedrskih nesreč ali radiološke nevarnosti.
40,"V 6. členu citirane konvencije piše: ""Zaupne in javne izjave. 1. Država, ki pošlje prošnjo in stranka, ki pomaga, bosta varovali zaupnost katerekoli zaupne informacije, ki jima bo dostopna v zvezi s pomočjo v primeru jedrske nesreče ali radiološke nevarnosti."
9,Takšna informacija se bo uporabljala samo za dogovorjeno pomoč.
72,"2. Stranka, ki pomaga, si bo kar najbolj prizadevala, da se, preden objavi kakšno informacijo o pomoči v zvezi z jedrsko nesrečo ali radiološko nevarnostjo, dogovori z državo, ki prosi za pomoč."" (Konec citata.) S Konvencijo o zgodnjem obveščanju o jedrskih nesrečah so se udeleženci, podpisniki konvencije med drugim zavezali, da je potrebno, da države čimprej zagotovijo relevantne informacije o jedrskih nesrečah, da bi bile radiološke posledice, ki segajo pozneje, čim manjše."
23,"Nisem prepričan, da 6. člen konvencije o pomoči v primeru jedrskih nesreč v celoti sledi preambuli Konvencije o zgodnjem informiranju o jedrskih nesrečah."
74,"Če ne moremo vplivati na vsebino konvencije, predlagam, da pooblastimo delegacijo za Skupščino SFRJ, da da soglasje k ratifikaciji konvencije le pod pogojem, da se v 3. členu, to je na strani 19 predloga zakona o ratifikaciji Konvencije o pomoči v primeru jedrskih nesreč ali radiološke nevarnosti, stavek zaključi z vejico in doda besedilo ""ki se zavezuje, da bo javnost sprotno in objektivno informiral o vseh akcidentnih dogodkih v zvezi z delovanjem nuklearnih objektov""."
1,Hvala.
2,Hvala lepa.
4,Želi še kdo razpravljati?
8,"Prosim, mag. Gregorič, direktor uprave za jedrsko varnost."
10,Rad bi odgovoril na pripombo gospoda Jamnikarja glede zaupnih informacij.
14,"To je na tem področju, pa tudi na vseh drugih področjih, zelo delikatno vprašanje."
30,"Vendar se mi zdi, da ta konvencija, ki jo je med tem podpisalo že 49 držav po svetu, vključno s to klavzulo, tudi na tem mestu ustrezno tretira zaupne informacije."
25,"Namreč, če pazljivo beremo, se država podpisnica zaveže, da bo tiste informacije, ki jih bo dobila z oznako ""zaupno"" od neke tretje države, tretirala zaupno."
13,"Menim, da je to izredno razumen način in da se to vedno dela."
16,"Če ti nekdo ponudi informacijo, na kateri piše ""zaupno"", jo pač moraš naprej smatrati kot zaupno."
12,"In menim, da to isto dela ta skupščina in še kdo drug."
21,"Pomeni, da tiste informacije, ki jih država da, ki so odprte, na katerih ne piše ""zaupno"", se normalno tretirajo kot nezaupne."
6,Na dve stvari bi rad opozoril.
1,Prvič.
8,"Mislim, da mi nimamo možnosti spreminjati te konvencije."
8,Mi lahko to konvencijo sprejmemo tako kot je.
1,Drugič.
18,"V najboljšem primeru so v tej konvenciji členi, s katero se lahko država podpisnica ogradi od določenih členov."
14,"Vendar se mi zdi, da bi v tem primeru to naredili v lastno škodo."
22,"Zato bi predlagal, da se tak dodatek in tako navodilo naši delegaciji, ki naj bi to uveljavljala v zvezni skupščini, ne upošteva."
13,"Gospod Gregorič, ta zadeva ne posega v samo konvencijo, ampak v tekst zakona."
30,"To je v 2. členu integralno besedilo konvencije navedeno, v 3. členu pa je za zdaj tak tekst ""Za izvajanje tega zakona bo skrbel Zvezni sekretariat za energetiko in industrijo""."
43,"To je zunaj same konvencije, sicer pa znotraj zakona o ratifikaciji, tako da s tem se ne spreminja tekst konvencije, kar je normalno, da se ne more, vendar pa se to nanaša na preostale člene tega zakona, ki so konkretno v pristojnosti Jugoslavije."
6,Tako da tisto je bil nesporazum.
7,"Bojim se, da se potem nismo razumeli."
15,"Kajti jaz sem si zapisal člen, ki ga je navedel gospod Jamnikar, in sicer 6.1."
4,To je člen konvencije.
21,"Ne, njemu ta člen ni bil všeč, zato je želel, da se v 3. členu konvencije, to je na strani 19."
37,"Ne, v 3. členu zakona (se opravičujem) na strani 19, da se ta dopolnilni tekst da notri, ki pa v bistvu zavezuje našo državo in s katerim naša država sam sebe - Jugoslavija - obveže v zvezi z informiranjem."
1,Dobro.
7,V tem primeru na to nimam pripomb.
11,"Jasno je, da se naša vlada lahko v zakonih poljubno opredeli."
15,"Hotel sem samo reči, da ne moremo priti v konflikt s samo konvencijo ob sprejemanju."
10,Vsekakor pa je to že določeno tudi v drugih zakonih.
2,Hvala lepa.
2,Hvala lepa.
3,"Gospod Mlinar, prosim."
20,"Če dovolite, predlagam, da Zbor občin sprejme k temu tekstu poseben sklep k 3. členu, tako kot je bil predlagan."
6,To bomo poslali v Skupščino SFRJ.
5,To bomo pri usklajevanju postavili.
30,"Če nam bo nekdo dokazal, da je, recimo, taka dopolnitev v nasprotju z rešitvami kakšnega člena konvencije, ki je seveda ne moremo spreminjati, potem tega pač ne bomo mogli realizirati."
8,Drugače se pa kot delegacija strinjamo s pripombo.
32,"Mi že imamo dodaten sklep, da pa zdaj ne bi to krožilo še po drugih zborih, bi predlagal, da Zbor občin sprejme dodatek k 3. členu, tako kot je predlagal poslanec Jamnikar."
2,Hvala lepa.
20,"Torej bi formulirali, tako da ta sklep - to bi bil drugi dodatni sklep - da delegacija po možnosti uveljavi to pripombo."
24,"Ker ta ""po možnosti"" pomeni tisto, če se predlagatelj s tem ne strinja, potem bi morali to izrecno reči, kot izrecni pogoj za soglasje."
7,"Prosim, najprej gospod Jamnikar, pa gospod Gregorič."
3,Čisto na kratko.
13,"Izhajam iz osnovnega stališča, da morajo biti pač informacije o jedrskih nesrečah javne."
26,"In v vseh takih nenormalnih stanjih in kjer gre za informacije, gre za to, da seznanimo javnost, ker se z jedrsko energijo pač ne moremo igrati."
10,"Zato predlagam, da ta sklep, kakor sem ga predlagal, sprejmemo."
2,Hvala lepa.
3,"Gospod Gregorič, prosim."
45,"Popolnoma se strinjam z gospodom Jamnikarjem, vendar se mi zdi, da glede na to, da je Izvršni svet že pred letom urgiral v Beogradu, zakaj ta konvencija ni podpisana in je imel velik interes (in ga ima še vedno), da se ta konvencija čimprej podpiše."
22,"Kajti kot ste videli iz materiala, bi bila lahko podpisana in ratificirana verjetno že leta 1986, pa to do danes ni uspelo."
23,"Bojim se, da bi z dodajanjem takih členov lahko še zavrli, še zavlačevali podpis že te konvencije, ki bi bila sicer lahko sprejeta."
21,"Popolnoma se strinjam, da je treba javnost obveščati o jedrskih nesrečah, vendar zopet moramo gledati v okviru konvencije, ki je mednarodna."
22,"Če ti nekdo ponudi zaupno informacijo in z oznako ""zaupno"", jo pač ne moreš z nekim členom v svojem zakonu narediti nezaupno."
10,Potem nas drugi ne bodo priznali kot podpisnika take konvencije.
16,"Menim, da so tudi drugi načini, kako se da priti do teh informacij, ki jih želite."
2,Hvala lepa.
2,Gospod Jamnikar.
1,Ne?
1,Dobro.
5,"Mislil sem, da želite besedo."
61,"Ja, torej vsa delovna telesa so opozarjala, da je potrebno to konvencijo čimprej ratificirati, to pomeni, da ima ta pomislek svojo težo, da bi pa morda veljalo razmišljati, da v okviru lastne zakonodaje Republike Slovenije sprejmemo ustrezne, morda, ali pa dopolnimo zakon, če že obstaja (jaz ne poznam te problematike), kjer bi te zadeve v zvezi z informiranjem dovolj jasno določili."
23,"Menim, da ta pripomba leti predvsem na informiranje v zvezi z nesrečami, ki zadevajo nas in glede katerih se tudi lahko kompetentno obvešča."
10,"Tako da mislim, da to lahko v lastni zakonodaji uredimo."
7,"Gospod Jamnikar, vztrajate na tem vašem predlogu?"
0,...
0,...
33,"Dobro, da se po možnosti uveljavi, to je praktično to, kar je gospod Mlinar rekel, če se le da, če ne bi prišlo v neskladje z ostalimi členi samega zakona oziroma s konvencijo."
1,Dobro.
12,"To bi bil potem drugi dodatni sklep, o katerem bi kasneje glasovali."
5,Želi morda še kdo razpravljati?
6,Prehajamo na glasovanje o predlogu odloka.
2,Ugotovimo prisotnost!
5,Kdo je za predlog odloka?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
16,"Na glasovanje dajem prvi dodatni sklep, to je ta, ki ste ga prejeli v pisni obliki."
6,"Ali kdo zahteva, da ga preberem?"
5,Kdo je za dodatni sklep?
3,Je kdo proti?
4,Se je kdo vzdržal?
5,"Ugotavljam, da je sklep sprejet."
30,"Glasujemo še o drugem dodatnem sklepu, se pravi o tem, ki zavezuje delegacijo, da po možnosti uveljavi to pripombo, ki jo je navedel gospod Jamnikar na 3. člen predloga zakona."
5,Kdo je za ta sklep?
3,Je kdo proti?
4,Se je kdo vzdržal?
10,"Ugotavljam, da je tudi ta sklep z večino glasov sprejet."
3,Prehajamo na 29.
16,TOČKO DNEVNEGA REDA - STALIŠČE SKUPŠČINE REPUBLIKE SLOVENIJE DO NEKATERIH ZAKONOV IZ PRISTOJNOSTI ZVEZNEGA ZBORA SKUPŠČINE SFRJ.
5,Pri tej točki ste prejeli
16,PREDLOG ZAKONA O PROGRAMU GRADITVE SKUPNE JUGOSLOVANSKO-MADŽARSKE ŽELEZNIŠKE POSTAJE PRI SUBOTICI ZA OBDOBJE 1991 DO 1994.
19,"Mnenje Izvršnega sveta in predlog stališč, ki naj bi jih po razpravi sprejel zbor, ste prejeli na seji 19.12."
13,Po tem predlogu stališč Skupščina Republike Slovenije ne daje soglasja k predloženemu zakonu.
2,Pričenjam razpravo.
3,Želi kdo besedo?
7,Torej prehajamo na glasovanje o predlogu stališč.
4,Poglejmo še enkrat prisotnost.
5,Kdo je za predlagana stališča?
18,Je kdo proti? - To je predlog stališč na podlagi mnenja Izvršnega sveta; dobili ste ga v pisni obliki.
4,"Dobro, ponovimo to glasovanje."
5,Kdo je za predlagana stališča?
3,Je kdo proti?
4,Se je kdo vzdržal?
9,"Ugotavljam, da je predlog stališč z večino glasov sprejet."
67,"Na podlagi 3. točke amandmaja 96 k Ustavi Republike Slovenije, po kateri je potrebno, da Skupščina Republike Slovenije k že sprejetim zakonom v zveznem zboru da soglasje, in jih s tem dopusti, obvesti, ratificira, uvrsti v pravni red Republike Slovenije, je Zakonodajno-pravna komisija na podlagi mnenja Izvršnega sveta Skupščine Republike Slovenije pripravila predlog odloka o soglasju k nekaterim že sprejetim zakonom iz pristojnosti Zveznega zbora Skupščine SFRJ."
14,"Mnenje Izvršnega sveta, poročilo Zakonodajno-pravne komisije in predlog odloka ste prejeli na seji 19.12."
113,"Gre za naslednje zakone: zakon o spremembi in dopolnitvi zakona o popisu prebivalstva, gospodinjstev, stanovanj in kmetijskih gospodarstev v letu 1991 (objavljen v Uradnem listu št. 72), zakon o spremembah zakona o statističnih raziskovanjih, ki imajo pomen za vso državo (Uradni list št. 72), zakon o spremembah in dopolnitvah zakona o nadomestilih osebnega odhodka delegatov v Skupščini SFRJ in o osebnih dohodkih funkcionarjev, ki jih razglasi, voli ali imenuje Skupščina SFRJ (Uradni list št. 74), zakon o spremembah in dopolnitvah zakona o bankah in drugih finančnih organizacijah (Uradni list št. 72), zakon o spremembi zakona o temeljih sistema državne uprave in o zveznem izvršnem svetu ter zveznih upravnih organih (Uradni list št. 74)."
9,Torej v zvezi s temi akti imamo predlog odloka.
2,Pričenjam razpravo.
3,Kdo želi besedo?
15,"Bistvo tega odloka je, da Skupščina Republike Slovenije daje soglasje k vsem tem navedenim aktom."
10,"Ugotavljam, da razprave ni, zato dajem predlog odloka na glasovanje."
5,Kdo je za predlagani odlok?
3,Je kdo proti?
4,Se je kdo vzdržal?
8,"Ugotavljam, da je odlok z večino glasov sprejet."
21,"V okviru te točke bomo obravnavali še predlog sklepa, ki ga je predlagala Zakonodajno-pravna komisija v svojem poročilu, z dne 11.12."
9,Poročilo Zakonodajno-pravne komisije ste prejeli ponovno na seji 19.12.
35,"Gre za zadeve, ki smo jih imeli pod podobno točko dnevnega reda na tej seji 11., vendar takrat edino tega sklepa nismo uspeli več sprejeti, ker nas je dotolkla nesklepčnost, zato o tem danes odločamo."
155,"Torej, na podlagi mnenja Izvršnega sveta Zakonodajno-pravna komisija predlaga, da skupščina ne da soglasja k naslednjim aktom: zakonu o temeljih geološke dejavnosti, pomembne za vso državo (objavljen v Uradnem listu št. 63), zakonu o začasnih ukrepih o načinu, zagotovitvi sredstev za nakup letal za gašenje gozdnih in drugih požarov in o načinu zagotovitev sredstev za uporabo in vzdrževanje teh letal in letal, ki so bila za ta namen že prej kupljena (Uradni list št. 72), zakonu o začasnih ukrepih in spremembah zakona o omejitvah trga in prostora prometa blaga in storitev, ki imajo pomen za vso državo (Uradni list št. 73), zakonu o začasnih ukrepih o dopolnitvah zakona o sredstvih sklada federacije za kreditiranje hitrejšega razvoja gospodarsko manj razvitih republik in avtonomnih pokrajin v obdobju 1986 do 1990 (Uradni list št. 73), zakonu o začasnih ukrepih o prenosu sredstev in obveznosti iz prvega posojila za strukturno prilagajanje jugoslovanskega gospodarstva (Uradni list, zaupno glasilo št. 26)."
3,To so vsi.
2,Pričenjam razpravo.
3,Kdo želi besedo?
14,"Če je tako, dajem na glasovanje sklep, ki je razviden iz poročila Zakonodajno-prave komisije."
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
12,"Imamo še ravno toliko časa, da bomo, upajmo, opravili lahko tudi 30."
18,TOČKO DNEVNEGA REDA - PREDLOG ZA RAZREŠITEV IN IZVOLITEV ČLANOV ODBORA ZBORA OBČIN SKUPŠČINE REPUBLIKE SLOVENIJE ZA VARSTVO POTROŠNIKOV.
11,"Predlog odloka je predložila Komisija za volitve, imenovanja in administrativne zadeve."
5,Želi morda njen predstavnik besedo?
3,Želi kdo razpravljati?
21,"Gre za to, da se Ivan Mesiček razreši dolžnosti člana odbora in da se Janez Gale izvoli za člana tega odbora."
8,"Ker ni prijavljenih za razpravo, prehajamo na glasovanje."
5,Kdo je za predlog komisije?
3,Je kdo proti?
4,Se je kdo vzdržal?
7,"Ugotavljam, da je razrešitev in izvolitev soglasna."
15,"S tem za danes prekinjam to sejo, ki jo bomo nadaljevali jutri ob 10.00 uri."
14,"Kot ste obveščeni, je ob 18.00 uri skupna seja vseh zborov Skupščine Republike Slovenije."
33,"Opozoril bi vas posebej na to, da najkasneje pet minut do 18. ure moramo biti vsi na svojih mestih, se pravi še kakšno minuto prej, da bomo vsak to svoje mesto tudi dobili."
11,Zahvaljujem se vam za udeležbo in za sodelovanje in nasvidenje jutri.
