7,Prisotnih nas je 48 in lahko pričnemo.
29,"Pričenjam 30. sejo Zbora združenega dela, ki sem jo sklical na podlagi 31. člena začasnega poslovnika Skupščine Republike Slovenije in iskreno pozdravljam vse poslance, poslanke in goste ter novinarje."
30,"Dovolite, da najprej povem dvoje obvestil: na današnjo sejo smo k posameznim točkam vabili predstavnike Izvršnega sveta, Gospodarske zbornice, sindikatov na republiški ravni, Zveze društev upokojencev Slovenije in Banke Slovenije."
11,Čas za kosilo bo od 12. ure dalje do 13. ure.
3,Nekaj proceduralnih zadev:
66,"Izvršni svet Skupščine Republike Slovenije je predlagal, da Skupščina Republike Slovenije na podlagi drugega odstavka 265. člena poslovnika Skupščine Republike Slovenije obravnava predlog za izdajo zakona o socialnem varstvu z osnutkom zakona, predlog za izdajo zakona o Prešernovi nagradi z osnutkom zakona in predlog za izdajo zakona o reprezentativnosti sindikatov z osnutkom zakona; to je, da se združi ta obravnava prve in druge faze zakonodajnega postopka."
7,Pristojna delovna telesa združitvi faz niso nasprotovala.
20,"Želi mogoče predstavnik Izvršnega sveta besedo v zvezi s tem predlogom, da se združita prva in druga faza, kaj povedati?"
1,Prosim!
14,"Besedo ima Franc Imperl, predstavnik Izvršnega sveta, namestnik ministra za zdravstvo, socialo in družino."
20,"Naš predlog je za združitev teh dveh faz zaradi tega, ker ta zakon o socialnem varstvu pripravljamo že dobro leto."
21,Pričeli smo lansko leto septembra in je v pripravo bila vključena posebna delovna skupina zunanjih strokovnjakov in pa naših iz ministrstva.
26,"Drugo, da je v vsej tej fazi strokovni svet pri ministrstvu spremljal to delo in nekako tudi dopolnjeval faze teh tez, prej in sedaj, tega osnutka."
56,"Prav tako je bila vključena v tem času tudi strokovna javnost v Sloveniji, tako da smo meseca maja potem pripravili takrat še teze in šli s temi tezami v Izvršni svet, v Odbor za družbene dejavnosti, kjer je tudi ta odbor dal soglasje oziroma izrazil mnenje, da je ta zakon pripravljen že tudi za fazo osnutka."
21,"Po tistem smo imeli še vrsto strokovnih, regijskih posvetov, tako da je več ali manj konzultirana vsa strokovna javnost v Sloveniji."
16,"Ker na konstrukt, na vsebino tega zakona ni bistvenih pripomb, zato predlagamo združitev teh dveh faz."
2,Hvala lepa.
7,Želi kdo od poslancev in poslank govoriti?
4,"Prosim, gospod Peter Starc!"
16,"Jaz moram reči, da se ne strinjam s predhodnikom, ki je povedal, da bi faze združili."
16,"Prav zaradi tega bi predlagal, da bo razprava pokazala, koliko je teh pripomb na ta zakon."
46,"Moram reči, da jih je kar nekaj in tudi vem, kako se je ta zakon delal - res se je mogoče predolgo delal - in ne bi bilo sedaj dobro, da na hitro nekaj naredimo in mislim, da imamo toliko časa, da ga pravočasno sprejmemo po normalnem postopku."
1,Hvala.
1,Hvala.
4,Želi še kdo razpravljati?
9,"Če ne želi, bi mi pač glasovali o tem."
9,Ugotovimo prisotnost: 45 nas je v dvorani in sprašujem:
15,"Kdo od poslancev je za predlog Izvršnega sveta, da se združita prva in druga faza?"
3,Kdo je za?
3,Je kdo proti?
4,Se je kdo vzdržal?
5,"Ugotavljam, da predlog ni sprejet."
17,"Tukaj me opozarjajo na to, da bi se morali vseeno dogovoriti, ker gre za vse tri naenkrat."
22,"Ali smo se mi za vse tri opredelili, ali smo se samo za prvi zakon, tako kot se je Peter Starc opredeljeval."
5,To je sedaj moja napaka.
19,"Jaz bi predlagal, da potem o fazah glasujemo še enkrat, in sicer gremo po vrsti od zakona do zakona."
2,In sicer:
10,Predlog za izdajo zakona o socialnem varstvu z osnutkom zakona.
4,Še enkrat ugotovimo prisotnost!
23,"Kdo je za to, da predlog za izdajo zakona o socialnem varstvu obravnavamo z osnutkom, se pravi tako, kot je predlagal Izvršni svet?"
3,Je kdo proti?
4,Se je kdo vzdržal?
5,"Ugotavljam, da predlog ni sprejet."
12,Potem imamo predlog za izdajo zakona o Prešernovi nagradi z osnutkom zakona.
8,Tudi tu Izvršni svet predlaga združitev obeh faz.
5,Želi o tem kdo razpravljati?
10,"Še enkrat ugotovimo prisotnost, ker vas je sedaj nekaj prišlo."
18,"Kdo je za predlog Izvršnega sveta, da obravnavamo predlog za izdajo zakona o Prešernovi nagradi z osnutkom zakona?"
3,Je kdo proti?
4,Se je kdo vzdržal?
4,"Ugotavljam, da je sprejet."
12,Imamo še predlog za izdajo zakona o reprezentativnosti sindikatov z osnutkom zakona.
5,Želi o tem kdo razpravljati?
1,Prosim!
8,"Besedo ima Nataša Belopavlovič, namestnica ministrice za delo."
2,Hvala lepa.
26,"Rada bi samo v imenu Izvršnega sveta pojasnila, da je uveljavitev pluralizma na sindikalnem področju tista, ki zahteva čim prejšnjo rešitev reprezentativnosti oziroma določitve reprezentativnosti sindikatov."
42,"To terjajo na eni strani kolektivne pogodbe, ki se sklepajo na splošni republiški ravni, na drugi strani pa to, da bo treba v določene organe, naj si bo upravni organ republiškega zavoda za zaposlovanje, pa novega zavoda za pokojninsko zavarovanje, imenovati predstavnike."
6,Te predstavnike naj bi imenovali sindikati.
18,"Rada bi opozorila na to, da smo v bistvu dobili zahteve po tem zakonu ravno iz skupščinskih klopi."
10,"Bile so delegatske pobude, da se te stvari čimprej uredijo."
20,"Bile pa so tudi pobude s strani sindikatov, in to neodvisnih, svobodnih in tudi vseh tistih, ki niso nikamor vključeni."
21,"Zaradi tega, ker je zadeva zelo aktualna in je potrebno, da se hitro reši, smo predlagali prvo in drugo fazo združitve."
1,Hvala.
2,Hvala lepa.
3,Slišali ste obrazložitev.
5,Želi kdo o tem razpravljati?
7,"Če ne, predlagam, da ponovno ugotovimo prisotnost."
4,Prisotnih je 51 poslancev.
17,"Sprašujem poslanke in poslance, kdo je za predlog za izdajo zakona o reprezentativnosti sindikatov z osnutkom zakona?"
12,"Torej za predlog Izvršnega sveta, da se prva in druga faza združita."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je združitev faz sprejeta."
23,"V zvezi z nadaljevanjem razprave in odločanjem o zakonih o lastninskem preoblikovanju vas obveščam, da razprave in odločanja o njih danes ne bo."
9,Razprava o tem bo kasneje na nadaljevanju naše seje.
10,Zato danes te točke ne bi obravnavali v tem zboru.
5,Razloga sta preprosto samo dva.
13,"Prvi je, da čakamo na čistopis, ki naj bi ga pripravil Izvršni svet."
11,"Ker pa ga danes še nimamo, ga tudi ne moremo obravnavati."
14,"Obljubili so in dogovorili smo se, da bomo imeli gradivo predhodno že pri sebi."
7,"Tako, da bi bilo to že pretirano."
20,"Drugič, čakamo še na eno sejo komisije Zbora združenega dela, ki bi naj bila mogoče že danes ali pa jutri."
6,"Videli bomo, kako bomo pač delali."
18,"Tako, da bi tudi ta čistopis bil pripravljen in bi potem v nadaljevanju te seje obe gradivi obravnavali."
14,"Menim, da bo nadaljevanje te seje danes teden, ker je v sredo skupna seja."
4,To vi točno veste.
26,"Gre za izredno pomembne akte in dokumente, ki jih mora Skupščina sprejeti, zato bi bilo prav, da bi naslednji dan nadaljevali in tudi te stvari uredili."
9,Dnevni red o sklicu seje imate in ni spremenjen.
23,"Spremenili smo samo 4. točko, kjer gre za predlog za izdajo zakona o socialnem varstvu, medtem ko vse ostalo ostane tako kot je."
8,Želi v zvezi z dnevnim redom kdo razpravljati?
8,Ali lahko o dnevnem redu v celoti glasujemo?
3,Prosim za prisotnost!
6,Kdo je za predlagani dnevni red?
3,Je kdo proti?
4,Se je kdo vzdržal?
6,"Ugotavljam, da je dnevni red sprejet."
2,Hvala lepa.
4,Lahko delamo intenzivno naprej.
7,1. TOČKA DNEVNEGA REDA - ODOBRITEV ZAPISNIKOV 27.
2,IN 28.
2,SEJE ZBORA.
4,Osnutka zapisnikov ste prejeli.
8,Ima kdo kakšno spremembo oziroma dopolnitev na zapisnik?
3,Prosim Anka Osterman.
3,Hvala za besedo.
23,"Pri zapisniku 28. seje ugotavljam, da je izpadla moja pobuda za znižanje prometnega davka na živila in pijače, ki jih uživajo sladkorni bolniki."
7,"Predlagam, da se zapisnik s tem dopolni."
23,"Imam še en izvod te pobude tukaj - in ker je to mogoče kakor koli, po pomoti, izpadlo, sprašujem, če jo lahko ponovno predložim."
1,Dobro.
2,Ni problem.
1,Hvala.
3,Še kaj mogoče?
11,"Če ni več pripomb, ali lahko glasujemo skupaj o obeh zapisnikih?"
4,Kdo je za zapisnika?
3,Je kdo proti?
4,Se je kdo vzdržal?
8,"Ugotavljam, da sta zapisnika z večino glasov sprejeta."
8,2. točko smo preložili na nadaljevanje naše seje.
10,Smo pri 3. TOČKI DNEVNEGA REDA - OBRAVNAVA AKTOV BANKE SLOVENIJE.
47,"LETNI OBRAČUN NARODNE BANKE SLOVENIJE ZA LETO 1990, ZAČASNI FINANČNI NAČRT PRIHODKOV IN ODHODKOV NARODNE BANKE SLOVENIJE ZA PRVO POLETJE 1991; LETNI OBRAČUN NARODNE BANKE SLOVENIJE NA DAN 30.6.1991; FINANČNI NAČRT BANKE SLOVENIJE ZA DRUGO POLLETJE 1991; LETNO POROČILO O DELU NARODNE BANKE SLOVENIJE ZA LETO 1990."
12,Gradiva ste prejeli s sklicem za 29. sejo zbora z dne 27.8.1991.
10,Hkrati ste prejeli tudi mnenje Izvršnega sveta Skupščine Republike Slovenije.
16,Gradivo sta obravnavala Odbor za proračun in javne finance in Odbor za kreditno-monetarni sistem in politiko.
7,S pošiljko z dne 6.9.1991 ste prejeli:
19,1. Predlog odloka o potrditvi letnega obračuna Narodne banke za leto 1990 in o razporeditvi presežkov prihodkov nad odhodki.
36,"2. Predlog odloka o potrditvi letnega obračuna Narodne banke Slovenije na dan 30.6.1991 in o razporeditvi presežkov prihodkov nad dohodki, predlog odloka o začasnem finančnem načrtu prihodkov in odhodkov Narodne banke Slovenije za I. polletje 1991."
19,4. Predlog odloka o potrditvi finančnega načrta prihodkov in odhodkov Banke Slovenije za II. polletje 1991 ter predlog sklepa.
28,"Danes ste na klop prejeli nov predlog sklepa z obrazložitvijo, ki ga je pripravil Odbor za proračun in javne finance dne 24.9., ko je ponovno obravnaval predlog sklepa."
6,Želi mogoče predstavnik Banke Slovenije besedo?
4,Želi predstavnik Izvršnega sveta?
6,Gospod Debeljak bi moral biti tu.
2,Bo prišel?
3,Naj ga počakamo?
6,"Če ne, bi pričeli z razpravo."
11,"Kdo želi razpravljati o osnovnih gradivih, predlaganih odlokih in o sklepu?"
3,"Prosim, gospod Muren!"
37,"Imel bi samo pomislek v obliki vprašanja glede na sklep, ki se glasi, da se izdvaja 40% plačanih obresti na kredite iz primarne misije in me zanima: Ali se to namerava odvajati Narodni banki Jugoslavije ali ne?"
70,"Namreč tukaj v gradivu je nekako razvidno, kot da se to še namerava tja pošiljati, ampak sodim, glede na to situacijo, v kateri Narodna banka Jugoslavije vodi denarno vojno proti Narodni banki Slovenije in jo je tako rekoč iz svojega monetarnega sistema že izločila, da je docela nesmiselno, da mi ta denar še tja pošiljamo, zlasti ker vemo, da bo moratorij na podlagi brionskih sklepov potekel približno v štirinajstih dneh."
11,"Potem ne vemo, ali bomo imeli svoj monetarni sistem ali ne."
7,"Priporočljivo bi bilo, da bi uvedli svojega."
15,"Če mi ta denar še naprej pošiljamo dol, to pomeni samo, da imamo čisto izgubo."
48,"Namreč okrog denarja, tistih terjatev, ki jih ima naša Banka Slovenije do Narodne banke Jugoslavije in ki so veliko večje od obratnih terjatev, ta denar ne verjamem, da bomo sploh še kdaj videli, ker se bo ta Narodna banke Jugoslavije v kratkem preprosto transformirala v narodno banko Srbije."
14,"Zato odsvetujem, da tak sklep podpremo, če je to tako, kot je tukaj zapisano."
1,Hvala.
1,Hvala.
3,Še želi kdo?
3,Mogoče gospod Grašič?
5,V odboru ste imeli to.
1,Hvala.
5,"Spoštovani predsednik, poslanke in poslanci!"
22,"Zelo na kratko okrog teme, ki je bila zdaj izpostavljena in smo jo dvakrat na Odboru za proračun in javne finance obravnavali."
55,"In razlog, da je pozitivno mnenje odbora za tak predlog sklepa, kot je predložen, je v tem, da to ni odliv, ampak da je to samo izdvajanje in da se to porabi za plačilo poslovnim bankam v Sloveniji v tistem delu, ko so te banke upravičene do plačila obresti za depozite v Narodni banki Jugoslavije."
19,"Skratka, odliva ni, ampak s tem se poračuna z obveznostmi, ki jih ima Narodna banka Jugoslavije do poslovnih bank."
1,Hvala.
4,Še želi kdo razpravljati?
6,"Mislim, da je gospod Muren zadovoljen."
9,"Če ni več, zaključujem razpravo in prehajamo na glasovanje."
8,Glasovali bomo o posameznih predlogih odlokov in sklepov.
22,1. Na glasovanje dajem predlog odloka o potrditvi letnega obračuna Narodne banke za leto 1990 in o razporeditvi presežkov prihodkov nad odhodki.
5,To imate vsi pred seboj.
6,"Vidite, da so kar velike številke."
2,Ugotovimo prisotnost!
5,Kdo je za predlog odloka?
3,Je kdo proti?
4,Se je kdo vzdržal?
9,"Ugotavljam, da je predlog odloka sprejet z večino glasov."
23,2. Na glasovanje dajem predlog odloka o potrditvi letnega obračuna Narodne banke Slovenije na dan 30.6.1991 in o razporeditvi presežkov prihodkov nad odhodki.
5,Kdo je za predlog odloka?
3,Je kdo proti?
4,Se je kdo vzdržal?
9,"Ugotavljam, da je predlog odloka sprejet z večino glasov."
20,3. Na glasovanje dajem predlog odloka o začasnem finančnem načrtu prihodkov in odhodkov Narodne banke Slovenije za prvo polletje 1991.
5,Kdo je za ta odlok?
3,Je kdo proti?
4,Se je kdo vzdržal?
9,"Ugotavljam, da je predlog odloka sprejet z večino glasov."
19,4. Na glasovanje dajem predlog odloka o potrditvi finančnega načrta prihodkov in odhodkov Banke Slovenije za drugo polletje 1991.
4,Kdo je za odlok?
3,Je kdo proti?
4,Se je kdo vzdržal?
9,"Ugotavljam, da je predlog odloka sprejet z večino glasov."
2,Še sklep.
15,"Na glasovanje dajem naslednji sklep, skupaj z obrazložitvijo, ki ste ga danes prejeli na klop."
10,"Kdo je za sklep, kot je predlagan, skupaj z obrazložitvijo?"
3,Je kdo proti?
4,Se je kdo vzdržal?
12,"Ugotavljam, da je zbor sklep, skupaj z obrazložitvijo, sprejel z večino glasov."
16,Smo pri 4. TOČKI DNEVNEGA REDA - PREDLOG ZA IZDAJO ZAKONA O SOCIALNEM VARSTVU Z OSNUTKOM ZAKONA.
16,Predlog za izdajo zakona z osnutkom zakona je v obravnavo predložil Izvršni svet Skupščine Republike Slovenije.
7,Objavljen je bil v Poročevalcu št. 22.
24,"Predlog za izdajo zakona z osnutkom zakona so obravnavali: Odbor za delo, zaposlovanje in socialno politiko, ki je v načelni razpravi koncept zakona podprl."
26,"Opozoril je na vprašanje centralizacije sociale, ki ima sicer lahko pozitivne učinke (kot je izenačevanje upravičencev), vendar vodi tudi v neracionalno uporabo sredstev, večje administriranje itd."
27,"V razpravi je bilo poudarjeno, da bi bilo treba zlasti na ravni lokalnih skupnosti z ustreznimi mehanizmi zagotoviti večji vpliv in nadzor javnosti na dodeljevanje socialnovarstvenih dajatev."
17,"Predlagano je bilo, da naj predlagatelj do naslednje faze obravnave zakona predloži tudi predlog nacionalnega socialno-varstvenega programa."
43,"Na odboru je bilo predlagano, naj se hkrati z naslednjo fazo obravnave tega zakona pripravijo zakonske rešitve za ureditev statusa, položaja, pravic, dolžnosti in pooblastil dobrodelnih organizacij in organizacij za samopomoč, saj vseh vrst teh organizacij v tem splošnem zakonu ni primerno opredeljevati."
11,K posameznim členom osnutka zakona je odbor dal vrsto konkretnih pripomb.
24,"Komisija za vprašanja invalidov je ocenila, da imajo invalidske organizacije lastno identiteto in niso dobrodelne organizacije, niti organizacije za samopomoč, kot predlaga novi zakon."
17,"Komisija predlaga, da se v tisti del zakona, ki opredeljuje socialno-varstveno dejavnost, vključi posebej tudi invalidske organizacije."
60,"Nujno pa je treba realizirati sklep, ki ga je Skupščina Republike Slovenije sprejela v stališčih in sklepih 14.3.1991 (ob obravnavi gradiva Obvladanje in razvoj invalidskega varstva v sodobni družbi - Strategija razvoja invalidskega varstva v Sloveniji), da Izvršni svet vzporedno z zakonodajo o družbenih dejavnostih oziroma zakonom o društvih pripravi poseben zakon, ki bo uredil status, pravice in odgovornosti invalidskih organizacij."
7,Komisija je dala pripombe k 14. členu.
44,"Zakonodajno-pravna komisija je v načelni razpravi opozorila, da predlog za izdajo zakona preskromno pojasnjuje posamezne nove rešitve v zakonu oziroma ne daje odgovora, kje in kdo bo zagotavljal pravice do nekaterih denarnih pomoči, ki so bile urejene v samoupravnem sporazumu o uresničevanju socialno-varstvenih pravic."
32,"V zakonu tudi ni pojasnjeno, da določb o organih zavoda ta zakon ne ureja in da se direktno uporablja zakon o zavodih, ker je predlagatelj menil, da jih ni treba drugače urejati."
28,"Zaradi izpeljave načela plačljivosti storitev na področju socialnega varstva, ki ga doslej niso poznali, je komisija opozorila, da bo treba participacijo natančno opredeliti, da ne bo negativnih učinkov."
22,"Predlagatelj je na komisiji pojasnil, da se že pripravlja zakon, ki bo uredil položaj dobrodelnih organizacij in društev na področju socialnega varstva."
12,"K posameznim členom pa je komisija imela vrsto pripomb, predlogov in opozoril."
29,"S pošiljko ste prejeli tudi stališča, pripombe in mnenja koordinacijskega odbora invalidskih organizacij Slovenije, Zveze svobodnih sindikatov Slovenije, Zveze prijateljev mladine Slovenije in Zveze društev za cerebralno paralizo Slovenije."
28,"Vljudno se opravičujem pri napovedi: pri 4. točki gre za predlog za izdajo zakona o socialnem varstvu (brez dodatka z osnutkom zakona), ker smo pač tako tudi sprejeli."
14,"Predstavnik Izvršnega sveta, gospod Imperl, namestnik ministra za zdravstvo, socialo in družino, želi besedo."
3,Prosim za uvod.
2,Hvala lepa.
6,"Gospod predsednik, spoštovane poslanke in poslanci!"
16,"Želel bi uvodoma, preden se začne diskusija o zakonu o socialnem varstvu, podati nekaj ustavnih iztočnic."
39,"Predlagani zakon na novo ureja vrsto dejavnosti, ki so bile do sedaj pravno regulirane zlasti v zakonu o socialnem skrbstvu, zakonu o postopku za uveljavljanje socialnih pravic, samoupravnem sporazumu o uresničevanju teh pravic ter še v nekaterih drugih zakonih."
45,"Predlagatelj je sproti usklajeval vsa vprašanja, ki se nanašajo na področje drugih resorjev, tako da so skoraj vse rešitve usklajene, zlasti s področjem zakonodaje na področju zaposlovanja in brezposelnosti, stanovanjskih razmerij, vzgoje in izobraževanja ter z izhodišči za oblikovanje zakona o družinskih prejemkih ali dajatvah."
22,"Pred pripravo gradiva je predlagatelj poskrbel za analizo stanja glede posameznih vprašanj ter naročil samostojne strokovne ekspertize, na katerih slonijo posamezne rešitve."
30,"Analize stanja so pokazale, da so nekatera področja socialnega skrbstva bila do sedaj dobra in so uspešno funkcionirala, vendar so zaradi spremenjenih družbenih in gospodarskih razmer nujno potrebne določene spremembe."
8,Predlagane rešitve zato temeljijo zlasti na naslednjih izhodiščih:
41,"1. Ohraniti je potrebno vse dosedanje pozitivne dosežke ter vse tiste oblike dejavnosti, ki zagotavljajo v spremenjenih družbenih razmerah možnosti za preživetje vsem tistim, ki z aktivnim delom ne morejo zagotoviti dostojnega življenja, ali pa za to potrebujejo oblike strokovne pomoči."
22,"2. Vzpodbujati je treba mehanizme, ki bodo državljane usmerjali v razvijanje lastnih sposobnosti oziroma ne bodo stimulirali vključevanja v sistem socialnega varstva."
34,"3. Na novo je treba vključiti v socialno-varstvene dejavnosti vse možne izvajalce ter tako razbiti monopol državnih ustanov na vseh tistih področjih, kjer je možno s konkurenčnostjo razvijati nove oblike dela ter strokovni razvoj."
21,"Zlasti je potrebno vzpodbujati in podpirati razvoj tradicionalnih oblik dejavnosti, kot so: dobrodelnost, skupine za samopomoč in druge oblike neformalnega sektorja."
21,"4. Odpreti je treba možnosti zasebnemu sektorju, da se, pod pogoji, ki veljajo za druge izvajalce, uveljavi tudi na tem področju."
17,"5. Zagotoviti moramo sistem enovitega nacionalnega sistema socialnega varstva, ki ga sestavljajo državni, zasebni in neformalni sektor."
15,"6. Opredeliti je treba mehanizme spremljanja in nadzora nad vsemi pravicami, ki jih zagotavlja država."
14,"Predlagatelj si je prizadeval oblikovati sodoben koncept socialnega varstva, kakršnega poznajo vsaj srednjeevropske države."
23,"Menimo, da smo s težnjo po povezovanju sektorjev v enovit nacionalni sistem celo presegli nekatere težave, s katerimi se ubadajo v razvitejših državah."
25,"Tako so v predlaganem osnutku podani pogoji za razvoj stroke, zlasti pa so vzpostavljeni mehanizmi za aktivno vlogo vseh, ki se znajdejo v socialni stiski."
21,"Na področju socialno-varstvenih storitev gre za načelo, da imajo prednost tiste oblike intervencij, ki zagotavljajo najučinkovitejšo, obenem pa cenejšo obliko pomoči."
13,"Pri tem je dan poseben poudarek na preventivnih aktivnostih, ki jih zagotavlja država."
8,Na videz v tem delu izstopa institucionaliziranost dejavnosti.
14,"Vsaj osnutek predvideva, da bi storitve na tem področju izvajalo kar šest vrst institucij."
35,"Ob tem je treba pojasniti, da zakon ne vzpostavlja nobene nove institucije, pač pa le prevzema dejavnosti vzgojnih zavodov in organizacij za usposabljanje najtežje prizadetih otrok in mladostnikov, ki so doslej sodili v področje šolstva."
32,"Tudi ustanovitev inštituta za socialno varstvo ne pomeni dejansko ustanovitev popolnoma nove ustanove, ampak gre le za povezavo dosedanjih zmogljivosti in strokovnjakov, ki večino predvidenih nalog opravljajo v okviru različnih republiških programov."
17,"Brez dejavnosti, ki bi jih opravljal inštitut, pa si ni mogoče zamisliti izvajanja nacionalnega sistema socialnega varstva."
26,"Zakon predvideva tudi ustanovitev socialne zbornice, ki bo skrbela za razvoj in napredek socialno varstvenih dejavnosti ter skrbela za stalno strokovno izpopolnjevanje na področju socialnega varstva."
49,"Potreba po povezovanju delavcev, ki delajo na področju socialnega varstva, je izredno pereča zlasti zato, ker socialna stroka pri nas, v primerjavi z ostalimi strokami, nima dolge tradicije in ima slabo razvito lastno doktrino in zaposluje izredno heterogeno skupino drugih profilov, ki delujejo vsak na podlagi svojih strokovnih izhodišč."
15,V javni razpravi je bila ta potreba s strani strokovne javnosti zelo poudarjena in podprta.
25,"Ena pomembnejših funkcij socialnega varstva je tudi zagotavljanje dostojnega preživetja vsem, ki se brez lastne krivde znajdejo pod pragom minimalnih sredstev za pokrivanje življenjskih stroškov."
29,"Delu teh ljudi bodo namenjeni programi aktivnega vključevanja v različne vrste pridobivanja sredstev, ostalim, ki pa za delo niso sposobni in nimajo drugih možnosti, pa bo zagotovljena denarna pomoč."
23,"Višina družbene pomoči bo odvisna od stroškov, ki so nujno potrebni za preživetje posameznih skupin prebivalstva in temelji na izračunih pooblaščenih strokovnih inštitucij."
22,"Ob tem velja načelo, da nihče ne more priti z družbeno pomočjo v ugodnejši položaj, kot bi ga imel, če bi delal."
11,Sredstva za socialno-varstvene dejavnosti se zagotavljajo v glavnem v okviru proračuna.
12,"K posameznim storitvam, ki jih sicer zagotavlja država, bodo prispevali tudi upravičenci."
20,"Prav tako pričakujemo, da bodo določeni koncesionarji, predvsem dobrodelne organizacije, prispevali pogodbeno svoj delež sredstev k izvajanju programov oziroma storitev."
31,"Iz proračuna Republike Slovenije naj bi se financirale zlasti tiste naloge, ki so pomembne za republiko kot celoto, ali pa sodijo v minimum socialnih pravic, ki jih država zagotavlja slehernemu državljanu."
28,"Predlog posebej predvideva, da se iz republiškega proračuna financirajo storitve socialne preventive, storitve na podlagi javnih pooblastil - kamor sodijo tudi socialno-varstvene dajatve oziroma pomoči in prva socialna pomoč."
13,Na ta način bi zagotovili načelo enake dostopnosti vsaj v osnovnih socialno-varstvenih pravicah.
22,"Ugotavljamo, da so v okviru resnih političnih in strokovnih razprav vse predlagane usmeritve podprte in da ne gre za razhajanja konceptualne narave."
9,"Vsekakor ne drži, da predlagani sistem daje potuho nedelu."
10,"Obenem pa tudi ni res, da je krutejši od dosedanjega."
30,"Izračuni kažejo, da predlagani kriteriji ter usmeritve v aktivno reševanje socialnih stisk in težav ljudi pomenijo pomemben premik v pravicah, ki jih zagotavlja država ljudem v materialni in osebni stiski."
35,"Obenem moramo ta zakon dobiti tudi v povezavi z drugimi zakoni, predvsem s stanovanjskim zakonom, zakonom o družinskih prejemkih in dajatvah, ki bo ob naslednji fazi tega zakona tudi v skupščinskih klopeh v prvi fazi."
23,"Izvršni svet ocenjuje, da so vsa konceptualna vprašanja na področju socialnega varstva zadovoljivo rešena in da predlagane rešitve upoštevajo tudi druga zakonodajna področja."
29,"Zato predlaga sprejem tega zakona, čeprav smo v drugih dveh zborih sprejeli že z osnutkom zakona, torej z združitvijo obeh prvih faz, v tem zboru pa v prvi fazi."
2,Hvala lepa.
2,Hvala lepa.
6,Želijo mogoče predstavniki delovnih teles besedo?
6,"Če ne, bi začeli z razpravo."
15,"Najprej moram povedati, da je Karel Vukovič oddal pisno razpravo v zvezi s tem zakonom."
11,Ima nekaj načelnih pripomb in celo vrsto pripomb na posamezne člene.
9,K razpravi pa se je prijavil gospod Peter Starc.
1,Spoštovani!
29,"Govorim v imenu moje volilne baze, to se pravi, Zavodov za starejše občane, Centra za socialne delavce in pa socialnih delavcev po raznih institucijah, tovarnah, šolah in tako naprej."
4,Imamo kar precej pripomb.
8,Začel bom kar s predlogom za izdajo zakona.
35,"Čim je pri oceni stanja utemeljena trditev, da so bili učinki socialnega skrbstva pri nas znatno skromnejši kot v drugih državah s podobnim standardom, menimo, da bi moral predlagatelj to trditev podrobneje utemeljiti s primerjavami."
56,"Ocena stanja je premalo analitično poglobljena, manjkajo predvsem kvantificirane ocene o tem, koliko je bil prejšnji sistem socialnega skrbstva učinkovit za posamezne ogrožene skupine na drugih področjih, predvsem delovno-pravni zakonodaji, družinski, zdravstveni, pokojninski, stanovanjski, kazenski in kako bo to sedaj, ko se vsa ta zakonodaja spreminja in na večino področij prinaša zaostrovanje kriterijev, zmanjšanje pravic, samoplačništvo."
17,"Ni predvsem jasno, ali se s spremembami te zakonodaje povečuje družbena pravičnost ali samo rešuje zmanjšanje proračuna."
26,"Ocenjujemo, da je predlagatelj v trditvah, da je dosedanji sistem socialne varnosti destimuliral ljudi, da se socialna varnost zagotavlja z lastnim delom, zamenjal vzroke s posledicami."
32,"Veliko število prejemnikov socialnih dajatev je namreč posledica tega, da si tudi delazmožni občani z lastnim delom ne pridobivajo takega dohodka, ki bi zadoščal za dostojno življenje njih samih in njihovih družin."
21,"Menimo, da je ocena bodočega financiranja pretirano naravnana v korist republiškega proračuna, saj se financiranje institucionalnega varstva v celoti prepušča občinam."
42,"V zadnjem odstavku predloga zakona na str. 54. je nepravilen podatek, da v socialnih zavodih ali domovih za starejše občane za 54% oskrbovancev krije oskrbne stroške občinski proračun v celoti in da za 46% oskrbovancev prispevajo občinski proračuni deloma ali v celoti."
36,"Pravilno je, da 46% oskrbe plačujejo oskrbovanci s svojimi sredstvi, ali s pomočjo svojcev, s pomočjo občinskih proračunov, to je bivšega socialnega skrbstva, 38%, in le za 16% oskrbovancev plačujejo oskrbne stroške v celoti občinski proračuni."
7,Ti podatki so seveda za leto 1990.
33,"Ob tej priliki bi vam rad vsaj malo povedal o vsebini dela v domovih za starejše občane, ker sem prepričan, da ga vsi skupaj premalo poznamo in ga zato tudi ne cenimo dovolj."
16,Delo v socialnih zavodih je organizirano nepretrgoma 24 ur na dan in vse dni v letu.
33,"Od starostnikov, ki so v letu 1990 živeli v zavodih, je bilo zaradi bolezni sprejetih kar 67% - največ iz bolnic, kar 42%, 20% zaradi starosti in 13% zaradi neurejenih stanovanjskih ali družinskih razmer."
26,"Tako smo imeli v preteklem letu v domovih 36 nepomičnih in 30% delno pomičnih oskrbovancev, kar 98% pa jih potrebuje neprestano zdravstveno nego različne stopnje zahtevnosti."
29,"Od 4.474 zaposlenih ob koncu leta 1990 je bilo 61,6% delavcev v zdravstveno-negovalnih službah, 42,4 delavcev v prehrani, strežbi, pralnici, vzdrževanju objektov in 6% v računovodsko-administrativnih in kadrovskih službah."
21,"Zdravstveno stanje naših oskrbovancev se iz leta v leto neprestano slabša, domovi pa delamo še vedno po normativih iz leta 1982."
42,"Kljub težkim pogojem dela, zaostrenim gospodarskim pogojem, delež sredstev za zdravstvo v zadnjem času močno pada, poleg tega pa v zadnjih letih predstavlja velik problem nelikvidnost zdravstvenih skupnosti, socialnega skrbstva in vedno slabša zmožnost plačevanja oskrbnih stroškov svojcev in pa samih starostnikov."
44,"V domovih se trudimo, da z boljšo organizacijo, z maksimalnim prizadevanjem pri delu, še bolj poglobljenim odnosom do naših starostnikov, doseženi nivo kvalitete zadržimo na vseh področjih dela - nastanitve, oskrbe, prehrane, zdravstvene nege, fizioterapije, delovne terapije in raznih drugih aktivnosti, ki ustrezajo potrebam starostnikov."
10,Sedaj bi pa povedal še nekaj pripomb k osnutku zakona.
15,"Večina predlaganih rešitev je bistveno boljša kot v predhodnih tezah, ki so nam bile dosegljive."
16,"Moti pa nas vztrajanje predlagatelja na uvedbi informacijskega sistema, ki bistveno posega v osebnostno integriteto posameznika."
21,"Menimo, da za potrebe načrtovanja in raziskovanja na republiškem nivoju zadoščajo že sedanji podatki, ki jih vedno zbira zavod za statistiko."
12,Centri za socialno delo dajejo tudi specifične podatke na podlagi zahtev institucij.
21,"Ti podatki, skupaj z enotno evidenco prejemnikov socialno varstvenih pomoči - računalniška obdelava je to, zadoščajo za evidenco dela in načrtovanje občin."
25,"Za raziskovalne naloge pa podatke zbirajo specifično glede na ciljno populacijo in zastavljene ciljne raziskave, kar je v skladu s principi in metodiko znanstveno-raziskovalnega dela."
37,"Predlagani način zbiranja podatkov tudi ni v duhu zakona o varstvu osebnih podatkov, niti v skladu z etiko socialnega dela, ki se že odraža v odnosu do strank, ki morajo dajati za samo obravnavo nekatere nerelevantne podatke."
24,Tak način zbiranja podatkov odvrača iskalce pomoči od iskanja storitev v zavodih in ob pojavih konkurence pomeni bistveno oviro za kvaliteten nastop državnih služb.
18,"Zakon se izogiba ureditvi sistema upravljanja, čeprav zakon o zavodih navaja, da bo to rešeno s področnim zakonom."
16,"Izvajalcev v socialnem varstvu ni toliko, da se upravljanje ne bi dalo rešiti v tem zakonu."
15,"Obstaja upravičena bojazen, da bodo posamezni ustanovitelji reševali to zadevo neenotno in v škodo zavodov."
25,"Predviden sprejem posebnega nacionalnega socialno-varstvenega programa bi moral biti predložen v osnutku, skupaj s tem zakonom, tako da bi javnost in poslanci vedeli, kaj sprejemamo."
14,"V domovih za starejše opravljamo, kot sem že prej omenil, pretežen del zdravstvenih dejavnosti."
19,"Zato se ne moremo strinjati, da v zakonu o socialnem varstvu niso navedene storitve osnovnega zdravstvenega varstva in nege."
16,Razmejitev obveznosti med zdravstvenim varstvom in socialnim varstvom pa bi morala biti urejena s posebnim predpisom.
28,"Razvoj stroke bi moral iti v prehod iz višje šole za socialne delavce v visoko, saj je Slovenija edina republika v bivši Jugoslaviji, ki še nima visoke šole."
8,Strokovno povezovanje socialnih delavcev v zbornico je nujno.
23,"Potrebno pa bo poiskati rešitev institucionalnega povezovanja strokovnih delavcev in omogočiti povezovanje strokovnih delavcev, ki pretežno sami opravljajo socialno delo v različnih organizacijah."
19,Zaradi dobrih izkušenj strokovnega opazovanja v Skupnosti socialnih zavodov Slovenije moramo imeti socialni zavodi tudi vnaprej možnost tega povezovanja.
24,Na vsak način pa moramo vztrajati pri ohranjevanju in razvoju obveznih socialnih služb v podjetjih in na brezplačnem zagotavljanju teh služb v manjših podjetjih.
41,"Investicije in zahtevnejša investicijska vzdrževanja so bila do sedaj za socialne zavode urejena (skupno s srednjeročnim planom iz leta 1990) v okviru sklada za gradnjo domov za upokojence pri SPIZ SR Slovenije, od leta 1991 pa v okviru proračuna Republike Slovenije."
19,"Tudi v bodoče bi morali to urejati enotno, saj so skupna sredstva veliko bolj učinkovita kot razdrobljena po občinah."
11,Nekateri domovi pa imamo starostnike tudi v 10 do 25 občinah.
33,"Kako bo z investicijami v socialne zavode, ki so v planu 1991-1995 v okviru proračuna Slovenije in še niso dokončane, to nas zelo zanima, ker je odvisno, kako bo ta zakon sprejet."
11,"Predlagana rešitev, da cene socialnovarstvenih storitev določi ustanovitelj zavoda, je neživljenjska."
11,"Obstoja upravičena bojazen, da bo cena določena birokratsko, brez poznavanja vsebine."
15,"Domovi predlagamo, da cene oskrbe določajo domovi s soglasjem ustanovitelja, tako kot je približno sedaj."
22,"To bi bilo v obojestransko korist, saj domovom ne bi smeli zatreti samoiniciative za iskanje novih in boljših rešitev izven nacionalnega programa."
15,"Potem imam pa tu še posamezne pripombe, vendar jih ne bi ne vem kako navajal."
10,"Mogoče bi samo tri opredelil, da ne bi bil predolg."
34,"Mislim, to ste že slišali, da domovi, to sem že uvodoma povedal, v 50. členu predlagamo uporabo termina Dom za starejše občane, ker smatramo, da nismo vsi v domovih stari; imamo tudi različno populacijo."
12,"To bi bila ena stvar, ki bi jo rad na glas povedal."
31,"Druga stvar: predlagamo dopolnitev prvega odstavka 66. člena še z dvema oblikama, ki pravi, da bi prvemu odstavku dodali še:"" socialnovarstvenih zavodov"", to se pravi bivališče za brezdomce in javne kuhinje."
19,"Tega tukaj notri ni, nekje se to že dela in bi bilo prav, da je to v zakonu opredeljeno."
37,"Pri 10. poglavju, nadzor, pa bi bilo verjetno prav, da se to poglavje dopolni in naj bi se glasilo: strokovno svetovanje in nadzor, ker mi razumemo ta nadzor predvsem tudi kot strokovno svetovanje in ne samo nadzor."
10,Zdi se mi da bi bilo to kar v redu.
2,Hvala lepa.
2,Hvala lepa.
4,"Gospod Roman Jakič, prosim."
3,Hvala za besedo.
20,"Spoštovani, jaz bi v bistvu, podobno sicer kot kolega Starc, me veseli, da smo vrnili zakon v normalni trifazni postopek."
34,"Namreč, po mojem mnenju zakon odpira, ali pa vsaj ne razrešuje vrste dilem in te dileme bom probal povedati v sedmih točkah, čeravno se strinjam tudi s predgovornikom o tistih, ki jih je naštel."
31,"Na večino nerešenih vprašanj sicer opozarja tudi matični skupščinski odbor, jaz oziroma poslanska skupina LDS pa dodaja naslednje: zakon se, prvič, elegantno izogne konfliktnim vprašanjem tako, da jih prepušča podzakonskim aktom."
30,"To je glede normativov in standardov socialnovarstvenih storitev, nadalje postopek namestitve, premestitve ali odpusta pri izvajanju institucionalnega varstva, dalje metodologija oblikovanja cen socialnovarstvenih storitev in merila za oprostitev plačila storitev."
39,"Drugič: Iz 103. člena tudi ni dovolj razvidno, kaj vse v okviru socialnovarstvenih storitev bo brezplačno, kaj bo treba plačati in seveda, kaj te spremembe pomenijo za uporabnice in uporabnike glede na to, kar jim je bilo zagotovljeno doslej."
21,"Tako ohlapne določbe omogočajo samovoljno oženje pravic glede na proračunsko porabo, toliko bolj, ker niti viri financiranja niso dovolj jasno opredeljeni."
26,"Nadalje tretjič: V zvezi z vprašanjem dodeljevanja koncesij se strinjamo z zahtevami, da se koncesije podeljujejo na osnovi kvalitete ponudnikov, njihovih programov in dostopnosti njihovih storitev."
8,"Tako da menimo, da tretji odstavek ni umesten."
34,"V zvezi s tem vztrajamo pri zahtevi, da so pogoji in kriteriji za dodelitev koncesije javni in da zakon jasno opredeli tudi kontrolo nad dodelitvijo koncesije, da se ne bi dogajalo kot se dogaja."
1,Četrtič.
23,"Zakon tudi ni dovolj jasen, kdo ima pravico do socialne pomoči: državljan, tisti, ki biva v Sloveniji, pa ni državljan; se pravi, kdo?"
17,"Petič: V 31. členu je treba prvo alineo spremeniti tako, da se ne določa trajanje življenjske skupnosti."
49,"Jaz sem večkrat opozarjal na to izvenzakonsko skupnost, ki se v določenih zakonih obravnava tako, v določenih ne, npr. pri davčnem paketu je izvenzakonska skupnost izpuščena in npr. partner v izvenzakonski skupnosti ne more biti (v narekovaju govorim) davčna olajšava za partnerja, ki je zaposlen, izvenzakonski partner pa ni."
28,"Šestič: Ni jasno, ali se bodo med dohodke družine štele tudi morebitne druge pomoči, pomoč družini oziroma otroški dodatek, ki ima funkcijo socialne pomoči, štipendije in tako dalje."
7,"In če, kako, na osnovi kakšnih kriterijev?"
13,"Menimo, da bi bilo 29. člen smiselno dopolniti s štipendijami in otroškimi dodatki."
29,"In seveda je ena najpomembnejših, čeravno tudi te naštete niso nepomembne, pripomba na kompletno 11. poglavje, o katerem je deloma tudi gospod Starc govoril, namreč o varstvu osebnih podatkov."
15,"Se pravi, to 11. poglavje, torej poglavje, ki zadeva zbiranje podatkov, je potrebno posebej proučiti."
14,"Področje socialnega dela je eno najobčutljivejših, ker posega v intimno življenje posameznic in posameznikov."
21,"Odprta ostajajo vprašanja, kako podatki, poročila in tako dalje, prehajajo od enega do drugega strokovnega delavca, od ene do druge inštitucije."
39,"Ni problematična, samo enotna matična številka občana in nacionalna pripadnost, recimo, v enem od teh členov; se pravi, ni problematično samo to, vprašanje je tudi, komu svetovalec posreduje podatke iz tega 111. in 112. člena z imenom in priimkom."
26,"Zakaj sta npr. ime in priimek pomembna za dejavnost inštituta, čeravno se v 116. členu nekako govori o tem, da za inštitut pa ni potrebno ime."
21,"Poseben problem je izbris podatkov in obvezno seznanjanje posameznika s tem, kakšne podatke se zbira o njem in komu se posredujejo."
40,"Namreč, prebral sem v enem od teh členov, da če se organ odloči, lahko zbira podatke o posamezniku tudi po drugih kanalih, in se celo izrecno govori o tem, da se o tem, da se zbirajo podatki, ne seznanja človeka."
23,"Če se zbira podatke o meni, želim vedeti, ali se zbirajo ti podatki o meni in seveda, za koga so ti podatki namenjeni."
16,"Vsega tega ni mogoče prepuščati podzakonskim aktom, ali se sklicevati na zakon o varstvu osebnih podatkov."
15,Že zakon o socialnem varstvu bi moral bolj zavezujoče ščititi pravico do varstva osebnih podatkov.
1,Hvala.
1,Hvala.
4,Kdo želi naprej razpravljati?
3,Gospa Anka Osterman.
18,"Osnutek - ali če rečemo teze - zakona o socialnem varstvu prinašajo vsekakor nekaj novosti, ki jih je potrebno pozdraviti."
16,"Kot prvo pozdravljam sploh sam koncept zakona, za katerega mislim, da je dosti bolj sodobno postavljen."
45,"Kot pozitivno, je uvedba pluralizma, ki je počasi pronical pravzaprav že sedaj, ko zakon tega ni omogočal, in se mi zdi zelo prav, da je zakon to prinesel, ker je to samo obogatitev tega področja, predvsem pa imajo ljudje-uživalci, koristniki, večje koristi in boljše usluge."
27,"In še ena prednost: zakon (po moje) omogoča, daje možnosti za razvoj stroke s tem, ko uvaja Inštitut za socialno varstvo in Socialno zbornico ter Strokovni svet."
9,"Ko pa berem zakon, imam vseeno nekaj splošnih prigovorov."
50,"In sicer, kot prvo, čisto načelno: zdi se mi, da je predlagatelj preveč težil k temu, da je zakon kratek in je zaradi tega videti slabo napisan, precej nerazumljiv, preveč ga je treba listati in mislim, da bi bilo to treba popraviti in dopolniti, ker se zakon zelo slabo bere."
20,"Dalje se mi zdi ta osnovni koncept pri socialnih dajatvah, ko veže pravico do denarne pomoči na zajamčeni osebni dohodek."
26,"Jaz se s tem načelom sicer strinjam, ker se moram strinjati s tem, da denarna pomoč ne more prinesti človeku ugodnejšega položaja, kot če bi delal."
3,To je res.
29,Vendar pa je vezava socialne pomoči na naš sedanji zajamčeni osebni dohodek zelo nevarna in za uživalce oziroma koristnike denarnih pomoči zelo slaba in rigorozna glede na sedanje stanje.
26,"Ker naš zajamčeni osebni dohodek je pravzaprav čudna administrativna kategorija, za katero ne vemo, po kakšni metodologiji, po kakšni osnovi je to bilo sploh kdaj določeno."
53,"Bilo je že veliko zahtev po neki metodologiji - znane so različne raziskave, ki bi bile lahko podlaga za določitev zajamčenega osebnega dohodka, torej tistega osebnega dohodka, ki še zagotavlja preživetje in tisto osnovno socialno varnost, ne zgolj hrano, ampak tisto osnovno socialno varnost, vendar tega pri nas do sedaj Izvršni svet ni naredil."
20,"Dalje - zajamčeni osebni dohodek je izrecno v pristojnosti Izvršnega sveta, da se o njem tudi odloča, kdaj ga bo valoriziral."
25,"In vi veste, da ga je letos valoriziral menda samo dvakrat, in to samo takrat, ko so pritiski tako veliki, da jih več ne vzdrži."
20,"Medtem pa morajo vsi čakati, ampak to so tudi mnogi zaposleni, in tisti, ki so prijavljeni na zavodih za zaposlovanje."
14,"Ti, ki pa teh pravic nimajo, dobijo samo 80% tega, torej še toliko manj."
33,"In zato se jaz strinjam s tem, da je denarna pomoč vezana na zajamčeni osebni dohodek, vendar na drugačen - zajamčeni osebni dohodek, ugotovljen na podlagi ustrezne metodologije in potem tudi temu ustrezno obravnavan."
26,"Dalje, če sem pri tem cenzusu (kot temu rečemo), 80% zajamčenega osebnega dohodka, ta resnično - kot tudi v obrazložitvi piše - omogoča samo v bistvu nakup prehrane."
6,"Kaj pa obleka, obutev, stanovanje, energija?"
9,Stanovanje oziroma stroške za stanarino zakon takole bežno obravnava.
24,"Ampak poglejte: prejšnji zakon o stanovanjskem gospodarstvu je subvencijo stanarine, se pravi, družbene pomoči tistemu, ki ne zmore stroškov stanarine, zelo na široko obravnaval."
28,"Cel pravilnik je bil narejen, bile so lestvice in izračuni glede na dohodke in druge pogoje, da je bil človek oproščen oziroma deležen večje ali manjše nadomestitve stanarine."
12,"Sedanji stanovanjski zakon pravi, da subvencijo prenaša v zakon o socialnem varstvu."
12,Torej ta zakon bi naj uredil to družbeno pomoč posamezniku in družini.
10,Ta zakon pa v enem samem stavku obdela subvencijo stanarine.
5,"Mislim, da to ni dopustno."
23,"Stanovanje je ena od osnovnih dobrin, brez katere človek ne more shajati, brez katere ne more ustvarjati družine, ne more hoditi delat itn."
35,"Mislim, da se potem subvencijo stanarin - če vemo, da je v Sloveniji to kar velika postavka, veliko število ljudi, ki stanuje na tak način, da mu družba pomaga - mora z zakonom to boljše urediti; drugače."
38,"Če vzamemo tega, ki ima edini vir za preživljanje, se pravi, da je ta trenutno 3700 din, kolikor jih lahko dobi, ves dohodek, ki ga ima in zakon pravi, če ima še stroške s stanarino, dobi 8% zraven."
16,"Zdaj pa mi povejte, koliko je stanovanj, ki se jih da plačati z ok. 400 din?"
41,"Mislim, da to ni mogoče in če bomo zakon tako sprejeli, pomeni, da bomo nekaj sto ljudi morali seliti v neke drvarnice, kjer bo stanarina tako nizka, da jo bo lahko tako beden 8% dodatek pokril, sicer pa to ni možno."
24,"Naprej, ko imate v naslednjih členih tistih 10%, je to tudi daleč premalo, ker ne govori o višini stanarine, ampak je vezano na pomoč."
17,"Se pravi: če je tebi priznan denarni dodatek, denimo 2200 din, je 10% od tega 220 din."
20,"Koliko stanarine si pa lahko plača družina z 220 din, ki, recimo, stanuje v dvosobnem stanovanju, ima dva otroka itd?"
26,"Mislim, da morajo biti te stvari bistveno drugače urejene, ker če bo tako sprejeto, kot je zdaj, potem smo, milo rečeno, sprejeli asocialne določbe okrog stanarin."
18,"Mislim pa, da moramo pri tem vendarle imeti v mislih to, da večino subvencij stanarin uživajo mlade družine."
60,"To so mladi ljudje, ki si ustvarjajo družine in če se spomnite lani ali predlani, ko smo imeli analizo tako imenovane Pintarjeve skupine o demografski politiki, o tem, da nataliteta v Sloveniji pada in drugo, potem mislim, da moramo o teh stvareh drugače razmišljati in mladim družinam pomagati, da bodo lahko dostojno stanovale in rojevale in skrbele ter šolale otroke."
17,"Mislim, da je treba te določbe v celoti še enkrat pregledati in jih potem tudi ustrezno popraviti."
47,"Zakon, kar je že uvodoma namestnik ministrice omenjal, ne obravnava v celoti ostalih denarnih pomoči, ki jih je do zdaj obravnaval samoupravni sporazum o uresničevanju socialnovarstvenih pravic, se pravi od varstvenega dodatka, pokojnin, subvencij stanarin, štipendij, denarne pomoči za brezposelnost, otroških dodatkov in vseh ostalih denarnih pomoči."
8,"Zdaj imamo to izdvojeno tukaj, obravnavamo pa družine."
14,"Prej je že tudi kolega Roman načenjal to, kaj vse bo spadalo v dohodke."
40,"Mislim, da je sporazum vse te denarne pomoči na nek način spravil na neko mesto in ker je Center za socialno delo večino teh denarnih pomoči, in tudi opravljal vse te strokovne naloge, smo imeli tudi evidenco na enem mestu."
15,"Zdaj pa tega ne vemo več, niti ne vemo, kakšna kategorija bo, recimo, otroški dodatek."
7,Zdaj je bila to denarna pomoč otroku.
5,Ali bo zdaj to dodatek?
13,"Ta njegova funkcija in vsebina se lahko spremeni, vendar mi tega ne vemo."
6,Sprejemamo pa zakon o socialnem varstvu.
49,"Tako, da se mi zdi, da je ob tem zakonu treba nujno vedeti, kaj se dogaja na področju otroškega varstva, kako bo z družinskimi dodatki, ali bo to tista stimulacija, ali bo to še vedno denarna pomoč, ki jo bomo šteli v dohodek ali bo to izven vsega tega."
27,"Ker sicer se mi zdi, da sprejemamo mačka v žaklju in v dobri veri, da delamo dober zakon, morda prizadenemo kar veliko kategorijo ljudi v končni fazi."
43,"Zato predlagam, da bi ob tem zakonu resnično prišel na mizo osnutek zakona o družinskih dodatkih in da bi morda potem o sprejemu tega zakona o socialnem varstvu verjetno lahko glasovali na eni skupnih sej, da bi videli, kaj vse sprejemamo za ljudi."
11,"Rada bi se dotaknila participacije, ki jo zakon uvaja na novo."
6,Ta del določb je silno nejasen.
6,"Namreč, kako zdaj okrog teh participacij?"
27,"Oskrbnine v zavodih za usposabljanje, se pravi, kjer se usposabljajo otroci z motnjami v telesnem in duševnem razvoju, vzgojni zavodi, domovi za upokojence oziroma za starejše občane."
63,"Do zdaj je bilo to tako, da tisti, ki ni mogel sam plačati te oskrbe - in v zavodih za usposabljanje in v vzgojnih zavodih je to pravilo - kjer to ni možno, da bi eden od staršev lahko plačal toliko, kolikor stane zavod, je družba dajala denarno pomoč tej družini zato, da je ta zavod plačal, starši so pa prispevali toliko, kolikor so lahko."
73,"V domu za starejše občane je pa ta občan z vsemi svojimi dohodki, če jih je imel dovolj, plačal oskrbnino sam v celoti, če je ni imel dovolj, pa tudi svojcev ni imel, ki bi lahko in so tudi dolžni zanj prispevati, je tisto razliko dodala občina oziroma družba, kot smo rekli, v celoti, če pa ni imel nič, pa ni mogel drugače živeti, pa je občina plačala v celoti kot denarno pomoč."
57,"Sedaj zakon uvršča ta način v storitve in omenja potem participacijo k temu, vendar ne govori, kako se bo sedaj to izvajalo, ker je to, kako bo dejansko in kdo bo o tem odločal oziroma, če bodo o tem odločali zavodi sami, meni preprosto ni jasno, kako bodo to storili, saj nimajo podatkov o materialnem stanju družine."
7,"Dalje, zakon ne daje odgovora na to."
54,"Do sedaj je bila praksa taka: če je starejši človek imel posest, ali neko drugo nepremično premoženje, ga je lahko s svojo izjavo odstopil občini, ta je to prodala in je kupnina šla v proračun oziroma na ta žiro račun, ki je odprt in se je ta denar črpal za njegovo oskrbo v domu."
24,"V zakonu jaz, na žalost, vseh teh možnih variant ne najdem, ki jih mi v socialnem varstvu poznamo, dobesedno nešteto, kaj vse se da."
16,"In se mi zdi, da zakon ni tu dovolj jasen in mora te stvari boljše opredeliti."
5,In še nekaj okrog participacije!
20,"Zakon samo omenja, da se bo plačevalo tudi nekatere storitve, vendar ne govori katere, ker bo to uredil podzakonski akt."
27,"Meni se pa to zdi zelo pomembno, da bi zakon vsaj malo bolj eksplicitno nakazal, v katero smer bodo te participacije oziroma ta plačila teh storitev šle."
31,"Glejte, imam v mislih, recimo, v kolikor se razvezana roditelja ne sporazumeta okrog stikov z otrokom za tistega roditelja, ki ne živi z otrokom in prideta na center za socialno delo."
16,"To je storitev, ko se z njima pogovorja in v končni fazi potem pride do dogovora."
48,"V centrih poskušamo delati tako, da bi se ona dva med seboj dogovorila in sporazumela, kako bo ta roditelj otroka obiskoval in kako se bosta dobivala, ker potem vemo, da bo to tudi teklo, da bo otrok na tak način manj boleče doživljal to razvezo in nesporazume staršev."
10,To pa pomeni svetovalno delo s tema dvema bivšima zakoncema.
27,"Sedaj pa tako: včasih se sporazumeta prej, včasih kasneje, skratka je potrebno nekaj razgovorov; večletne razprtije se ne dajo poravnati v enem samem razgovoru, to je razumljivo."
41,"Sedaj pa, če bosta ta dva morala to svetovanje plačevati, je vprašanje, ali se bosta dejansko odločala za to svetovanje vedno, kajti vemo, da nismo vsi enako naravnani tukaj in bosta rekla: vi izdajte odločbo, ker odločba bo pa, denimo, brezplačna."
22,"Odločba je pa nekaj, to je en papir, ki sicer določene obveznosti daje, vendar se jih človek drži, ali pa ne drži."
32,"Je potem možna izvršba, kar je pa najslabše, kar lahko nekoga doleti, in to zopet otroka, ki ima v bistvu tukaj samo pravico, da bi se mu boljše godilo, kot se mu."
10,"Zato se mi zdi, da bi bilo to potrebno vedeti."
33,"In če so participacije mišljene tako, da bodo ljudje pravzaprav, da bo to šlo v škodo kvalitete storitev za ljudi, ki jim je pa vendar le socialno varstvo namenjeno, potem sem jaz proti."
57,"Če je pa to kako drugače, v glavnem tega zakon ne kaže, in to, da bo izdelan podzakonski akt, jaz verjamem, da ne more biti izdelan prej, vendar neke usmeritve morajo biti, ker če ne, jaz ne morem glasovati za to, ker se mi zdi, da glasujem za nekaj, za kar sploh ne vem, kako bo izgledalo."
17,"Dalje, zakon sicer v dveh členih omenja socialno delo v podjetjih, šolah, zdravstvenih institucijah in tako dalje."
84,"Tu bi rada poudarila to, da to štejem predlagatelju kot dosežek, da je to pripeljal v zakon in predlagam, da to tudi podpremo, kajti na tem področju, v tej skrbi za ljudi, je bilo veliko narejenega v mnogih podjetjih, šolah in drugih ustanovah v zdravstvu in še v drugih ustanovah, v zavodih, recimo, in bi bilo škoda, če bi - tako kot ene razprave vendarle tečejo - prišlo do tega, da bi to šlo iz zakona in da bi to bilo v bistvu na prostovoljni osnovi."
21,"Ali pa, recimo, ali bo neko podjetje imelo to službo ali je ne bo imelo, če jo že sedaj, recimo, ima."
35,"Ker dogaja se, da sedaj, ko delajo sezname za čakanje za šest mesecev, so prvi na vrsti kadrovski, socialni in taki strokovni delavci, ki vemo, da najbrž ne pomenijo med 800 zaposlenimi ravno največjega stroška."
34,"Dalje bi zakon vendarle to, kar je bilo tudi že rečeno, vendar jaz ne morem mimo tega, da zakon nič ne ureja okrog upravljanja v teh izvajalskih organizacijah kot so domovi, zavodi in centri."
21,"Vemo, da je zakon o zavodih krovni zakon in da prepušča podrobnejše ureditve, zlasti kar se posebnosti tiče, potem področnim zakonom."
56,"In socialno varstvo oziroma izvajalske organizacije na področju socialnega varstva so tako specifične, da se mi zdi, da bi ta zakon moral to urejati, poleg tega, da imamo že en primer v praksi, ko je preprosto bil izdan občinski odlok, ki je šolam, potem centru za socialno delo in tako dalje, odvzel enostavno status pravne osebe."
41,"Jaz mislim, da zakon, področni, bi za svoje področje moral vendarle boljše poskrbeti kar se tega tiče in pričakujem, da bo predlagatelj tu prisluhnil našim predlogom, ne da bi se skliceval na to, da zakon o zavodih to dovolj dobro ureja."
24,"In pa še okrog investicij, kar je že kolega Starc ravno tako govoril, ampak jaz bi morala to vseeno malo podpreti in imam predlog."
6,"Namreč, te investicije niso tako majhne."
8,"Vi veste, kako se je to doslej financiralo."
22,"In še nekaj, tu je izdelana neka mreža in pravzaprav program, kako zavodi prihajajo na vrsto glede ali dograditev, sanacij ali novogradenj."
80,"In, ker so nekako vsi pripravljali vse te svoje aktivnosti po tem programu, ker niso vedeli, kako se bo to spremenilo, predlagam, da bi zakon vsaj v prehodnih določbah opredelil leto 1991/1992 tako, da bi to, kar je v bistvu bilo sprejeto in kar so se v Sloveniji na tem področju strinjali, da je ustrezno in prav, da bi se to nekako izpeljalo iz skupnih sredstev, potem pa bo verjetno treba vseeno razmišljati drugače, če to ne bo tako šlo."
9,"Zato predlagam, da bi to dopolnili v prehodnih določbah."
19,"Na posamezne člene imam jaz zelo dosti pripomb, pa ne bi vse, ampak samo nekatere čisto tako na kratko."
58,"V 2. členu bi vseeno predlagala, da se tu, ko država organizira in razvija delovanje socialnovarstvenih zavodov, ustvarja pogoje za samostojno osebno delo socialnovarstvenih dejavnosti ter podpira in vzpodbuja razvoj samopomoči, dobrodelnosti ter drugih oblik prostovoljnega dela, na področju socialnega varstva posebej navedle humanitarne organizacije, kajti to ni ne dobrodelnost, ne neke druge oblike, ampak vemo kakšne oblike."
18,"Te organizacije, to so razne invalidske organizacije in pa Rdeči križ, na področju socialnega varstva zelo veliko pomenijo."
17,"Mislim, da bi jih med te šteli, ampak ne kot druge oblike, ampak da bi jih navedli."
18,"Sedaj, ali je pravilno, ravno skupno ime humanitarne organizacije, ali pa se jih bolj podrobno našteje, ne vem."
6,"V glavnem, to je moj predlog."
52,"Pri 8. členu, ki opredeljuje strokovni svet in pravi: ""Za spremljanje politike dajanja pobud in mnenj k strateškim razvojnim usmeritvam na področju socialnega varstva, se pri republiškem upravnem organu, pristojnem za zadeve socialnega varstva, ustanovi strokovni svet."" Jaz to zelo pozdravljam, zdi se mi pa, da bi moral predlagatelj majčkeno to razdelati."
24,"Prvič: nekaj njegovih nalog, drugače kot je tole, njegovo sestavo opredeliti, in sicer tako, da bo svet strokovno samostojen, in seveda tudi način imenovanja."
19,"Tako se mi zdi, da bi ta svet resnično postal tisto, kar mislimo, da predlagatelj pravzaprav misli s tem."
37,"Potem pa v 19. členu, kjer govori, da se bodo socialnovarstvene storitve izvajale po normativih in standardih, ki jih predpiše Izvršni svet Skupščine Republike Slovenije, predlagam, da bi tukaj vezali na soglasje ali strokovno mnenje socialne zbornice."
24,"Mislim, da je to nujno in bi potem enako tudi dopolnili potem sam člen o zbornici, da daje soglasje ali mnenje s socialno zbornico."
21,"Jaz sem vsekakor bolj za soglasje, vendar, če to ne gre skozi, pa vsekakor vsaj strokovno mnenje socialne zbornice ob tem."
10,"In pa 4. poglavje, to je opravljanje dejavnosti socialnega varstva."
24,"Jaz mislim, da bi ga bilo treba temeljito prevetriti, pa ne bi posameznih členov, razen, da se opredelimo okrog 42. pa do 47. člena."
35,"Ti členi so zelo nejasno napisani in predlagam, da se jih lepše napiše, da bomo točno vedeli, kaj so vse te storitve, ne pa, da moramo listati nazaj in si dobesedno izpisovati, kaj je kaj."
19,"To dela meni težave, ki na tem področju delam, tako da mislim, da tudi drugim lahko to povzroča težave."
16,"Na prvi pogled se zdi, kot da celo niso med seboj v skladu vsi ti členi."
32,"Glede koncesije pa bi predlagala v 46. členu, da je nesprejemljiv, in sicer zadnji odstavek, ki pravi, da ob izpolnjevanju pogojev ima prednost pri dodelitvi koncesije dobrodelna organizacija ali organizacija za samopomoč."
22,"Jaz mislim, da pri dodelitvi koncesije ima lahko prednost samo že preverjena, ali s programom zagotovljena kvaliteta in to je tudi vse."
17,"Ne more biti neko ime in sedaj kakršnokoli je, mislim, da ne more imeti tu nobene prednosti."
56,"Kvečjemu bi lahko bilo takole: če je to dejavnost do sedaj opravljal center za socialno delo ali denimo zavod ali neka druga institucija in jo je opravljal dovolj kvalitetno, potem bi ta lahko imel prednost pri podelitvi koncesije, nikakor pa ne nekdo, ki se pojavi na novo in pravzaprav sploh ne vemo, kako bo to delal."
15,"Pravim, ne da je tukaj imenovan nekdo, ki ima lahko samo zaradi svojega imena prednost."
30,"In pa, izrecno je treba napisati, da se na javni razpis lahko prijavi tudi center za socialno delo, kajti niti v zakonu, niti v obrazložitvi to ni nikjer jasno razvidno."
12,"Meni se zdi, da je to vse, saj je bilo dovolj dolgo."
2,Hvala lepa.
1,Hvala.
2,Rudi Moge.
4,Spoštovane poslanke in poslanci!
9,Po tem uvodnem referatu bi postavil predlagatelju kratko vprašanje.
23,"Zakon namreč predvideva, da bi država sredstva za izvajanje javnih služb na področju socialnega varstva zagotavljala po letnih programih v okviru enotnega proračuna."
13,"Sedaj je delitev takšna, da republika financira okrog 30% storitev, občina pa 70%."
22,"Zakon je sedaj koncipiran tako, da bi, če pogledamo 101. in 102. člen zakona, republika financirala 75% sredstev, občine pa 25% sredstev."
76,"Ta razkorak je tako velik, da mora gotovo imeti neke tehtne razloge za seboj in sprašujem sedaj predlagatelja: Ali je zakon, ki je sedaj tako koncipiran - glede sredstev in glede izvajanja - takšen, da bodo storitve kvalitetnejše in cenejše, ali bodo storitve kvalitetnejše in dražje, ali bodo storitve manj kvalitetne in cenejše, ali bodo pa storitve manj kvalitetne in dražje in ali se za tem skriva tudi nek vpliv na centralizacijo, ki ima kasneje vpliv na ustavo?"
55,"Zdi se mi namreč, da je zakon, tak kot je koncipiran, voda na mlin temu, da je izdelava ustave potem na podlagi te zakonodaje, ki smo jo sprejeli, takšna, da pripomore k uvedbi centralizacije v Sloveniji, in pa seveda, da je zakon tudi takšen, da se bo zmanjšala raven ljudi, ki bi te stvari potrebovali?"
2,Hvala lepa.
3,"Vili Sekereš, prosim!"
22,"Boštjan Kovačič je oddal dve gosto natipkani strani pripomb in se mu zahvaljujem, ker jih meni tu posreduje, mi jih pa sprejemamo."
2,"Prosim, Vili."
1,Spoštovani!
13,Nekaj besed bi želel povedati o investicijah pri gradnji domov za ostarele občane.
25,"Želel bi samo opozoriti na dejstvo, da je v proračunu za letošnje leto izpadla, bolje rečeno, črtana je investicija izgradnje doma ostarelih občanov v Lendavi."
17,"Želim poudariti, da so priprave že dejansko končane, kar se tiče lokacije in gradbenega dovoljenja je drugo."
40,"Izgradnja doma v Lendavi za našo občino, kjer živi večina ostarelih madžarske narodnosti, je posebnega pomena, saj bi ostali v domačem narodnostnem okolju, kar pomeni za te ljudi ne samo socialno varnost, ampak tudi pravo zadovoljstvo v njihovem poznem življenju."
49,"Zato poudarjam in opozarjam, da sedaj, ko je še to posebej aktualno, na ta problem in posluh pristojnih, da ne ponovijo iste napake kot v minulem obdobju in investicijo uvrstijo v proračun Slovenije za naslednje leto, da bi se lahko pristopilo k čimprejšnji realizaciji izgradnje doma ostarelih v Lendavi."
1,Hvala.
2,Hvala lepa.
2,Angelca Žerovnik.
1,Spoštovani!
10,Jaz bi se predvsem oslonila na 14. in 15. člen.
17,"Že v uvodu je predstavnik Izvršnega sveta nakazal, da se ohranja institucionalni koncept, in to je resnično."
5,Institucionalno varstvo je najdražje varstvo.
57,"Tu pogrešam predvsem premik, ki je v svetu, čeprav je bilo tu rečeno, da je to najsodobnejši koncept, jaz ga žal ne vidim, da gre socialna skrb ravno k družini, da družina prevzame - zlasti za prizadeto mladino, za prizadete otroke - skrb in država pomaga tej družini, da je ta oseba lahko v družini in ne v zavodu."
12,"Mi tu, kot kažeta 14. in 15. člen, nismo dosegli nobenega premika."
39,"Čeprav prihaja pluralizem ponudbe tudi socialnih storitev, saj zlasti humanitarne organizacije, ki so že cenejši konkurenti in neštetokrat dopolnjujejo nekvalitetno delo zavodov, torej ne vem, kako bo možno, glede na ta zakon, ravno ta pluralizem ponudbe urediti bolj pošteno."
24,"In še ena stvar, za katero je pa treba reči, da je za zaščito kadra, za zaščito stroke resnično veliko narejenega v tem zakonu."
19,"Tako, da človeka kar zamika, da bi kar prestopil med ta kader, kajti to bi bila resnično socialna varnost."
1,Hvala.
1,Hvala.
4,Besedo ima Jože Arzenšek.
1,Prosim!
2,Spoštovani zbor!
4,Bil bi čisto kratek.
49,"Glede na to, da skoraj v večini soglašam z določenimi načelnimi in tudi vsebinskimi pripombami predhodnikov, pa bi si dovolil opozoriti na nekaj, kar je bilo pri obravnavi zakonodaje s področja zdravstva rečeno, da bo vsaj do neke mere urejevano ali pa nakazane rešitve v zakonu o socialnem varstvu."
34,"Gre namreč za pojem socialnih indikacij v stacionarnih zavodih bolnišničnega tipa, ko se na nekaterih oddelkih pojavljajo ljudje s postavljeno diagnozo iz družin, ki nimajo vseh pogojev za normalno oskrbo, zahtevajo pa specialno nego."
61,"Takrat je bilo tudi rečeno, da bi se ob mreži zdravstvenih zavodov tudi ponovno naredila analiza mreže socialnih zavodov in našla tako imenovano rešitev za stacionarno zdravljenje oziroma nudenje specialne nege za te kategorije bolnikov, kot je dejansko zelo malokdaj možno, da lahko (recimo, ker zahtevajo malo višji nivo ali pa visok nivo strokovne oskrbe, po postavljeni diagnozi) opraviti to doma."
110,"To je pa velikokrat očitek hospitalnim zdravstvenim zavodom, češ, kaj se ukvarjajo s tem, pošljite drugam in mislim, da me bodo predstavniki Ministrstva za zdravstvo, družino in socialno varstvo s področja sociale kar podprli in povedali, da v mnogih domovih za starejše občane imajo hospitalne trakte, ampak ne zaradi tega, da bi tam odležali ljudje, ki so prišli v dom upokojencev zaradi starostnih težav, ker so omagali, ampak se pošilja tja ljudi, ki rabijo zahtevno nego po npr. možganski kapi, cirozi jeter z napredovanjem stanja itd., in kadarkoli pride do poslabšanja, končajo v bolnišnici, kamor pa, če govorimo o bolnišnici kot specialističnem, diagnostičnem, hospitalnem in terapevtskem zavodu, nikakor ne sodijo."
35,"Moram reči, da je to rak rana vrsto desetletij, da je očitek zdravstvu s te plati, moram reči, nepotreben in najmanj sprejemljiv in da tu v tem besedilu ne zasledim kakršnekoli rešitve za te stvari."
2,Hvala lepa.
2,Hvala lepa.
3,Še mogoče kdo?
10,"Ne vem, gospod namestnik, ali je potrebno, da kaj odgovorite?"
3,Pripombe boste upoštevali.
13,"Če ne želite, bi zaključil razpravo in bi predlagal sklep z dvema točkama:"
15,1. Zbor Združenega dela Skupščine Republike Slovenije sprejema predlog za izdajo zakona o socialnem varstvu.
10,2. Osnutek zakona naj pripravi Izvršni svet Skupščine Republike Slovenije.
27,"Pri pripravi osnutka zakona naj predlagatelj prouči in ustrezno upošteva stališča, mnenja in pripombe delovnih teles skupščine, pripombe in stališča delegatov in stališča ter predloge drugih institucij."
6,Želi o tem sklepu kdo razpravljati?
2,Bi glasovali?
2,"Prisotnost, prosim!"
5,Kdo je za ta sklep?
3,Je kdo proti?
4,Se je kdo vzdržal?
9,"Ugotavljam, da je zbor sklep sprejel z večino glasov."
11,"Preden pričnemo s 5. točko, bi odredil odmor do 12.45 ure."
19,"Prosim, pridite, ker sta mogoče dve krajši točki, potem imamo pa ob 14.00 uri gospodarsko problematiko z gospodom Ocvirkom."
16,Prehajamo na 5. TOČKO DNEVNEGA REDA - PREDLOG ZA IZDAJO ZAKONA O PREŠERNOVI NAGRADI Z OSNUTKOM ZAKONA.
22,"Predlog za izdajo zakona z osnutkom zakona je v obravnavo predložil IS Skupščine Republike Slovenije, objavljen je bil v Poročevalcu št. 22."
31,"Predlog za izdajo zakona z osnutkom zakona sta obravnavala Odbor za kulturo in varstvo kulturne dediščine, ki je v splošni razpravi poudaril načelo, da naj država podpira kulturo in jo sofinancira."
32,"Strinjal se je, da se ohrani inštitut Prešernove nagrade kot najvišje nagrade na področju umetnosti, hkrati pa se je odbor zavzel za največjo možno demokratičnost v postopku predlaganja možnih kandidatov za nagrado."
15,"Odbor se je zavzel za uveljavitev načela ekskluzivnosti, to je za podelitev ene Prešernove nagrade."
22,"Odbor se je strinjal, da se nagrade podeljujejo na proslavi v počastitev slovenskega kulturnega praznika, ki naj bo še naprej 8. februar."
48,"Strinjal se je z ukinitvijo inštituta razpisa, s tem da se prijave zbirajo vse leto, možne kandidate pa lahko predlagajo posamezniki in pravne osebe, pa tudi strokovna komisija oziroma njihovi člani, kar zagotavlja večjo odprtost postopka, ter se zavzel za zagotavljanje javnosti brez javne objave predlogov možnih kandidatov."
11,K posameznim členom pa je odbor imel posamezne pripombe in opozorila.
18,"ZPK k osnutku zakona ni imela pripomb pravno-sistemske narave, o posameznih členih osnutka zakona pa je imela pripombe."
13,"Predstavnica IS je tu, gospa Darja Jurjec, samostojna svetovalka v Ministrstvu za kulturo."
4,Prosim za nekaj stavkov.
4,Spoštovani poslanci in poslanke!
40,"Zakon o Prešernovi nagradi, ki vam ga predlagamo v razpravo kot predlog za izdajo zakona z osnutkom, je nastal na osnovi vsebinskih dilem, ki so bile v pretresu že nekaj let in zahtev časa, ki jih terja nova družbeno-politična ureditev."
29,"Izhodišča zanj je pripravila skupina uglednih osebnosti v kulturi; večina kasneje tudi članov sedanje upravnega odbora, iz teh izhodišč nastali osnutek, pa je bil poslan kulturnim društvom v razpravo."
17,"Besedilo, ki je pred vami, je obravnaval in ga za skupščinske postopke pripravil upravni odbor Prešernovega sklada."
25,"Demokratične družbene spremembe so narekovale drugačne postopke predlaganja kandidatov za nagrade, zato osnutek zakona ne omejuje nikogar, da to stori v letu med dvema podelitvama."
24,"Težili smo tudi k popolni avtonomiji upravnega odbora, ki sprejema dokončno odločitve o nagrajencih in ima samostojen mandat, neodvisno od političnih oziroma strankarskih mandatov."
17,"Varianta ponuja možnost, da si člani predsednika, po imenovanju, ki ga opravi Skupščina Republike Slovenije, izberejo sami."
33,"Bojazen, da odsotnost kriterijev za imenovanje članov upravnega odbora dopušča prisotnost politike, je odveč, saj smo stremeli k čimvečji prisotnosti stroke pri sprejemanju odločitev tudi z določitvijo področij, za katera se podeljuje nagrade."
48,"To, da smo zapisali, da se lahko podeli po ena nagrada za Prešernovo in po ena nagrada za nagrado Prešernovega sklada za besedno, glasbeno, gledališko, filmsko ter likovno področje, pomeni le način organizacije dela in nerazčlenjevanju umetnosti do dejavnosti, ki jih je mnogo, porajajo pa se tudi nove."
6,S tem nismo izločili nobene dejavnosti.
12,"Omogočiti želimo le tehtno, bolj celovito in vsestransko razpravo znotraj širših zajetij."
6,Opravili jo bodo strokovnjaki v komisijah.
31,"Glede na to, da se število možnih nagrad ujema s številom področij, bo upravni odbor praktično le presodil, ali so predlogi strokovno upravičeni in mu ne bo treba tehtati neprimerljivih stvari."
11,"Npr., ali podeliti nagrado umetniku z enega ali z drugega področja."
22,"Težnje, da bi podeljevali le po eno Prešernovo nagrado, bi prisilile upravni odbor, da naredi izbor izmed predlogov komisij po nestrokovnih kriterijih."
22,"Obstajala bi nevarnost, da bi nagrada postajala vedno bolj nagrada za leposlovje, ali pa bi se distribuirala vsako leto na eno področje."
24,"Menimo, da predlagani osnutek zakona utrjuje Prešernovo nagrado kot najvišje narodno priznanje za umetniško ustvarjanje in prinaša več strokovnosti in demokratičnosti v postopkih odločanja."
6,"Zato predlagamo, da Skupščina osnutek sprejme."
2,Hvala lepa.
5,Želijo poročevalci delovnih teles besedo?
4,"Prosim, gospod Jaša Zlobec."
2,Lep pozdrav!
10,"Jaz sem tukaj razložil, ker zdaj bom nastopil kot poročevalec."
16,"Mislim, da je že v bistvu povedal kolega Zupančič bistvo stvari, ki jih je odbor sprejel."
36,"Ena je to, da 8. februar ostane kulturni praznik, ker se je ta že tako usidral in te dileme o tem, ali bi se praznik premikal na 3. december, je najbolje, da enkrat za vselej razčistimo."
23,"Predlagam, oziroma odbor predlaga, da se pri 2. členu sprejme varianta, da posameznik lahko prejme praviloma le enkrat nagrado, ne pa samo enkrat."
20,"Posameznik lahko v različnih obdobjih svojega življenja naredi tako velike umetniške dosežke, da si jo lahko izjemoma zasluži tudi dvakrat."
5,Ključni je pa 5. člen.
19,"Odbor je na pobudo kolege Rodeta z večino 6 proti 3 sprejel, da se podeli samo ena Prešernova nagrada."
4,Zdaj govorim kot poročevalec.
38,"V 7. členu je odbor predlagal varianto, da 9 članov upravnega odbora izmed sebe izvoli predsednika, kar se mi zdi bolj demokratično, in dodal stavek, da morajo biti člani upravnega odbora iz vrst umetniških, znanstvenih in kulturnih ustvarjalcev."
12,"To se mi zdi pomembno in mislim, da bi lahko to sprejeli."
6,Zdaj pa bi nastopil kot poslanec.
22,"Tokrat se deloma strinjam s kolegico iz Ministrstva za kulturo in sem proti temu, da imamo samo eno Prešernovo nagrado na leto."
6,Deloma je že kolegica povedala zakaj.
9,S tem se ta ekskluzivnost poveča v smislu državotvornosti.
21,"Jaz sem sploh proti državnim nagradam, ker, kot sem večkrat rekel tukaj v skupščini, je to pač kopija boljševiških sistemov, sovjetskega."
82,"In značilno je tudi, da smo bili v Odboru za kulturo proti eni nagradi ravno ljudje, ki se s temi stvarmi ukvarjamo, se pravi: Rudi Šeligo, Franček Rudolf in jaz, in predlagam, da pri 5. členu črtamo 4 področja umetnosti (tudi odbor se je strinjal s tem v celoti), ampak da se za vsa področja umetnosti da, ne da bi jih delili (ker to je blazno umetna delitev), da pa namesto ene nagrade predlagamo 4 glavne nagrade in 6 nagrad Prešernovega sklada."
35,"Pa še nekaj, odbor je bil tudi skrajno zaskrbljen, kako bo cela stvar proceduralno lahko stekla, da bo pravočasno zakon sprejet, ker 8. februar se hitro bliža in odbor mora imeti svoje komisije in podobno."
68,"Jaz bi pa tukaj le izrekel kritiko Ministrstvu za kulturo, ki je imelo ta osnutek zakona že eno leto v predalu in je zdaj tik pred zdajci šele prišlo ven, tako da mislim, da bi ministrstvo, kar se tega tiče, lahko bilo neprimerno bolj ažurno, zlasti ker je že v naprej vedelo, da je 8. februar in je lahko natančno štelo vsak dan, ki teče proti temu dnevu."
1,Hvala.
4,Želi še kdo razpravljati?
2,Ni več.
1,Dobro.
28,"Če ni, bi zaključil razpravo in predložil, da sprejmemo naslednji sklep: ""Zbor združenega dela Skupščine Republike Slovenije sprejema predlog za izdajo zakona o Prešernovi nagradi z osnutkom zakona."
8,Predlog zakona naj pripravi IS Skupščine Republike Slovenije.
28,"Pri pripravi predloga zakona naj predlagatelj prouči in ustrezno upošteva stališča, mnenja in pripombe delovnih teles Skupščine in pripombe in stališča delegata."" Želi o tem sklepu kdo razpravljati?"
3,Potem bi glasovali.
4,Najprej prisotnost. 45 delegatov.
5,Kdo je za predlagani sklep?
3,Je kdo proti?
4,Se je kdo vzdržal?
8,"Ugotavljam, da je sklep sprejet z večino glasov."
14,6. TOČKA DNEVNEGA REDA - PREDLOG ZA IZDAJO ZAKONA O REPREZENTATIVNOSTI SINDIKATOV Z OSNUTKOM ZAKONA.
22,"Predlog za izdajo zakona z osnutkom zakona je v obravnavo predložil IS Skupščine Republike Slovenije, objavljen je bil v Poročevalcu št. 22."
45,"Predlog za izdajo zakona z osnutkom zakona so obravnavali: Odbor za delo, zaposlovanje in socialno politiko, ki je v razpravi postavil vprašanje funkcije tega zakona, ali je njegov namen spodbujati sindikalni pluralizem in sindikalno gibanje ali predvsem urejanje partnerskih odnosov med sindikati, delodajalci in vlado."
32,"Sindikalni prostor se v Sloveniji šele razvija, pojavljajo se različne oblike, konkurenca med sindikati in zato je zakon po mnenju nekaterih vsaj kot začasna in prehodna rešitev potreben za ureditev teh odnosov."
28,"Predloženi zakon pomeni le prvo fazo urejanje te problematike, ki bo v naslednjih fazah razvoja še dograjena; ne le s tem zakonom, ampak s celotno delovno pravno zakonodajo."
22,Na odboru je bila vrsta različnih stališč sindikatov o potrebi po sprejemu tega zakona in o predlaganih rešitvah v drugem poglavju zakona.
23,"Odbor je predlagal, da bi se pred sejami zborov sestali predstavniki sindikatov, Izvršnega sveta in Gospodarske zbornice ter skušali uskladiti svoje različne poglede."
11,K posameznim členom pa je odbor predlagal vrsto mnenj in pripomb.
31,"Komisija za notranjo politiko je v obširni razpravi, ob načelni podpori predloženemu zakonu, izpostavila vrsto vprašanj v zvezi s posameznimi zakonskimi rešitvami, ki narekujejo dodatno proučitev in premislek oziroma jasnejše odgovore."
16,"V razpravi je bilo izraženo mnenje, da predstavlja predloženi zakonski akt dobro osnovo za uveljavitev sindikatov."
34,"Ob tem je bilo še posebej podprto, da je temelj zakona konvencija mednarodne organizacije dela o sindikalnih svoboščinah in varstvu sindikalnih pravic ter izhodišče da državne oblasti ne smejo omejevati sindikalnih pravic in svoboščin."
16,"Zakon bi moral preprečevati, da bi država odločala, kateri sindikat je res reprezentativen in kateri ne."
17,"Država namreč lahko na ta način zakonsko podpira zgolj nekatere, to je ""všečne"" sindikate, ostale pa ne."
19,"Zato bi bilo treba te zadeve še razčistiti in precizirati pravice, k posameznim členom pa je komisija dala pripombe."
16,"Zakonodajno-pravna komisija je predlog za izdajo zakona podprla, k osnutku zakona pa je imela posamezne pripombe."
39,"Prejeli ste tudi pripombe in predloge Sindikata delavcev poslovnih bank Slovenije, Neodvisnosti-konfederacije novih sindikatov Slovenije, Zveze svobodnih sindikatov Slovenije, Konfederacije sindikatov 90 Slovenije, Policijskega sindikata Slovenije, Sindikata zdravstva in socialnega skrbstva Slovenije, tako da ste dobili kar veliko gradiva."
6,"Predstavnik Izvršnega sveta, prosim, želite besedo?"
6,"Nataša Belopavlovič, namestnica ministra za delo."
43,"Ob uveljaviti pluralizma na področju delovanja sindikatov se je pojavila tudi potreba po izdaji zakona, s katerimi naj bi se določili tisti sindikati, ki imajo posebne pravice pri sodelovanju v organih in organizacijah ob obravnavi vprašanj s področja ekonomske in socialne varnosti delavcev."
33,"Zakon pomeni novost v naši zakonodaji, ker doslej to področje ni bilo urejeno s posebnimi predpisi, res pa je, da tudi potrebe po tem ni bilo, saj sindikalnega pluralizma do nedavnega nismo poznali."
39,"Po Evropi, če pogledamo, je ta materija zelo različno urejena, oziroma je tako,da ponekod reprezentativnost urejajo z zakonom, ponekod pa, ker sodijo, da je kakršno koli urejanje tega sindikalnega področja omejevanje sindikatov, v bistvu ničesar ne urejajo zakonsko."
14,"Pri nas so prišle pobude in zahteve, da se stvari uredijo z različnih koncev."
50,"Bile so dane pobude v tej skupščini iz delegatskih klopi, prišle so tudi s strani sindikatov; moram reči, da kar iz vseh sindikatov, in neodvisnih, svobodnih pa tudi tistih, ki so povsem avtonomni, čeprav pa zdaj nekateri od njih tudi nekoliko umikajo ta svoja mnenja in razmišljajo o potrebnosti zakona."
72,"Predlog za izdajo zakona z osnutkom je zasnovan po vzoru ureditev v nekaterih zahodno evropskih državah, na primer Francija, Italija, tam kjer je vloga sindikatov in njena reprezentativnost natančneje razdelana v zakonodaji, s tem da so v sedanjih razpravah bila dana opozorila na terminologijo, ki jo uporabljajo te tuje zakonodaje, in sicer na to, da govorijo o najbolj reprezentativnih sindikatih - glede na to, da so vsi sindikati reprezentativni, ker vsi predstavljajo delavce."
42,"Naš namen dejansko ni bil kratiti sindikatom kakršne koli vloge in predstavljati delavce, ampak smo samo hoteli iz vseh tistih, ki delavce predstavljajo, najti tiste, ki imajo pri tem posebne pravice in so s tega vidika reprezentativni, torej reprezentativni tudi vis-a-vis države."
19,"Zato je treba ta pojem reprezentativnost, ki ga zakon uporablja, razumeti kot pojem največje reprezentativnosti v smislu tuje zakonodaje."
30,"Mi smo se za njega odločili tudi iz praktičnih oziroma mogoče čisto lingvističnih razlogov, zato da pač v zakonu pač ne govorimo s presežnikom, ampak v bistvu z osnovnim tekstom."
37,"Zakon naj bi vseboval dva širša vsebinska sklopa vprašanj, s katerima naj bi se urejala način pridobitve lastnosti pravne osebe in pa deponiranje statutov sindikalnih organizacij ter pogoji in merila za določanje reprezentativnosti sindikatov na posameznih ravneh."
7,"Zakon ni obsežen, ima samo 17 členov."
37,"Med drugim pa ni obsežen tudi zato, ker temelji na spoštovanju načel sindikalne svobode in noče v ničemer posegati, in tudi mi menimo, da v ničemer ne posega v ustanavljanje, organiziranje in pa v delovanje sindikalnih organizacij."
43,"Deponiranje statutov, ali pa drugega temeljnega akta sindikata, ki je določeno za pridobitev lastnosti pravne osebe sindikata, je v primerjavi z registracijo ali pa z evidentiranjem sindikata, ki ga ponekod zahtevajo, najmanj omejujoč in formalno tudi najmanj zahteven in pa najmanj zavezujoč postopek."
21,"Tudi naloge oziroma pristojnosti reprezentativnih sindikatov so določene tako, da le-tem dajejo posebne pravice, hkrati pa ne omejujejo možnosti njihovega delovanja."
33,"V zvezi s tem bi rada opozorila na razprave, ki so se pojavile oziroma na pomisleke v teh razpravah, da je 6. člen, ki opredeljuje vsebino dela reprezentativnih sindikatov, preskop in pa nepopoln."
37,"Moram poudariti, da je člen namenoma oblikovan tako, da opredeljevanje vsebine dela reprezentativnih sindikatov prepušča posebnim predpisom, ki se bodo še oblikovali oziroma so delno že oblikovani in delno že govorijo o vlogi in pristojnostih reprezentativnih sindikatov."
20,"Tako npr. zakon o delovnih razmerjih zahteva sodelovanje sindikatov pri pripravi in sprejemu programov razreševanja, ko gre za presežne delavce."
13,"Zahteva mnenje sindikata takrat, ko se govori o uvedbi nočnega dela za ženske."
20,"Potem predpisi s področja pokojninskega, invalidskega zavarovanja govorijo o mnenju, ki ga mora sindikat dati pri uvedbi benificirane zavarovalne dobe."
29,"Zakon o zaposlovanju pozna poseben upravni odbor republiškega zavoda za zaposlovanje, ki bo sestavljen tripartitno, v katerega bodo imenovani tudi predstavniki delavcev in te delavce naj bi imenoval sindikat."
10,Zelo podobno bo tudi v novi organizaciji novega pokojninskega zavoda.
22,"Skratka, to je vse vloga, ki jo bodo ti reprezentativni sindikati imeli po posameznih predpisih, po posameznih zakonih na teh posameznih področjih."
32,"Prav tako mislim, da bo treba ali že z ustavo ali vsaj potem s skupščinskim poslovnikom urediti vprašanje nastopanja sindikatov, reprezentativnih sindikatov v republiški skupščini, njihove vloge pri predlaganju, pri sprejemanju zakonov."
60,"Skratka, menimo, da je ta opredelitev, kot je v 6. členu dana, da reprezentativni sindikati sodelujejo v organih, ki odločajo o vprašanjih ekonomske in socialne varnosti delavcev, kadar tako določajo predpisi, ustrezna; recimo, tudi iz vseh teh razlogov in vseh teh primerov, ki sem jih prej probala skozi zakonodajo navajati in bi jih v tej obliki tudi dali v zakon."
25,"V zakonu je za vse ravni in pa postopke, v katerih na z zakonom določenem področju odloča upravni organ ali pa organizacija, določeno sodno varstvo."
54,"To pomeni, kadar nekdo odloča o tem, ali je nek sindikat reprezentativen na nivoju organizacije, je v osnutku zakona izrecno določeno sodno varstvo pred sodišči, ki so pristojna za delovne spore, medtem ko pa je na sklep upravnega organa glede določitve reprezentativnosti sindikatov na drugih ravneh zoper te odločitve je pa možen upravni spor."
29,"Tako, da tudi skozi to je zagotovljeno neko varstvo, da ne bi prišlo do tega, da država, ali pa nekdo priznava ali pa ne priznava sindikata prek določenih kriterijev."
21,"Zakon naj bi pričel relativno kmalu veljati, v 8 dneh po objavi v Uradnem listu, to kar je običajno uveljavitveni rok."
32,"Mi smo predlagali združitev faz, saj smo to že preje v dnevnem redu povedali, zato, ker mislimo, da je problematika dosti aktualna in so bile zahteve takšne, da naj to čimpreje uredimo."
2,Hvala lepa.
3,"Hvala, gospa namestnica."
5,Želijo poročevalci delovnih teles besedo?
1,Ne!
3,Potem pričenjam razpravo.
3,Kdo želi razpravljati?
9,"K razpravi se je prva prijavila Alenka Orel, prosim!"
20,"Predstavnike sindikalnih organizacij prosim, da bi pač povedali tisto, kar imajo, ne pa da ponavljajo tisto, kar smo že prebrali."
4,Hvala lepa za besedo.
6,"Alenka Orel, Konfederacija novih sindikatov Slovenije."
50,"Torej, mi imamo predvsem pripombe na 2. poglavje, na pridobitev reprezentativnosti sindikatov, in sicer prvič smo že dali pripombo na ime, torej pridobitev največje reprezentativnosti sindikatov, ne pa reprezentativnosti, predvsem zato, ker reprezentativni so vsi sindikati, vsi sindikati pač lahko ščitijo interese delavcev, vendar imajo najbolj reprezentativni sindikati posebne pravice."
25,"No te posebne pravice, zaradi katerih naj bi bil v bistvu sprejet ta zakon, so zelo skope, kot je že rekla predstavnica Ministrstva za delo."
29,"Opredeljene so v 6. členu, kjer piše, da reprezentativni sindikati sami sklepajo kolektivne pogodbe in sodelujejo v organih, ki odločajo o vprašanjih, in še to kadar tako določajo predpisi."
30,"Torej, v bistvu, če bi bilo samo zaradi tega, potem je ta zakon povsem nepotreben, kajti zakon zaradi samega imena, zato, da nekdo pridobi ime največje reprezentativnosti, nima nobenega pomena."
32,"Zato smo Izvršnemu svetu predlagali, katere pravice naj bi se tukaj dopisale, kajti nekaj pravic v zakonu o združenem delu, nekaj pravic v Ustavi, to je zopet, mislim, nadaljevanje nekdanjega načina dela."
12,"Torej, katere so še tiste pravice, ki naj bi bile tukaj upoštevane?"
31,"Predvsem pravica do proglasitve stavke in obveznost do oblikovanja stavkovnih skladov, kajti samo najbolj reprezentativni sindikati imajo potem to pravico, da lahko razglasijo tako imenovano splošno stavko, če je to potrebno."
40,"Potem je pravica do zastopanja delavcev na mednarodnem področju, zlasti pred organi mednarodne organizacije dela, potem so to pravice do primarnih pogajanj pri sklepanju kolektivnih pogodb; kajti veste, da obstajata dve fazi pogajanj, to so primarna pogajanja in pa sekundarna."
19,"Torej, da najbolj reprezentativni sindikati lahko sprožijo postopek za spremembe tako splošne kolektivne pogodbe kot tudi ostalih kolektivnih pogodb."
29,"Potem so to npr. monopoli pri predlaganju volilnih list v delavska predstavništva; seveda, ko bo urejeno z zakonom o soupravljanju, ki ga Izvršni svet tudi že zelo dolgo pripravlja."
46,"No, kar se tiče pravice do sklepanja kolektivnih pogodb: pravico za sklepanje kolektivnih pogodb imajo vsi sindikati, tako tisti, ki so reprezentativni in tisti, ki so najbolj reprezentativni, s to razliko, da reprezentativni sindikati sklepajo pogodbe z delodajalci, ki pa veljajo samo za člane tistega sindikata."
10,Potem k 7. členu: v 7. členu se uvajajo ravni.
40,"Torej Neodvisnost nasprotuje uvajanju ravni reprezentativnosti in predlaga, da so najbolj reprezentativni sindikati, ki so na nivoju republike; panožni sindikati, ki so sestavni del konfederacije ali pa zveze, so potem najbolj reprezentativni tudi na nivoju panoge in pa v podjetju."
1,Zakaj?
13,"Utemeljujemo s tem, da bi se na ta način seveda pojavila velika zmeda."
46,"Teh reprezentativnih oziroma najbolj reprezentativnih sindikatov bi bilo naenkrat sto, dvesto in bi se tudi smisel tega zakona naenkrat porušil zaradi tega, ker v bistvu je ta zakon posledica sindikalnega pluralizma, ki se v marsičem seveda razlikuje, in vemo v čem se razlikuje s sindikalnim unitarizmom."
30,"Pojavila se je sedaj kopica sindikatov, ki se razlikujejo tako glede na različno ideologijo kot seveda glede različnih poklicev, vendar je treba urediti področje sodelovanja sindikatov z državo in delodajalci."
1,Zakaj?
54,"Zato, ker je zelo nujno, posebno v teh perečih časih, čimvečje poenotenje ali vsaj usklajevanje nekaterih skupnih interesov, ki jih ne morejo zastopati vsi, temveč le nekaj teh najbolj reprezentativnih sindikatov, ki jim daje država določeno število taksativno naštetih pravic, ki jih imajo samo ti - in seveda zato predpisuje določene kakovostne in količinske vidike."
10,"No, nekatere izmed njih smo dali tudi v naših pripombah."
9,"Kar se tiče kriterijev za pridobitev reprezentativnosti, so nepopolni."
50,"Imamo tudi na te, ki so tukaj navedeni, pripombe, namreč na tretjo alineo, kjer piše, da so tisti sindikati, ki so demokratični in uresničujejo svobodo ustanavljanja in včlanjevanja v sindikate; kar je preozko, kajti demokratičnost se mora potem nadaljevati tudi v času delovanja in seveda uresničevanja članskih pravic in obveznosti."
16,"Potem imamo pripombo na drugo alineo, kjer piše, da so neodvisni od delovanja države in delodajalcev."
34,"Mislim, da so še kako odvisni od države in delodajalcev, pač pa so neodvisni od države in delodajalcev v smislu financiranju, da niso tako imenovani rumeni sindikati, se pravi, da jih država še sofinancira."
29,"Torej to, ""od delovanja"", se pravi, se mora črtati, kajti v naši družbi se mora uresničiti tripartitni sistem, torej: delodajalec - država - sindikati, ki seveda sodelujejo pri uresničevanju določenih ciljev."
6,"No, tukaj manjkajo še drugi kriteriji."
20,"Najprej kriterij, kateri sindikati so potem seveda reprezentativni v smislu organiziranja, kajti konfederacije in zveze so sestavljene iz panožnih sindikatov."
14,"Mi predlagamo, da so tisti, ki imajo, recimo, organiziranih vsaj šest, sedem panožnih sindikatov."
12,"To ne bi razlagala, ker je potem to že teorija sindikalnega organiziranja."
35,"Potem imamo pripombe na 10., 11. in 12. člen, kjer se govori zopet o ravneh, vendar poleg tega se tukaj še navaja številčnost, da mora biti v določenem sindikatu včlanjenih najmanj 20% delavcev v panogi."
6,Tu je bil verjetno narejen lapsus.
43,"Če vemo, koliko delavcev od vseh zaposlenih je včlanjeno, recimo, v najbolj organiziranih zapadnih državah, kot recimo v Nemčiji, kjer je včlanjenih nekje 30, 40%, da ne govorimo o Franciji, ki ima štiri najbolj reprezentativne sindikate, včlanjenih je pa samo 14% vseh zaposlenih."
16,"Torej, ne rečem, da ne bi bilo potrebno uvesti kriterij številčnosti, vendar nikakor ne tako visok."
14,"Recimo v Italiji, kjer imajo 3 najbolj reprezentativne sindikate, je ta kriterij nekje 5%."
11,"Mislim, da bi bil v tem okviru lahko tudi tukaj vpeljan."
19,"Imamo pripombe na 13. člen, kjer piše celo to, da organizacija lahko prizna kot reprezentativen ta in ta sindikat."
18,"Mislim, da je bil tukaj narejen zopet en velik lapsus, kajti organizacija se v to ne sme mešati."
44,"Mi sedaj strogo ločimo med delodajalci in pa sindikati, kjer ima seveda sindikat pravico, da sam odloča, kako se bo organiziral oziroma delavci imajo pravico, kako se bodo sindikalno organizirali, organizacija pa tukaj nima nobene pravice priznavati, kateri sindikat je reprezentativen oziroma ni reprezentativen."
14,"Na 1. in 3. poglavje nimamo bistvenih pripomb, tako da bi s tem končala."
56,"In še enkrat: mi smo za to, da gre ta predlog skozi normalni trifazni postopek, ne po skrajšanem postopku, ker mislimo, da ga je treba še vsebinsko zelo dopolniti in da je treba resnično sestaviti skupino, ki se bo tukaj strokovno dotaknila tega problema in pogledala, kako so stvari zakonsko urejene npr. v Franciji in Italiji."
2,Hvala lepa.
4,Kdo želi naprej razpravljati?
3,Ni več razpravljalcev.
3,Potem bi zaključil.
3,"Prosim, kdo še?"
4,Nimam nič napisano tu.
5,"Vas smem vprašati, kdo ste?"
4,Drugič se preje prijavite.
33,"Čeprav ste stališča Zveze svobodnih sindikatov Slovenije do tega zakona prejeli in iz njih lahko tudi razbrali, da Zveza svobodnih sindikatov Slovenije nasprotuje zakonskemu urejanju sindikatov, želim k temu podati čisto kratko obrazložitev."
44,"Najprej seveda hočem povedati to, da tudi ta zakon, ki je predložen, seveda ne ogroža eventualne reprezentativnosti Zveze svobodnih sindikatov Slovenije, kljub temu pa smo mnenja, da je področje sindikalnega razvoja in sindikatov v Sloveniji prepustiti predvsem naravnemu procesu, ne pa kakršnikoli zakonski prisili."
46,"Da zakon za mnoge sindikate v slovenskem prostoru pomeni omejevanje svobode njihovega delovanja, verjetno ni potrebno posebej razlagati, saj se že z določilom, da kolektivne pogodbe lahko sklepajo le reprezentativni sindikati, omejuje mnogim sindikatom izvrševanje ene od osnovnih funkcij, ki so v interesu članstva posameznega sindikata."
49,"Tu, na tej točki seveda prihaja zakon tudi, po našem globokem prepričanju, v direktno nasprotje s konvencijo mednarodne organizacije dela o kolektivnih pogajanjih, ki pravi, da je treba v pogajalskem procesu omogočiti tako vsem delodajalcem, kot vsem skupinam delavcev, da sodelujejo v pogajalskem procesu in tudi sklepajo kolektivne pogodbe."
80,"Seveda se s tem v zvezi postavlja vprašanje, kateri delodajalec se bo pogajal s sindikatom na nivoju neke organizacije, podjetja, ki ima na svoji ravni organiziranosti akcijsko moč in pa moč v članstvu, po tem zakonu pa naj bi imel recimo status reprezentativnosti, kateri delodajalec bo potem sploh pristopil k pogajanjem s takim sindikatom, če ta po zakonu ne bi imel statusa reprezentativnega sindikata, ima pa recimo velik procent ali pa veliko večino zaposlenih v konkretni organizaciji v svojem članstvu."
30,"Slišali smo prej tudi predlog enega delovnega telesa Skupščine, da naj bi se dobili skupaj, torej sestali skupaj predstavniki vlade, zbornice in pa sindikatov, da bi eventualno uskladili svoja stališča."
48,"Naše mnenje je, da bi bilo to predvsem potrebno takrat, ko se je sploh pričelo pogovarjati o tem, če zakon naj bo ali ne, in pa kakšen zakon naj bo, ne pa sedaj, ko imamo zakon že v skupščinski proceduri in celo združen na prvo in drugo fazo."
15,"Sedaj dejansko prihajamo do pobude, da bi se sestali sindikati, vlada in pa gospodarska zbornica."
53,"V sklicevanju na francosko in italijansko zakonodajo obstaja v obrazložitvi k temu v zakonu - zanimivo je, da se sploh ne omenjajo ne nemška, ne avstrijska, ne belgijska, ne angleška, ne švedska in mnoge druge zakonodaje, kjer imajo ali pa so v preteklosti imeli sindikalni pluralizem in nikoli niso z zakoni urejevali vprašanja sindikata."
13,"Tudi sami vemo, do kakšne stopnje sindikalnega organiziranja so v teh državah prišli."
37,"Celo se dogaja, torej nemški sindikati so nam konkretno rekli: ne dovolite, da vam država z zakoni ureja ta področja, in pri tem tudi nakazovali nekatere negativne primere iz zahodne Evrope, med njimi predvsem tudi francoski primer."
15,"Če konkretno pogledamo francoski primer, ki je eden od tistih, na katerega se predlagatelj sklicuje."
34,"V Franciji je država najprej imenovala z imenom in priimkom reprezentativne sindikate; nato je šla prilagajati kriterije tem sindikatom; danes je pa proces, ko dejansko ugotavljajo in ukinjajo te zakone s področja reprezentativnosti sindikatov."
10,Nam pa danes služi to kot izhodišče za pripravo zakonodaje.
36,"Skratka, v svobodnih sindikatih smo mnenja, da je kriterij za priznavanje pogajalskega partnerja predvsem akcijska in pa številčna moč sindikata na ravneh, na katerih se pač vzpostavljajo ti pogajalski odnosi, nikakor pa ne kakršnakoli zakonska prisila."
20,"Ob tem sem prepričan, da bo ob eventualnem sprejemu takšnega ali podobnega zakona praksa v bližnji prihodnosti tudi to dokazala."
26,"Predlagatelj v oceni stanja in razlogih za izdajo zakona ugotavlja med ostalim, da se je pokazalo, da ni več mogoče, da delavske koristi zastopajo vsi sindikati."
24,"Verjemite mi, da bodo o tem odločali predvsem tisti člani teh posameznih sindikatov, nikakor pa ne predlagatelj tega zakona, kdo lahko zastopa njihove interese."
7,Na koncu samo še glede 13. člena.
28,"Avtomatizem reprezentativnosti od nivoja republiškega, torej zveze ali konfederacije do podjetja - danes imamo v praksi mnogo sindikatov podjetij, ki so zelo močni, pa niso povezani v te konfederacije."
29,"Mislim, da bi bil nonsens, da jih na ta način izločamo in da onemogočamo, da se jim lahko prizna reprezentativnost, čeprav so najštevilčnejši in najmočnejši sindikat v posameznem podjetju."
21,"To po našem globokem prepričanju vsaj v praksi niti slučajno ne bi zdržalo, tudi če bi eventualno zakonska dikcija taka ostala."
1,Hvala.
8,"Besedo ima Nataša Belopavlovič, namestnica ministra za delo."
5,Samo nekaj bi rada pojasnila.
20,"Ne mislite, da smo popolnoma sami začeli pripravljati ta zakon, kar bi sedaj, glede na to izvajanje, lahko tako izzvenelo."
30,"Ko smo začeli zakon delati, smo poklicali predstavnike vseh sindikatov, ki so sedaj bolj masovni ali ki bi jih lahko nekako po teh bodočih kriterijih tudi že kot reprezentativne upoštevali."
5,Ti pogledi so strašno različni.
9,Zato je zakon v nekem smislu tudi precej kompromisen.
5,Mi nimamo nič proti temu.
21,"Upoštevali bomo tudi to, kar so nam odbori naložili, da se še enkrat vsi skupaj usedemo: predstavniki zbornice, sindikatov in države."
6,"Samo, mi smo skupaj že sedeli."
1,Hvala.
25,"Tudi mi v zboru smo zahtevali, da se te zadeve uredijo, ker je situacija postajala od seje do seje vedno težja in vedno bolj nemogoča."
6,Jaz nimam nič proti gospe Belopavlovičevi.
23,"Imamo pa že velikokrat zelo slabe izkušnje z vlado, da reče, ja, se bodo vsedli in zmenili; potem pa je to že dovolj."
11,"Če se vsedemo skupaj, še ne pomeni, da smo kaj rešili."
11,"Lahko se vlada desetkrat vsede skupaj, potem pa svoje goni naprej."
26,"Namreč, jaz tukaj opozarjam vlado, da je izjemno kratkovidna politika in pogubna tudi za samo vlado, predvsem pa pogubna za vse nas, kar je dosti hujše."
6,"Če vlada pade, ni nič hudega."
29,"To, da se hoče sindikate za kazen, ker naj bi bili nekateri sindikati - bivši rdeči sindikati itd., da se hoče s tem sindikalno gibanje omejevati, ga uničiti in streti."
16,"Če tukaj ne bo enega ravnotežja med temi tremi stranmi, potem bo za vse skupaj slabo."
16,"Zato bi jaz priporočil vladi, naj ravna razumno, v svojo korist in v korist vseh nas."
1,Hvala.
10,"Oprostite, če bom postavil eno čudno, morda celo naivno vprašanje."
4,"Namreč, nekaj ne razumem."
10,"Prioritetna naloga sindikata je, da varuje in ščiti interese delavcev."
5,Zakaj potem toliko ur sindikatu?
4,: Tukaj nimate kaj polemizirati.
13,"Če ni več kaj s strani poslank in poslancev, bi jaz zaključil razpravo."
27,Predlagal bi dva sklepa oziroma en sklep z dvema točkama: Zbor združenega dela Skupščine Republike Slovenije sprejema predlog za izdajo zakona o reprezentativnosti sindikatov z osnutkom zakona.
9,Predlog zakona naj pripravi Izvršni svet Skupščine Republike Slovenije.
26,"Pri pripravi predloga zakona naj predlagatelj prouči in ustrezno upošteva stališča, mnenja in pripombe delovnih teles skupščine, pripombe in stališča delegatov in pripombe in stališča sindikatov."
6,Želi o tem sklepu kdo razpravljati?
2,Ugotovimo prisotnost!
4,Koliko vas je za?
3,Je kdo proti?
4,Se je kdo vzdržal?
9,"Ugotavljam, da je zbor sklep sprejel z večino glasov."
7,Sedaj prehajamo na 6. točko dnevnega reda.
22,"Preden pričnemo s to točko dnevnega reda, bi predlagal, da imenujemo skupno komisijo za uskladitev faze pri predlogu zakona o socialnem varstvu."
27,"Vi ste slišali, da je to neusklajeno in bi predlagal, da bi naši člani komisije bili: Anka Osterman, Andrej Murn, Marija Lončar, Angelca Žirovnik in Roman Jakič."
6,Kdo je za ta predlog komisije?
3,Je kdo proti?
4,Se je kdo vzdržal?
0,.
9,"Ugotavljam, da komisijo imamo in lahko pričnemo z delom."
18,Prehajamo na 7. TOČKO DNEVNEGA REDA - REALIZACIJA KRATKOROČNIH IN DOLGOROČNIH UKREPOV ZA IZBOLJŠANJE GOSPODARSKEGA STANJA V REPUBLIKI SLOVENIJI.
8,Pisnih gradiv v zvezi s točko nismo prejeli.
19,"Ustno nam bo o teh problemih in realizaciji poročal podpredsednik Izvršnega sveta Skupščine Republike Slovenije, gospod dr. Andrej Ocvirk."
33,"Rad bi vse poslanke in poslance ter seveda tudi vse novinarje opozoril, da imamo sklepe, ki smo jih prejeli že 31.7.1991, s katerimi smo obvezali Izvršni svet, da nam sproti poroča o tem."
9,"Tako, da bi pač čimprej izplavali, ne pa potonili."
7,"Gospod Andrej Ocvirk, podpredsednik Izvršnega sveta, prosim."
6,"Spoštovano predsedstvo, spoštovane poslanke in poslanci!"
24,"Mi smo konec avgusta predložili pismene materiale oziroma poročilo - seveda takrat me ni bilo tu - danes, ko pa pismenih materialov ni, sem pa tukaj."
46,"Vi ste sprejeli sklepe na tem zboru in glede na to, da je analizo poslovanja delala zbornica, Služba družbenega knjigovodstva, pa tudi druge inštitucije, bi jaz odgovoril samo na sklepe, ki so bili sprejeti v okviru tega programa v vašem zboru in na realizacijo teh sklepov."
10,V točki 4. sklepov se zahteva reševanje problemov vojne škode.
46,"Tu ste sprejeli zakon, sredstva se zbirajo in tudi komisija, ki dela na tem področju, ta sredstva, v skladu z merili, ki so bila sprejeta, nakazuje na prizadete občine oziroma prizadete pravne osebe, tako da to funkcionira mogoče celo boljše, kot je takrat v času poplave."
70,"Vprašanje zamudnih obresti za nepravočasna plačila, ker so bili odloki sprejeti, ta problem še ni rešen, prvič zaradi tega, ker pri teh plačilih to niso zamudne obresti, ampak so kazenske obresti; drugič zato, ker se tukaj pripravljajo spremembe, in tretjič, obresti so že tako visoke, da jih danes nihče ne akceptira, ampak glede na inflacijska gibanja, glede na sklepe upravnih odborov bank, so obresti, vemo kakšne, tržne 240 do 260%."
19,"Vprašanje izterjave nereguliranega poslovanja pri davkih, recimo les, siva ekonomija in tako dalje, na tem Ministrstvu za finance deluje."
40,"To so težke rešitve glede na to, da sistem ni enoten na celem prostoru in je, recimo, samo pri vprašanju lesa narejeno več poskusov, kako kontrolirati črno prodajo lesa, vendar se zadeva v okviru obstoječega pravnega sistema praktično ne da."
8,Mi moramo sprejeti nov zakon o davčni upravi.
11,Na osnovi novega zakona bomo te stvari poskušali poenotiti in regulirati.
8,Zakon se pripravlja in bo prišel v parlament.
8,Vprašanje znižanja realnih obrestnih mer na evropske razmere.
52,"Treba je povedati, da smo bili v tem prehodnem obdobju v konceptu oziroma po brionski deklaraciji v okviru monetarnega sistema Narodne banke Jugoslavije, v kolikor smo lahko bili, da so se obresti oblikovale v okviru tega zakona o Narodni banki Jugoslavije in da so se obresti formirale v obliki tržnih obrestnih mer."
22,"Te tržne obrestne mere pa vemo, kakšne so, da banke trdijo, da je četrtino plasmanov sigurnih, nerizičnih, da je tričetrt plasmanov rizičnih."
7,Verjetno se lahko pogovarjamo o drugem procentu.
12,Zaradi tega se za te rizične plasmane obremenjuje tudi drugi del gospodarstva.
39,"Tu gre v bistvu za enotno sanacijo gospodarskega sistema in tudi za pristop k novemu sistemu centralne banke in vodenja bančnega sistema, ki naj bi se začel osmega naslednji mesec, ko lahko potem zastavimo lastno politiko na tem področju."
3,Vprašanje realnega tečaja.
38,"Tu mislim, da smo realni tečaj z sistemom EDP približno pripeljali v okvire realnega tečaja, čeprav danes, ko se po celi Jugoslaviji, po vseh republikah in v zvezi tiskajo dinarji, je praktično težko reči, kaj je realni tečaj."
55,"To se pravi, odraz cene tečaja oziroma cene edp-ja na borzi, je sigurno eden izmed teh ukrepov, ki pa še vedno nima prave valorizacije zaradi tega, ker edp ni povezan s plačilom, z možnostjo plačila v tujino, in sicer promtnim, ampak po odloku morajo s koncem septembra banke poravnati svoje obveznosti, stare obveznosti do tujine."
14,"Ukinjene so bile dajatve za široko potrošnjo, potem je bil stimulativni odkup deviz urejen."
18,Mi smo poleg edp-ja določili še določeno margino za odkup deviz na prostem trgu za odkup menjalniških deviz.
29,"Ta del je bil namenjen za funkcioniranje deviznih rezerv, tako da smo v tem kontekstu sedaj praktično odkupili in formirali devizne rezerve v višini nekaj čez sto milijonov mark."
47,"Problematika kreditiranja izvoza in uvoza opreme še obstoja, ker se pripravlja koncept zavarovalne institucije ala Jubmes oziroma Hermes, vendar se pripravlja, da bi v prihodnjem obdobju zavarovanje šlo prek države, dokler se ta institucija kot taka ne formira oziroma nima svojih sredstev, da lahko daje te garancije."
28,"Bilo je narejeno okrog promocije slovenskega gospodarstva, predvsem v Nemčiji so bile te promocije s strani gospodarske zbornice, pa tudi Izvršnega sveta, parkrat, dvakrat, od zbornice trikrat, realizirane."
74,"Tu pride do izraza vsa problematika, ki kljub določenim problemom, ki so rešeni, pride na dan: problem zavarovanja plačil in sprostitev zavarovanja političnega rizika od zavarovalnih hiš, ki je bila v septembru in avgustu realizirana, in sicer je najprej sprostil to Hermes, potem Sace v Italiji in tudi Kontrol banka v Avstriji; tega še ni sprostil Kofes, tako da naša podjetja si svoje izvozne posle, avanse, kreditne linije normalno zavarujejo preko sistema slovenskih bank."
13,"Seveda so pa tu določeni problemi, ki so ga sami nemški podjetniki povedali."
24,"Problemi so v tem, da obstoječe poslovne vezi funkcionirajo, za nove poslovne vezi pa recimo preverjanje bonitete proizvajalca včasih traja tudi do šest tednov."
17,"Vprašanje razgovora z drugimi republikami okrog plenitve slovenskega premoženja, zagotavljanja plačilnega prometa; tu se stvari še zaostrujejo."
95,"Treba je povedati, da je zaradi vojne na Hrvaškem praktično onemogočen promet z jugom bivše Jugoslavije ali pa Jugoslavije, da te vezi potekajo preko Avstrije, Madžarske in Srbije, da pridemo celo v Bosno, da nam tu dela velike težave tudi Republika Hrvaška, ker ne pusti nobenega prometa čez Republiko Hrvaško, da imamo blokiranih 400 vagonov blaga v Hrvaški in da se te stvari okrog tranzita, ki je pač ključen za povezavo z jugom in tudi bližnjim vzhodom, zelo otežkoča in da so stroški tega tranzita, če gremo preko Avstrije, Madžarske, praktično dvakrat večji kot normalno."
10,Slovenske železnice oziroma transportne organizacije so brez pravih rezultatov poslovanja.
5,Vprašanje udeležbe v primarni emisiji.
111,"Tu je treba povedati, da smo kljub temu, da nas Narodna banka Jugoslavije ni sprejela v sistem, v Sloveniji emitirali primarno emisijo v skladu s projekcijo, ki je bila postavljena v Beogradu, preko SDK Slovenije, da smo emitirali denar v skladu s to projekcijo, da je bila kontrola Narodne banke Jugoslavije in da je to ugotavljala ter tudi zapisniško ugotovila, da ni bilo tu narejenega nobenega vdora v monetarni sistem in da je v bistvu na svetu guvernerjev v istem zapisniku ugotovila, da se pa to ne izvaja v drugih republikah, pa tudi v zvezi ne, ker se primarna emisija koristi v namene, ki niso predvideni z zakonom oziroma z odloki."
49,"Tu lahko povemo, da je bančni sistem bil likviden, da se ta primarna emisija ni koristila, da je bilo celo dosti problemov oziroma pritožb, zakaj se ne koristi za kmetijske namene, ker vemo, da je to dovoljeno, ampak mislim, da je bila tudi na komisiji že razprava okrog tega."
7,Informacija iz Narodne banke - finance so šle.
13,"Mi smo v okviru republiških rezerv poskušali največ, kar se je lahko koristilo."
19,V bistvu smo koristili verjetno 90% vseh možnosti za koriščenje primarne emisije za formiranje rezerv oziroma za kmetijske izdelke.
29,"Pokrivanje salda terjatev s Sovjetsko zvezo in Irakom, se pravi, z Irakom in namen iz primarne emisije ni bilo možno realizirati, medtem ko se okrog Sovjetske zveze stvari zaostrujejo."
52,"Določene stvari so bile realizirane in dogovorjene v okviru Narodne banke Jugoslavije, in sicer tako, da se, recimo, pri uvozu energetskih surovin 60% plača v konvertibili, 40% v kliringu; da kliring funkcionira, da imamo v bistvu sedaj nekaj odločb v letošnjem letu, in sicer, da gre to še preko Narodne banke Jugoslavije."
37,"To pomeni, da za uvoznike stvari funkcionirajo, za izvoznike pa je zaenkrat - to funkcionira od 15.septembra - vprašanje, kajti tisti del, ki gre v konvertibili, se del plača v Rusijo, del gre pa za poplačilo naših izvoznikov."
38,"Mislim, da se bomo morali dogovoriti, da ta del po 8. ne bo šel preko Narodne banke Jugoslavije, ampak da bomo to poskušali na drug način realizirati oziroma zagotoviti, da bodo naši izvozniki lahko na tem tudi participirali."
2,Družbene dejavnosti.
14,V družbenih dejavnostih je bil velik problem okrog zbiranja potrošnje sredstev v družbenih dejavnostih.
34,"V monetarni masi je bilo letos za družbene dejavnosti namenjeno 20% manj kot prejšnja leta, glede na prilive; indeksi potrošnje družbenih dejavnosti so bili v bistvu 108, ko so bili v drugih dejavnostih 135%."
57,"Zaradi tega smo v zadnjih dneh oziroma lahko rečemo v zadnjih 14 dneh je bilo dogovorjeno, da se obseg sredstev, ki so bila zbrana za družbene dejavnosti, v bistvu nameni za te dejavnosti, da je ta obseg bil sedaj povečan za 38% in da se pri uskladitvi proračuna z inflacijo ta del za družbene dejavnosti maksimalno poveča."
24,"In mislim, da je bil indeks 38%, tako kot za ostale oziroma več kot za ostale dejavnosti, kjer je v bistvu v povprečju 10%."
1,Hvala.
1,Hvala.
29,"Preden bi pričeli z razpravo, bi predlagal, da bi - tako kot je običaj v našem zboru - imenovali skupino delegatov, ki bi spremljala razpravo in predlagala zboru stališča in sklepe."
41,"Te sklepe bi potem lahko sprejeli v nadaljevanju naše seje, za katero pač predvidevamo, da bi bila danes teden - tako kot smo se dogovorili - in bi predlagal naslednjo skupino delegatov: Franc Grašič, Marjan Starc, Jože Arzenšek, Rudi Moge in Andrej Murn."
5,Želi o tem kdo razpravljati?
5,Kdo je za to skupino?
3,Je kdo proti?
4,Se je kdo vzdržal?
6,"Ugotavljam, da je delovna skupina imenovana."
6,"Predlagam, da sedaj začnemo z razpravo."
6,Prvi se je prijavil Boštjan Kovačič.
4,"Spoštovani predsednik, spoštovani delegati!"
40,"Glede na to, da za to točko dnevnega reda nismo dobili posebnega gradiva in mislim, da niti ni potrebno, ker teh diagnoz v kontekstu polletnih rezultatov, ali v nekaterih sredinah tudi 7-mesečnih rezultatov, vemo, kakšno je stanje v slovenskem gospodarstvu."
6,"Lahko bi rekli, da je katastrofalno."
29,"Pustimo številke ob strani - vemo, kakšne so razmere, izgube, akumulacije v Sloveniji v posameznih regijah, likvidnostne in podobne težave - jaz bi ob tem uvodu gospoda Ocvirka predvsem izpostavil sledeče:"
8,"Vemo, da nas praktično ekonomska vojna šele čaka."
34,"Izteka se ta dan moratorija - 7. oktober, in naj v ilustracijo povem majhno anekdoto ali poslovno srečanje, ki sem ga doživel danes ob 9. uri dopoldne v vili ""Bled"" z ameriškim poslovnežem iz GeneralMotorsa."
13,"Prvo, kar me je vprašal, je bilo: kako boste vi sprejeli lastninski zakon."
26,"Rekel je sledeče: če boste vztrajali na podržavljanju in na saniranju v kontekstu socialnega pristopa našega gospodarstva, temu primerno se bo ameriški biznis obnašal do vas."
40,"Da je on v tem trenutku sploh v Sloveniji, to veliko pomeni iz preprostega razloga, ker vemo, da spadamo v rizičnost najvišjega ranga in je bilo celo priporočilo ameriškega State Departmenta, naj Američani ne hodijo v Evropo oziroma v Slovenijo."
6,To je ena velika vsebinska opazka.
18,Pač ta diskusija o tem paketu nas čaka danes teden in o tem ne bi dajal svojih komentarjev.
30,"Morda je ta komentar predvsem v tem kontekstu, je rekel, da imajo priporočilo Ameriškega State Departmenta, da ameriški biznis gre nasproti Sloveniji in mi je celo pokazal kopijo v angleščini."
26,"In celo na tej kopiji piše, v kolikor bo šel ta proces v Sloveniji v smeri privatizacije, lahko pričakujemo ameriško priznanje med 8. in 19. oktobrom."
31,"Jaz sem bil tu velik pesimist in mu nisem verjel, ampak to mi je ilustriral in pokazal, dokumentiral s priporočilom State Departmenta, ki ga imajo ameriški biznismeni, ko gredo na pot."
3,Zakaj to odpiram?
25,"Iz preprostega razloga, ker z vsem spoštovanjem, ob vsem tem danes gospod Ocvirk ni kaj veliko rekel, kako se v finišu pripravlja ta lastninski paket."
29,"Znano je, da se gospod Ocvirk modro postavlja v distančno pozicijo, previdno pozicijo, kar mu štejem za dobro, ob vseh teh diskusijah, ki se pojavljajo okrog tega lastninskega paketa."
16,"Tako bi rekel sledeče: boniteta, referenca Slovenije kot dežele z najvišjo stopnjo rizičnosti - vemo, kakšna je."
6,"V kakšnem stanju je, tudi vemo."
50,"Tudi bančni sistem, o katerem je gospod Ocvirk govoril, ki je velika zavora v smislu suportiranja še tiste zdrave slovenske ekonomije, ko z oderuškimi obrestmi bančni sistem še tisto zadnjo akumulacijo, ki obstaja, veže na sebe, ki pa se ne obnaša kot poslovna banka, ampak bolj kot lastnik določenega kapitala."
9,"Vemo pa, kakšne so strokovne usluge tudi nje same."
52,"Ko se v posameznih sredinah obračamo na banke, poskušajte elaborirati, pomagati v sanacijah posameznih podjetij, pomagajte s svojimi kadri, pač naletimo na neko blokado, ker nam po eni strani znajo soliti pamet, kako naj se denar plasira, ko ga pa poskušaš aktivno, neposredno vključiti v sanacijo posameznih firm, podjetij, pa tu zastanejo."
9,"Jaz ne bi nadalje diskutiral, ampak bom zelo konkreten."
58,"Gospoda Ocvirka neposredno izzivam, če lahko kaj več - glede na to, da sem trdno prepričan, da se Izvršni svet, posebno njegov resor, pripravlja na scenarij po 7. oktobru - in bi direktno in neposredno izzval podpredsednika, da nam o tem nekaj več reče - v smislu makro-ekonomije, ki se sedaj postavlja, bodisi monetarne politike, apoenov in ne vem še kaj."
27,"Mislim, da je ta zbor - vemo, kakšna je naša kadrovska baza oziroma socialna baza, od koder prihajamo - mislim, da smo vredni tega pojasnila oziroma nekaj več besed."
2,Hvala lepa.
2,Hvala lepa.
15,"Res je, da bomo to problematiko imeli na skupni seji vseh treh zborov v sredo."
18,"Ampak verjetno ne bo nič hudega, če bi danes prej slišali kakšen osnutek v zvezi s temi predlogi."
2,Izziv je.
4,Ali boš sedaj odgovoril?
5,"Nadaljujemo razpravo, kdo želi razpravljati?"
3,"Prosim, gospod Boštjančič."
17,"Današnjo točko smatram kot nadaljevanje tiste julijske razprave, če se ne motim, s katero se nisem strinjal."
16,"Ker je naš zbor izgledal kot zbor ljudi, ki so jamrali vsak s svojega delovnega mesta."
15,"Vsi smo gledali zelo mikro ekonomsko; vsak ima težave, vsak jih je prinesel v skupščino."
13,"Nič nismo slišali, kaj bi morali makro ekonomsko narediti niti z naše strani."
14,"Moram pa reči, da tisto, kar je vlada predložila, je bilo pa zelo slabo."
22,"Ni nudilo nič, razen obljub, da se bodo nekatere stvari naredile, ni pa treba nič obljubljati, ker je to bilo že prej."
39,"Da ne bom govoril v prazno, vam konkretno povem, da če se spomnite decembrskih sej, je bilo videti izredno debilno, ko sem spraševal gospoda Rojca in gospoda Kranjca, kaj bo naredila država glede davčne službe in glede inšpekcijskih služb."
11,"Oba sta ponovila iste sklepe, kako bo to vse v redu."
20,"V gradivu iz meseca julija imamo spet ponovno, kako bodo SDK in še ne vem kdo, naredil to in to."
21,"V skupščini naše občine imamo neprestane razprave o tem, zakaj nič ne naredimo glede davčnega sistema oziroma inšpekcij in davčnega sistema."
32,"Debate se že vlečejo, ljudje so nervozni, nekateri seveda uživajo, nekateri drugi, ki bi hoteli imeti neko pravno državo, so pa alergični na nemoč in smatrajo, da bodo to urejale občinske uprave."
19,"Mi smo takrat sprejeli zakonodajo, kjer je iz odgovorov jasno razvidno, da gre to v republiko in v vlado."
44,"Vlada do danes ni naredila nič in danes poslušam isto jamranje, ko pravimo: z lesom se ne da nič narediti, z grozdjem, ki se ga vozi po Jugoslaviji, po Sloveniji se ne da nič narediti, in z vsemi izdelki, takšnimi in drugačnimi, tudi ne."
50,"Dejstvo pa je, da se jaz v Italijo ne upam peljati enega koška, ki je vreden sto lir, brez dokumenta, ali pa mi Italijan ne upa nič dati brez potrdila, ki ga nalepi na izdelek, da je to brezplačen vzorec, brez vrednosti in tako naprej, da me policija ne ustavi."
10,"Pri nas je totalen nered, ki traja že devet mesecev."
22,"Ob isti priliki smo slišali, da je na razgovoru v Ministrstvu za finance tudi softwerska hiša iz tujine, ki bo to uredila."
15,"Mislim, da smo vsi v Sloveniji doma, in vemo, kaj je na tem področju urejeno."
1,Nič!
9,"Prosim popravite me, če ima kdo kakšne boljše podatke."
9,"Druga stvar, trdimo da bi morale banke biti drugačne."
50,"S tem se strinjam in bi prosil eno vladno mnenje, ali misli monopol bank še naprej podpirat ali jih misli še naprej zavarovati s kakšnim zakonom, ali mislite banke umikat v gospodarstva v neskončnost, tako da bo gospodarstvo propadlo in potem zakon sprejet, da bodo ostali sami v tej državi."
4,Če poslušamo izvozno gospodarstvo.
12,"Banka trdi, da kar je naredila na izvoznem gospodarstvu, je naredila banka."
24,"In sicer nam je dala 15%, Grašič pravi 28% za izvoz in devizno klavzulo, dočim imamo na pripravi izvoza obresti dvesto spredaj in zadaj."
14,"Nimamo na koga to dati, nimamo cen v izvozu, da bi lahko to naredili."
5,"Govorim zato, ker imamo propad."
13,"Končno so nekateri direktorji to sprevideli, da ne morejo več v Jugoslaviji prodajati."
5,Nekateri so to danes odkrili.
18,"Samo bi jih pa rad vprašal - vem, da nimajo moči kaj več narediti, ker morajo iti v izvoz."
15,"Samo priznamo, da stvari v izvozu ne tečejo tako enostavno in to traja toliko let."
13,Zaradi tega bi morala vlada pomagati z nekaterimi papirji in z nekaterimi institucijami.
16,"Slišim, da je Madžarska naredila izvozno banko, slišim o Turčiji, ki je naredila čisto konkretne ukrepe."
4,Kaj pa mi naredimo?
12,Banka daje iz svojega poslovnega sklada 15% do 28% in devizna klavzula.
7,"Tu je vse narejeno, kar je narejeno."
30,"To je za tiste, ki smo v izvozu, da bomo v doglednem času ""crknili"" ampak za tiste, ki pa mislijo iti, nimajo nobenih možnosti, da bodo naredili karkoli v izvozu."
34,"Prosim, govorim stvari, ki jih poznam in govorim tudi to, da v izvozu, kdor nima domače surovine, rudnika gline ali kaj podobnega, kdor mora jugoslovansko inflacijo, repromaterial plačevati, ne more v izvozu biti pozitiven."
41,"Izvoz je lahko pozitiven, če nekdo dela posel na višjem ali nižjem nivoju - to ni važno in to ni sramotna beseda in zato apeliram na vlado, da konkretno in hitro nekaj naredi, kar so druge države, ki rabijo izvoz, tudi naredile."
21,"Zaradi tega ne pristajam na to, da se ne da nič narediti in da se ni nič naredilo in tako naprej."
13,Konkretno banke - to spada v ta kontekst - v tem odloku vlade o EDP-jih.
3,Ne razumem nedoslednosti.
35,"V enem piše, da moramo edp dati tudi za lansko leto, torej na akreditive, po letu zapadle, do 2. avgusta pa moramo dati edp za letos odprte akreditive in letos že edp ob otvoritvi akreditiva."
9,"Enkrat ob zapadlosti akreditiva, drugič pa ob otvoritvah akreditiva."
6,"Ali drži eno, ali drži drugo."
2,Še nekaj.
32,"S 1. marcem banka oziroma komitent, ki je imel pri banki negativen edp, tega ne obravnavajo, da bi ga izterjali, ampak izterjavo terjajo od tistega, ki je imel 1. marca pozitiven edp."
3,Lepo vas prosim!
3,To ni res!
20,"Ne vem, če poznate, gospodarstvo pozna, kakšne obremenitve so šle sedaj z bankami navzven, in to se dela popolnoma individualno."
7,Ne more banka individualno s komitenti delati.
2,Ne sme!
7,Ker to je: kadija tuži - kadija sudi.
7,To je tako sedaj pri naših bankah.
25,"Zaradi tega so stvari alarmantne, jaz to trdim, in da so iz dneva v dan bolj in smatram, da bi se morale nekatere stvari urediti."
9,"Predlogi so, da gre Narodna banka mimo poslovnih bank."
7,Obstaja v tej zakonodaji tudi to merilo.
17,"Verjetno brionska deklaracija to brani, samo sigurno ne brani, da bi davčne službe in inšpekcijske službe uredili."
10,"Tudi brionska deklaracija ni kriva, da bi racionalizirali slovensko nadgradnjo."
7,Sigurno je brionska deklaracija za to kriva.
8,Na tem področju se tudi ni nič storilo.
1,Hvala.
1,Hvala.
2,Še kdo?
3,Gospod Drame prosim.
2,Hvala lepa.
22,"Spoštovani, dovolite mi nekaj besed o likvidnostni situaciji našega gospodarstva, v kateri najbolj kratki del potegnemo predvsem mali podjetniki in pa obrtniki."
13,"Trg se zapira v meje Slovenije, likvidnostna situacija pa vsi vemo kakšna je."
31,"Mislim, da bi bila ena od prvih nalog vlade, da na tem področju uredi nek kompenzacijski sistem, da se ta dolžniška razmerja nekje pokrijejo in da pridemo v normalen tok poslovanja."
21,"Vsi poznamo vhodne surovine, ki jih v naših obratovalnicah uporabljamo in jih večji del ne dobimo drugače, kot plačilo na predračun."
10,Naše storitve in izdelki pa niso plačani po več mesecev.
11,Tu seveda izpadejo prispevki za družbene dejavnosti in pa cel ciklus.
22,"Mislim, da pred lastninjenjem, ko gremo v lastninjenje podjetij, bi bilo treba z nekim zakonom, ali pa z ne vem čim, kako..."
31,"Mislim pa, da bi bilo treba to likvidnostno situacijo urediti, ker to je neznosno, da nekatere organizacije tudi po več mesecev ne poravnavajo tistih storitev in izdelkov, ki so jih naročile."
14,"To je tako v gradbeništvu kot v družbenih dejavnostih v zadnjih dveh, treh mesecih."
41,"Od julija meseca se je cel ta ciklus poravnave obveznosti ali pa ta likvidnostna situacija popolnoma izničila in seveda ostajamo brez denarja, ne more se proizvodnja širiti, zmanjšujejo se delovna mesta, in če se bo ta trend nadaljeval, bomo popolnoma razpadli."
33,"Drugič, to kar smo v Celju že govorili, so me pa moji stanovski kolegi spodbudili, da naj to tu povem, ker se niso strinjali glede odgovora za devizno poslovanje, kar je bistvena razlika."
13,Obrtniki smo morali imeti svoj devizni fond kot obratni kapital naložen v banki.
4,Drugače nismo mogli delati.
26,"To je razlika od podjetij, ki so imela to drugače urejeno, obrtniki pa smo imeli to kot svoja obratna sredstva ali obratni kapital naložen v banki."
12,"Mi ne zahtevamo spremembe, da bi takorekoč dobivali keš, devize od bank."
5,Niti daleč ne zahtevamo tega.
27,"Samo naj se računi obrtnikov, ki prihajajo za uvoz potrebnih strojnih delov in pa, recimo, potrebnega repromateriala, ki ga na slovenskem tržišču ni, naj jih banke likvidirajo."
25,"Ker, če smo njim zaupali ta sredstva, ta svoj obratni kapital, mislim, da je to ena obveza države bank, da nam tudi te račune poravnava."
18,"In obrtniki z odgovorom, ki ga je dal v Celju po tolmačenju finančni minister, seveda niso bili zadovoljni."
26,"Ker je razlika med podjetji, ki so lahko ta svoj devizni kapital drugače obračali, kot pa, recimo, mi zasebniki, ki smo ga morali imeti v banki."
34,"Da je pa ta del kapitala, s katerim bi lahko širili proizvodnjo, popolnoma blokiran in mislim, da je vsako sprenevedanje na tem področju odveč in je to treba rešiti na nivoju vlade in bank."
21,"Če smo mi pri nekom spravili ta svoj kapital, ga je potrebno sedaj realizirati v taki obliki pač, kot sem omenil."
2,Hvala lepa.
2,Hvala lepa.
3,Bogo Rogina prosim.
4,Spoštovane poslanke in poslanci!
14,"Glede na to, da imamo potrditev sklepov iz Celja posebej, bi bil čisto kratek."
61,"Navezal bi se na razpravo, ki jo je imel direktor Rogaške, in sicer EDP; to kar se dogaja predvsem pri podjetnikih in obrtnikih, je, da vem konkretno za Kreditno banko Maribor, da se postavijo enostavno v situacijo, kjer se proglasijo za izvršitelja in podjetnikom in obrtnikom zarubijo tekoča sredstva, ki jih dajejo za edp-je, na račun edp-jev iz januarja in februarja."
10,"Mi pa vemo, da je ta odlok začel veljati 2.3.1991."
26,"Na vprašanje, kako si to dovolijo, ne oziraje se na odlok, trdijo, da so pač v sporu s finančnim ministrstvom in da bodo oni tako delali."
7,Tu pa vsi elementi pravne države izginejo.
23,"Mislim, da mora vlada bolj energično vplivati tudi na te banke, ki si tako po svoje razlagajo možnosti, kako v tem gospodarstvu delati."
2,Hvala lepa.
2,Hvala lepa.
8,"Prej je govoril gospod Boštjančič, ne gospod Bizjak."
4,"Prosim, gospod Franci Grašič."
2,Hvala lepa.
24,"V sporočilu dr. Ocvirka smo slišali, kje so tista področja, ali pa tisti sklepi, kjer stvari še niso izpolnjene oziroma so šele v teku."
12,Poskušal bom na štiri od teh postaviti dodatna vprašanja oziroma nekaj sugestij.
17,"Najprej glede tega našega sklepa, ko smo rekli, da naj se intenzivirajo stiki z ostalimi jugoslovanskimi republikami."
29,"Sicer se strinjam z ugotovitvijo dr. Ocvirka, da so problemi še težji, pa vendar, ne glede na to, mislim, da je to potrebno storiti vsaj na tem mikro nivoju."
48,"Mislim, da bi bilo potrebno s tega nivoja opredeliti vsaj osnovne stvari, kakšni pogoji za medsebojno poslovanje bodo, kako in na kakšen način se bo mogoče s tega nivoja o nekaterih stvareh dogovoriti, ki pa se jih na mikro nivoju ne moremo oziroma čakamo, da bo to dogovorjeno."
15,"Skratka tukaj predlagam, da bi se to, tako kot je bilo sklenjeno, začelo tudi realizirati."
13,"Drugo, jaz se povsem strinjam z diskusijo kolega Boštjančiča, povezano z obrestnimi merami."
51,"Situacija je resnično taka in iz tega razloga, ker je taka, je moje vprašanje, ali niso že zrele razmere, da Izvršni svet poseže, tako kot je dr. Ocvirk, ko smo o tem razpravljali, dal sugestijo, če banke same te stvari le ne bodo normalizirale, da bo poseg vlade na to področje."
37,"Hočem reči še to, da ob takih obrestnih merah v nekaterih bankah, kot je že kolega Boštjančič rekel, smo še bolj udarjeni; teh obresti izdelki, ki so pod tržnim udarom - tako doma kot v tujini - ne prenesejo."
2,Četrta stvar.
43,"Da bi ta problem, ki sem ga sedaj skozi obresti prikazal, bil manj boleč, je moje vprašanje, ali so kakšni izgledi za posege Sklada za razvoj v smislu dokapitalizacije, predvsem programov, ki so finančno v normalnih razmerah zanimivi in seveda predvsem izvozno naravnani?"
4,In še zadnja stvar.
37,"Rekli smo tudi, da naj bi bil vsaj en korak s strani vlade narejen v tem smislu, da bi malo lažje dihali na področju likvidnosti, da bi bil rok za plačilo davkov in prispevkov le nekoliko zamaknjen."
8,Konkretni smo bili: iz 6 na 15 dni.
14,"Pa me seveda tudi to zanima, ali je pričakovati, da bi taka sprememba nastala."
1,Hvala.
1,Hvala.
2,Kdo želi?
3,"Prosim, gospod Lovrenčič."
6,"Spoštovano predsedstvo, spoštovane poslanke in poslanci!"
20,"Mene je spodbudila k razpravi v bistvu situacija in želim samo par besed analizirati, kako se lotevamo te gospodarske problematike."
27,"Če se spomnite nazaj, lansko leto smo se na eni izmed sej - nisem pripravil točnih številk - zelo hudovali, ker nismo dobili nekega konkretnega materiala okrog makro-gospodarske politike."
18,"Takrat je bila zelo huda debata, izrečene je bilo ogromno kritike na vlado, vsi smo se povprek jezili."
55,"In na podlagi te naše reakcije v tem zboru smo dobili potem neko gradivo v pismeni obliki, ki je sicer prinašal nekatere pavšalne ocene o nekaterih vejah gospodarstva; potem smo se našli poslanci v vlogi, da smo se v teh materialih iskali - eden v treh stavkih, drugi v enem stavku, nekaterih vej sploh ni bilo."
17,Seveda zopet nismo bili s tem zadovoljni in smo poskušali zopet z nekaterimi predlogi in tako naprej.
15,"Danes se sedaj najdemo v vlogi, da nam gospod dr. Ocvirk odgovarja na naše iniciative."
12,"Torej, v bistvu gre vedno za pasivno vlogo vlade in gospodarskega resorja."
27,"Vedno se brani - tak občutek imam, prosim - brani od naših predlogov, od naših sugestij; ne zato, da bi se hotela ubraniti, ampak išče rešitve na podlagi sugestij."
53,"Jaz sprejemam to, če je to v nekem malem odstotku, ali v nekem manjšem deležu; pogrešam enostavno neko ofenzivno politiko te vlade, ali ofenzivo v gospodarskem delu, ker ne morem sprejemati tega, da bomo mi, poslanci, v vlogi, da bomo dajali neprestano neke iniciative, vlada bo pa na to odgovarjala tako ali drugače."
8,In da bomo seveda skozi to izražali nezadovoljstvo.
53,"Spomnite se, par sej nazaj je bila debata - točno se spomnim, ker sem tudi jaz v tem smislu nekaj govoril - da zahtevamo, da naj se vlada postavi v vlogo, da je to večje podjetje in da naj poskuša ugotoviti, ali lahko to podjetje živi ali ne - in tako naprej, da ne bom ponavljal."
10,"No, skratka - to moram ugotoviti - zadeve se niso bistvene izboljšale."
24,"Potem pa dobivamo odgovore: ja, sedaj še ni to zrelo, sedaj ni ono zrelo, ljudje v firmah in tudi država Slovenija navsezadnje mora živeti."
38,"Še vedno nismo v Sloveniji razčistili, ali naj torej delamo neko makro strategijo na posameznih vejah gospodarstva - nekdaj smo rekli turizem, stanovanjsko gospodarstvo, transport in drugo (da ne bom katerega pozabil ali narobe povedal), pa nismo tega ovrgli."
11,"Drugič smo rekli: samo tržne pogoje, pa bo že država startala."
52,"Skratka, čas bi že enkrat bil - in upam, da je to sedaj 7. oktober, kot pravimo, izmislili si bomo pa potem zopet, da je to božič, ali ne vem kdaj naprej, samo da bomo problem odlagali - da enkrat res vlada pride z neko ofenzivno politiko makro gospodarstva in poskuša zadeve postaviti naprej."
21,"Torej, sigurno ni prav, da se vlada vedno najde v pasivni vlogi, ne pa v aktivni, in da nas poskuša prehiteti."
26,"Ker to izpade tako, kot da bi delavski svet vodil gospodarsko politiko, direktor bi pa vedno na sklepe delavskega sveta odgovarjal, namesto da bi vodil podjetje."
2,Hvala lepa.
1,Hvala.
5,Kdo še želi naprej razpravljati?
10,"Bi gospod dr. Ocvirk, podpredsednik Izvršnega sveta Skupščine Republike Slovenije."
4,Spoštovane poslanke in poslanci!
6,Prvič bi začel od zadnjega konca.
24,"To se pravi, danes je bilo dogovorjeno in je pisalo, da je poročilo na tisto, kar je bilo sprejeto in koliko je tisto realizirano."
18,"Če kdo misli, da se dela makro-ekonomska politika vsak mesec, potem ta ne ve, kaj je makro-ekonomska politika."
22,"Makro-ekonomsko politiko ste sprejeli v februarju in nobeden ni rekel, da tista makro-ekonomska politika, ki ste jo 18. februarja sprejeli, ne velja."
11,"Najprej recite, da tisto ne velja, potem bomo pa sprejeli novo."
18,"In verjetno je eno leto tisto, ki se spremlja makro-ekonomska politika in se potem med letom ta korigira."
28,"Ampak zaenkrat sem takrat, ko smo to sprejemali, trdil, da je 18-tega bila sprejeta in da nisem videl nobenih elementov, na osnovi katerih bi morali sedaj to spremeniti."
9,"In tudi nobeden ni urgiral, da moramo to spremeniti."
27,"Mi smo se morali samo v tisti situaciji prilagoditi pogojem po vojni in v bistvu ste potem zahtevali poročilo vsak mesec, kaj je v okviru tega narejenega."
11,"Tako, da se ne bi danes o kakšni makro-ekonomski politiki pogovarjali."
3,Vprašanje gospoda Grašiča.
6,Stiki z drugimi republikami so bili.
16,"Mi smo bili v Srbiji, imamo stalne stike s Hrvaško in smo bili tudi v Bosni."
14,Ni bilo sedaj zaenkrat nobenih stikov s Črno goro in nismo bili v Makedoniji.
19,"V Srbiji je bilo vse obljubljeno: da ne bo nacionalizirano, ne bo eno, ne bo drugo, ne bo tretje."
6,"Stvari tečejo naprej, tako kot tečejo."
25,"S Hrvaško vemo, da je vse dogovorjeno, ni nobenih problemov, imamo pa največji saldo ravno s Hrvaško - in da tečejo sedaj s Srbijo največji problemi."
42,"Torej, če slučajno kdo ve, kako lahko spametujemo eno ali drugo republiko, glede na to, da Jugoslavija tega ne ve - če kdo to ve, z veseljem to sprejmem, ker sem navajen poslušati okolico in poslušati tiste, ki kaj več vedo kot jaz."
2,Z veseljem!
32,"Mislim, da se bo to uredilo takrat, ko bodo doseženi normalni okviri v Sloveniji in ko bo neka konvencija lahko s Srbijo, Hrvaško sklenjena, ker bomo morali tudi te stvari potem razčistiti."
4,"Obrestne mere, vprašanje likvidnosti."
16,"Banke niso izkoristile kvote primarne emisije, ki je bila na razpolago v Banki Slovenije preko SDK."
6,"Emisija je bila po 40, 45%."
13,"Ta emisija ni koriščena, mislim, da je na razpolago še dve milijardi kvote."
37,"Niso bile izkoriščene kvote za kmetijstvo, s tem, da je bilo to omogočeno s strani vlade in Banke Slovenije, da so te informacije šle ven in da je to bilo v skladu s projekcijo Narodne banke Jugoslavije."
5,Vse v skladu s projekcijo.
9,"Zame je zelo preprost odgovor, niste teh sredstev potrebovali."
38,"Zame je odgovor zelo preprost, ker to bi lahko koristili in vem, da se je primarna emisija koristila, ker je bila vedno najcenejši denar in je bil vedno problem, da se ta primarna emisija koristi premalo v Sloveniji."
17,"Letos, ko smo določene stvari dosegli, da se lahko koristijo v večjem obsegu, to ni bilo izkoriščeno."
37,"Je pa treba tudi nekaj povedati, da tudi gospodarstvo sedi v upravnih odborih bank in smo mi dali navodilo banki, da naj gre v izvozno proizvodnjo, eskontna stopnja plus maksimalno 50%, ali devizna klavzula in maksimalno 15%."
8,"In so banke rekle, da so to realizirale."
14,Res je potem Banka Slovenije naredila pregled po vseh bankah in smo dobili poročilo.
13,"Iz tega poročila se vidi, da se tega dejansko ni držala nobena banka."
7,Samo mi zaenkrat ukrepati še nismo mogli.
6,Vsaka je naredila malo po svoje.
18,"Rezultat tega je, da se to ni koristilo in da ste to tudi na upravnih odborih bank obravnavali."
4,Pa vsi sedimo tam.
19,"Zdaj zahtevate samo, da vlada po bankah reže, vi ste pa kar lepi tam, ko sedite v upravnih odborih."
12,"Pa sem tudi tiste držal, ki so v upravnih odborih bank sedeli."
5,"Tako, da je to problem."
19,"Računam, da ko pride to v pristojnost Banke Slovenije, da se bomo pogovarjali določene stvari malo drugače in usklajevali."
6,Monopola bančnega sistema noben ne zagovarja.
31,"Moram pa tudi to priznati, da si ga zdaj ne upamo razbiti zaradi tega, ker, ko se pridemo v Nemčijo pogovarjati s Hermesom, je Hermes pripravljen sprejeti, da kreditira Ljubljansko banko."
13,"Pritožujejo se tudi vse druge banke tu okrog, ampak tako je, trenutno še."
7,"Zaradi tega, ker nimamo nobene druge institucije."
20,"Če bi mi imeli Banko Slovenije s 500 milijoni dolarjev rezerv, potem bi verjetno tudi to sprejela in bi lahko."
3,Zaenkrat žal nimamo.
15,"Tako, da je vprašanje likvidnosti problem, zaradi tega, ker banka noče iti v rizične plasmane."
9,"Zdaj so pa kriteriji, kaj so to rizični plasmaji."
29,"Mi moramo dati cel kup garancij; tudi za vse, kar je prišlo za izvozne kredite, smo dali super garancijo banki, ker drugače ni hotela dati kreditov naprej kot republiki."
3,To smo realizirali.
22,"Javni dolg, ki je problem posebno za obrtnike, ki imajo ta vir sredstev za uvoz surovin oziroma drugega blaga, ki je potreben."
11,"To se pravi, v nekem delu bo to poskušano biti rešeno."
3,V celoti ne.
71,"To bo šlo v devizne obveznice, del priliva; verjetno bo moralo to iti, mislim, da bo do 15. oktobra ta osnutek zakona tu, zaradi tega, ker je grozen pritisk na ta javni dolg in kaj bo s temi devizami, predvsem pa tudi zaradi tega, ker danes, ob tej kritiki bančnega sistema, si ne upamo iti v neko drugo devizno zadolževanje, ker nobeden ne bo to verjel; in to je največji problem."
42,"Treba je ta del najprej rešiti, da lahko gremo v novo zadolževanje, ker vemo, da zdaj računamo na pomoč Amerike in Nemčije, Avstrije v deviznih kreditih, vsi bodo pa rekli: Svojih potencialov pa ne izkoriščate, ki so na mestu, tam kjer so."
13,"Kar je gospod Kovačič rekel okrog podržavljanja, to sem slišal tudi v Nemčiji."
24,"Vsakič, ko sem bil gor, sem to slišal in vi, ki ste z njimi v kontaktih, tudi to slišite, in sem tudi to povedal."
3,Ampak tako je.
4,Scenarij po 7. oktobru.
15,"To se pravi, ključna stvar je monetarna politika, ker gre na sistem Narodne banke Slovenije."
6,Ključne stvari bodo predložene v sredo.
13,"Verjetno pa glavne šele v ponedeljek, ker pač ne smemo dati prej ven."
17,"To je tudi v konceptu obresti bančnega sistema in tudi eskontne stopnje, ki je bila zdaj 45%."
14,"Druga stvar, ki bo v okviru tega problematična, je plačilni promet z drugimi republikami."
51,"Mi imamo res sporazum s Hrvaško (zdaj je že praktično na tem, da ga podpišemo), da se gre na klirinški obseg plačevanja, vendar se tega sporazuma bojim, ravno tako kot tam, kjer ga nič nimamo, zaradi tega, ker z njimi vse podpišemo, ko gre pa v realizacijo, so pa velike težave."
11,"Tako, da to bo gotovo od teh ključnih stvari zahtevna stvar."
43,"Predlog je, da je ena, mislim, da se predvidi več možnosti, ena je, nerezidentni račun v bančnem sistemu, da se poskusimo v bančni sistem spraviti in da se potem posluje preko nerezidenčnih računov, kar bi bilo še najmanj problematično glede na politična stališča."
10,"Samo sporazum o kliringu, barter posli se bodo lahko odvijali."
25,"Je pa nekaj res, da bomo s tem zbalansirali menjavo, in če bomo zbalansirali menjavo, jo bomo spravili na nižji obseg, to je pa res."
23,"Samo to je sedaj ekonomsko popolnoma isto, ker nam je iz 13 milijard salda do drugih republik to padlo na 14 in pol."
10,"Tako, da bo to od teh v plačilnem prometu ključni."
30,"Vemo pa, da sedaj že preko SDK plačilni promet ne funkcionira, ampak, da se sedaj po pošti pošiljajo ti trakovi gor in dol zaradi tega, ker so vse vezi pretrgane."
60,"Naslednja stvar je problem carin in meje, pa prometa blaga čez carine in urejanje tranzita, pa definiranje, mislim v tem kontekstu še vedno carinske unije v Jugoslavije, tako da čez to ne bi smeli iti in da ostanemo v teh okvirih, da ni neke carinske bariere med drugimi republikami in nami, razen, če ne bodo to drugi potegnili pred nami."
15,"Seveda, potem je pri tem še treba regulirati pretok ljudi, najhujši pa bo pretok kapitala."
3,Okrog davčne zakonodaje.
7,"Zakonodaja je kakršna je, sprejeta je bila."
53,"Ko bo prišel zakon o davčni upravi ven, brez skrbi, da bodo spet velike razprave in velike diskusije, ker že sedaj se mi ne moremo uskladiti, saj zakon je v nekem obsegu že pripravljen, ker ga hoče imeti SDK, eni, drugi, tretji, je že tukaj; problemov je cel kup, da bomo to uskladili."
11,"Ko bo pa to prišlo v parlament, bo pa še huje."
32,"Vendar bi rad stvari pripravil tako, kot je treba in sigurno mora biti do konca leta to pripravljeno, ker bi z novim letom morali štartati z novim davčnim sistemom in bo narejen."
2,Okrog EDP-jev.
29,"Mi vemo, da sta dva koncepta EDP-jev, eden tisti, ki je v odloku, drugi pa tisti, ki je bil sprejet na upravnem odboru banke in da je tukaj razlika."
77,"V teh ukrepih, ki bodo sedaj, bo pač tudi treba potem pravni sistem, pravni sistem, ker ko smo dali ven odlok za nacionalizacijo ali pa za vzetje avtomobilom tistih, ki vozijo kurilno olje na dizel, moram povedati, da stvar popolnoma nič ne funkcionira in da še tiste, ker smo enega dobili, tudi na sodišču nikakor ne gre skozi, nikakor ne gre skozi in urgirajo financarji, vsi urgirajo, da bi bil pač en vzorčni primer, ne gre skozi."
10,"Na koncu izgleda, da jih bodo oprostili ker ne vem."
28,"Tako je, to se pravi, ni problem tekočega predpisa, problem je, mislim, generacije, to je integralni problem, ker mora biti zavest taka, da se bo to dejansko počelo."
11,"Lahko še take konkretne stvari naštejemo, ampak mislim, da nima smisla."
13,"To je najbolj tipičen primer, ki ga vam bom lahko potem tudi obrazložil."
69,"Že tu je bil problem, to se pravi, da smo spravili odlok za tiste avtomobile v parlament, je trajalo dva meseca, ker so mi prvič rekli, da skozi parlament ne bo šlo, to so mi prvič rekli in so mi zato dvakrat in ko sem jih na koncu le prisilil do ""daske"", da je šla stvar naprej, se je dejansko tukaj ustavilo, tako, da mislim, bodimo pošteni vsi skupaj."
2,Inšpekcijske službe.
28,"Inšpekcijske službe od devizne inšpekcije, vemo vsi skupaj, kaj je bilo včasih, če je devizni inšpektor prišel v hišo, ali pa tržni inšpektor, da smo bili zelo preplašeni."
4,To sedaj ne funkcionira.
30,"Jaz, ko sem bil še pri Petrolu, pa je prišel inšpektor, sem ga nagnal iz hiše, ker sem rekel, da nima kaj delati v hiši, recimo, če je prišel zvezni."
49,"Ampak, potem se to prenaša naprej in je treba narediti pravni sistem, ki ni samo papir, ampak moramo mi začeti malo drugače razmišljati, ker tisti inšpektor, ki je danes v občini občinski inšpektor, tudi če bo jutri prišel v republiško davčno upravo, je zelo težko, da bo drugače delal."
20,"To so pravi, rezultat tega je samo, da morajo biti tam sankcije takšne, da je za vsak tak prekršek arest."
25,"To pa veste, da ne bo niti tukaj šlo skozi, niti skozi pravni sistem, takšen kot je sedaj, ne gre in smo zopet na istem."
37,"Tako, da bomo to naredili, samo glede na obseg, glede na zavednost, ki jo imamo, se bojim, da tudi te spremembe ne bodo v trenutku rodile nekih rezultatov, ampak bo to proces, ki bo nekaj časa trajal."
11,"Če ne bi bil to proces, potem je stvar zelo enostavna."
2,Hvala lepa.
2,Hvala lepa.
17,"Slišali ste, verjetno bo ta razprava rodila veliko replik in verjetno tudi marsikatero nestrinjanje, in pa pohvalo."
4,Želi še kdo razpravljati?
15,"Mi smo se itak dogovorili, da se bomo potem v nadaljevanju pogovarjali o naših stališčih."
8,"Gospa Sagadin je bila najprej, potem pa Boštjančič."
1,Pozdravljeni!
10,Vsi razpravljalci pred menoj so bili v glavnem iz gospodarstva.
32,"Jaz bi pa v imenu poslancev za družbene dejavnosti povedala nekaj pomislekov oziroma imela bi konkretna vprašanja za gospoda ministra, in sicer v zvezi s plačevanjem prispevkov za družbene dejavnosti v proračune."
38,"Namreč, zanima me, koliko časa bo še v veljavi dosedanji zakon o finančno - računovodskem poslovanju, ki omogoča podjetjem, da lahko poslujejo z ""izgubo"" (v narekovajih) in potem zahtevajo od občinskih proračunov refundacijo teh sredstev, češ da so izgubarji."
57,"Namreč iz regije, od koder prihajam, se je pojavljajo, da nekatera podjetja to močno izkoriščajo, pri tem pa sama živijo čudovito, plač nimajo zajamčenih, ali pa na robu zajamčenih, tako kot, recimo, v šolstvu in zdravstvu in potem seveda zahtevajo milijone sredstev iz proračuna nazaj, kar se potem odraža v pomanjkanju sredstev za realizacijo osnovnih proračunskih postavk."
30,"Sprašujem predvsem zaradi tega, ker sem poslanka za šolstvo in konkretno v naši občini smo vedno dobili odgovor, zakaj ne moremo usklajevati plač in vseh materialnih pogojev v šolstvu sproti."
24,"Torej odgovor je bil: zato, ker je dotok sredstev v občinski proračun nereden, ker je realizacija v prvem polletju komaj 38% in tako naprej."
40,"Ob tem pa potem javnost in seveda tudi nas, učitelje in ostale, razburi novica iz časopisa ali iz radia, da si je neko podjetje, ali ne samo eno, več podjetij privoščilo to refundacijo sredstev za te prispevke za družbene dejavnosti."
25,"Baje je to čisto legalna kraja, bi rekla, oziroma kraja, mogoče je groba beseda, čisto zakonsko utemeljeno, da neko podjetje svojo terjatev vkalkulira v izgubo."
21,"Sedaj, zanima me, če se tukaj predvideva, da bi se vzpostavilo več reda in da bi se vpeljala tudi finančna policija."
11,Drugo vprašanje je pa vprašanje izplačevanja osebnih dohodkov v obliki bonov.
38,"Namreč, tudi v naši regiji se pojavlja problem, da podjetja skušajo zagotoviti socialni mir na ta način, da del sredstev za plače izplačajo v bonih nekega trgovskega ali kakršnegakoli podjetja, ki ima seveda tipičen monopolni položaj v kraju."
55,"Seveda ti boni niso nič obdavčeni, ne prinašajo nobenega dohodka občini, proračunu, ne zagotavljajo nobene varnosti, ker ne gredo niti v penzijsko osnovo, skratka, so neko mašilo za delavce, ki kljub vsemu potem dobijo le nekaj sredstev tudi za preživljanje v obliki bonov in si seveda s tem lahko nabavijo neko hrano ali drugo dobrino."
25,"Mislim, da ta način zopet pravzaprav pomeni vzpostavljanje nekega vzporednega mehanizma spet za krajo, kot sem prej rekla, ali pa za goljufanje, po domače povedano."
13,"Bi želela, če lahko odgovorite v zvezi s tem zakonom o finančno-računovodskem poslovanju."
1,Hvala.
2,Gospod Boštjančič.
18,Izgleda da bodo ministri počasi navajeni na strelice in puščice poslancev tako kot se v sodobnem parlamentu spodobi.
26,"Gospod podpredsednik, jaz nič osebnega nikoli ne mislim, ampak imam eno agensko napako, da rad povem svoje mnenje, saj Marjan Starc je bil včasih tudi tak."
22,"Hotel sem to reči, da se strinjamo, da moramo biti pravna država, se strinjamo, vsi se strinjamo, samo seveda pravite, da degeneracije..."
48,"Jaz ne vem, ali mislite kakšen odlok sprejeti, da bomo živeli do 200 let, da bomo dočakali tisto pravno državo, če še nafte ne moremo obremeniti, tiste, ki vozijo tako ali pa poslancem predpisati, da imajo samo motorje na bencinski pogon ali podobne stvari, da bodo zakone sprejemali."
14,"Glejte, jaz se ne strinjam z vašo nesolidarnostjo, z vašo kritiko, nemočjo do bank."
15,"Namreč, sami veste, da smo bili vsi izvozniki smo bili s tem načinom banke prizadeti."
39,"Banka je z nekim izvršilnim odborom upravljalcev, res upravljalcev, dosegla, da so nam januarju in februarju vzeli devize, s tem da so to naredili kot interni akt, ki pa je imel veljavo odredbe, se pravi, da je stvar nezakonita."
18,"Samo oni pravijo, da, ker država ni videla stvari, da so resne, da so morali reševati v naprej."
24,"Jaz tudi ta razlog lahko vzamem, ne morem pa vzeti, da je njihov sklep sedaj verodostojen, se pravi, da je to za mene nezakonito."
38,"Druga stvar, ki pa je, vi ste v svojih poročilih, ki ste nam jih dali pred par meseci, ugotovili, da je ta banka, inšpekcija Narodne banke, ali kar je bila, da je sprejemala odpiranje akreditivov na podlagi plana."
18,"Se pravi, pričakovala je zelo socialistično, da bodo tista podjetja res imela devize, ko bodo imela izplačilo akreditiva."
22,"Vi ste to ugotovili in ugotovili ste, da je napaka banke, da je v to zaupala, ampak ukrepanja ni, kriv ni nobeden."
55,"Posledica tega pa je, to pa je dokončna posledica, da se Draško Veselinovič zelo jezi, ko mu pravim, da je njegova borza kvazi borza, da mi nismo imeli realnega tečaja deviz v naši borzi ves čas, ker je Ljubljanska banka zašuštrala stvari in mi nismo imeli potem prave realne vrednosti tistega, kar bi morali imeti."
30,"To se pravi, da je bila narejena izvoznikom ogromna škoda, ogromna škoda, ki jo je naredil en upravljalski aparat, ki ni nobenemu odgovoren in ki ga tudi nobeden ne nadzira."
5,Upravljalci bank ne nadzirajo nič.
14,"Konkretno, mi smo sprejeli sklep, da se morajo racionalizirati, ker so njihovi stroški previsoki."
22,"Nič niso naredili, sedaj celo spet tretjega pravnika jemljemo v službo, imajo pa še dva preveč in take primere bi še našteval."
26,"Jaz bi se rad navezal na to, kjer ste rekli, da ne moremo nafte obdavčiti oziroma spraviti skozi sodišče in da je pravnost in tako naprej."
43,"Samo majhna replika tudi na naš zakon o privatizaciji, kjer pa z odprtimi očmi sanjamo, da bomo v šestih mesecih naredili vse vzajemne sklade, takšne in drugačne, ki bodo ""zalaufali"", Slovenci bomo postali delničarji in to se bo zgodilo vse v šestih mesecih."
2,Hvala lepa.
2,Hvala lepa.
3,Gospod Jože Arzenšek.
21,"Spoštovano predsedstvo, spoštovani zbor, meni je žal, da obremenjujemo, tudi družbene dejavnosti, gospodarstvenika, kolego Ocvirka, ampak kljub temu bi rekel naslednje."
102,"Sklepi, ki so bili sprejeti na Zboru združenega dela, v 3. točki je bilo pač napisano - ne bi bral - da se glede na obstoječo zakonodajo, jasno, drugo leto naj bi bilo drugače, ob sprejetem obsegu programa, težavah itd., in seveda neupoštevanju v prvem polletju tega, da je tudi poslovanje v kakršnikoli dejavnosti s področja negospodarske sfere, posebno če ima veliko materialno poslovanje v soodvisnosti od cen itd., ob dejstvu, da cene že do takrat niso bile realne, ali pa vsaj minimalno stimulativne, z možnostjo lastne reprodukcije niso upoštevale tega ali onega, je bila sicer sprejeta in tudi speljana ena t.i. renominacija."
35,"Zraven je pa bilo sprejeto to, da naj bi se sprotno spremljalo in upoštevalo pri izdvajanju sredstev za negospodarske dejavnosti, predvsem družbene dejavnosti, pri tem pa poseben poudarek na gibanje inflacije, devalvacije ter podobnih stvari."
32,"Malo manj je bilo govora o osebnih dohodkih, ko se je trdilo, da naj bi se v družbenih dejavnostih tudi, recimo, izenačili z osebnimi dohodki, ki so v sferah državne uprave itd."
29,"Moram reči, da je precej polemike o tem, ali so izenačeni ali ne, kar je rezultat tudi tega, da pogajanja s tem stavkovnim odborom s področja zdravstva niso uspela."
12,"Se pravi, začenjamo pri tistem, ko smo si v podatkih že različni."
11,To poudarjamo in govorimo v prazno že 5 ali 10 let.
44,"Tudi se ne strinjam s tem in še vedno nismo ugodili zahtevi, da prikazujemo osebne dohodke na 182 ur; zato, in šele takrat, lahko dejavnosti med seboj primerjamo, drugo pa je za tiste, ki pač več delajo, iz naslova obveznosti iz zakona, ali drugače."
6,Dejansko je bilo tudi to narejeno.
17,"Tretja alinea je bilo pa to, naj bi družbene dejavnosti pripravile programe racionalizacije poslovanja in jamčile uresničevanje."
44,"Moram povedati, da so bili ti programi racionalizacije pripravljeni, se izvajajo, ne da bi Izvršni svet, resorno ministrstvo ali kdorkoli drugi, speljal tisto, kar je bilo sprejeto sočasno s proračunom: omejitve obsega - ampak to že v mesecu aprilu, drugih stvari, opredelitev okrog participacije ipd."
5,Kaj hočem s tem povedati?
61,"Ob enakem obsegu programa ni možno teh stvari speljati s programom racionalizacije, če ne zasežeš sam sebe, eden od primerov so dejansko v zdravstvu zajamčeni osebni dohodki, in pa, recimo, tudi vrednostni boni v nekaterih zdravstvenih zavodih, ki pa, moram reči, da popravljam kolegico Vlasto Sagadin, gredo v pokojninsko osnovo, ker se plačajo vse dajatve, vsaj v zdravstvu to tako zgleda."
41,"Pogrešam namreč to, da ko je bilo pripravljeno poročilo, datirano 26.8.1991, ki ga je pripravilo Ministrstvo za planiranje in posredovalo Skupščini - tule je sprejem 18.8., da dejansko o družbenih dejavnostih ni niti črke, kaj pa da bi bila vsaj ena beseda."
51,"Je pa navedena zunanja trgovinska politika, denarna politika, osebni dohodki, kjer ugotavljajo - to me moti, da so se praktično izkazali osebni dohodki v gospodarstvu, v negospodarstvu, sicer so se povišali, ampak manj kot so življenjski stroški, s tem da so precej izenačeni, kar trenutna situacija kaže, da temu ravno ni tako."
11,"Potem je navedena tudi politika cen, odnosi z drugimi republikami itd."
66,"Jasno, ene besede o družbenih dejavnostih ni bilo, da ne govorim sploh o sferi negospodarstva, ki se nam pa zdi kot eden tudi od fundamentov, čeprav me bo verjetno korigiral do neke mere, ko se bo vrnil ali pojavil spet na odru kolega Starc, ko bo še kaj drugega povedal, ker že dolgo ni o tem govoril, ker se je nekdo s tega področja potegnil vase."
39,"Vprašal bi sedaj tole: Mislim, da je skrajni čas, in da bi bilo dovolj tega sprenevedanja, če imamo tak program, če smo ga sprejeli in takšno zakonodajo do konca leta, sprašujem, kdaj bo oziroma zakaj še ni rebalansa proračuna?"
47,"Zakaj, recimo, zategujemo tako dolgo posamezne dejavnosti, da se bolj kot bi naj se ukvarjali s svojim strokovnim delom, ukvarjajo s tem, kako in na kakšen način bi čimbolj učinkovito pripravili stavkovne zahteve, na katere bi bilo težko odgovoriti, stavkali in podobne stvari, namesto da bi delali."
22,"Rezultat, eden od teh tipičnih primerov za to je tudi neuspela pogajanja včeraj s predstavniki vlade s stavkovnim odborom s področja zdravstva."
7,Meni se zdi to oportuno in narobe.
8,"Če želimo biti učinkoviti, bodimo takoj, brez odlaganja."
42,"Če pa je to recimo, je ena taka fiktivna politika z odlaganjem, pa da pripeljemo do kraja in navijemo, potem pa nekaj rešujemo, smatram, da je to ne samo nepriljubljena, ampak zelo nekorektna, slaba vsebinska, pomanjkljiva, pa tudi daljnosežno slabo orientirana zadeva."
2,Hvala lepa.
10,"Dejansko sprašujem, zakaj še ni in kdaj bo rebalans proračuna."
1,Spoštovani!
26,"Glede na to, da mi je predsednik obljubil, da lahko kot poslansko vprašanje postavim,bom v tej točki prebral, kar sva skupaj s Kovačič Boštjanom pripravila."
38,"To je sledeče: Kot predsednika občinskih izvršnih svetov sva seznanjena in se dnevno ukvarjava s problematiko javne porabe v občini in s tem v zvezi tudi s težavami na področju negospodarskih dejavnosti, ki se financirajo iz občinskega proračuna."
23,"Izvršni svet Republike Slovenije opozarjava na dejstva, ki kažejo na popolno neusklajenost dela posameznih republiških ministrstev in s tem ukrepanja republiškega Izvršnega sveta."
64,"Tako je republiški Izvršni svet na podlagi in na predlog pristojnih ministrstev sprejel sklep o poenotenju osebnih dohodkov v državni upravi v Republiki Sloveniji in sklep o povišanju osebnih dohodkov zaposlenih v državni upravi s 1. julijem 1991 za 18% in od 1. septembra dalje za nadaljnjih 36%, pri tem pa ni nihče predhodno preveril, kakšno je stanje na področju javne porabe v občinah."
45,"Podoben problem je na področju izobraževanja, kjer so bili sprejeti enotni kriteriji za financiranje te dejavnosti in tudi določena okvirna višina osebnega dohodka učitelja z višjo šolsko izobrazbo, ki je bila v začetku letošnjega leta usklajena z delovnimi mesti z adekvatno zahtevnostjo v državni upravi."
21,"S tem, ko je bil postavljen enoten standard v Republiki Sloveniji za te dejavnosti, so bili tudi opredeljeni izdatki javne porabe."
24,"Osnova za prihodke javne porabe pa je poraba v posameznih občinah v letu 90, ki pa je bila od občine do občine zelo različna."
35,"Občine, ki so v preteklem letu na navedenih področjih imele nižje standarde od sedaj določenega, enotnega v Republiki Sloveniji z obsegom javne porabe, katerega izračun bazira na porabi leta 90, takih standardov ne more pokrivati."
23,"Izvršni svet Republike Slovenije, predvsem pa posamezna ministrstva, so odgovorni za stanje, ki je v letošnjem letu po občinah zaradi zgoraj navedenega nastalo."
41,"Delavcem družbenih dejavnosti, ki se financirajo iz občinskih proračunov, so pravice iz naslova delovnega razmerja določili republiški organi, vsa odgovornost za realizacijo teh pravic pa je na občinskih strukturah, ki pa so glede na omejeno javno porabo v občinah popolnoma nemočne."
57,"Pravice, ki so delavcem v negospodarstvu določene iz naslova delovnega razmerja, le-ti od občinskih Izvršnih svetov tudi zahtevajo, posamezni republiški ministri v sredstvih javnih občil celo zagotavljajo, da so občine s strani republike prejele dovolj sredstev za posamezna področja, medtem ko sploh niso preverili, ali so občine z omejeno javno porabo dejansko zmožne vse te zadeve sfinancirati."
27,"S takim ravnanjem republiški organi delavce v negospodarstvu zavajajo in vnašajo na občinske nivoje nepotrebne konflikte in zmedo, kar vse vpliva na slabšo kvaliteto dela teh dejavnosti."
13,"Meniva, da je z neusklajenim ravnanjem posameznih ministrstev po občinah povzročena nepopravljiva škoda."
17,"Delavci se na mestu z izboljšanjem kvalitete dela ukvarjajo s svojimi pravicami, ki ne morejo biti realizirane."
33,"Trdiva, da je za tako stanje kriv Izvršni svet Republike Slovenije, predvsem pa izpostavljena odgovornost pristojnih ministrstev, ki so na svojih področjih predlagala določitev standardov brez predhodne preveritve možnosti njihove realizacije po občinah."
37,"Zahtevam odgovor Izvršnega sveta Republike Slovenije, kdaj se bodo republiška ministrstva pri svojem delu medsebojno uskladila, tako da bodo sprejeti standardi, ki veljajo za celotno republiko Slovenijo na področju družbenih dejavnosti, izvedljivi v vseh občinah v Sloveniji."
40,"Hkrati zahtevava, da se v okviru okrožnice ministra za pravosodje, gospoda Pirnata, lahko povišajo OD do 36%, in objavljene v Uradnem listu Republike Slovenije, zagotovi ustrezna posebna sredstva za vse proračunske porabnike izven dovoljene in rebalansirane javne porabe v občinah."
20,"Obenem zahtevava, da predsednik Izvršnega sveta gospod Lojze Peterle čimprej skliče predsednike Izvršnih svetov občin, da bi obravnavali omenjeno problematiko."
10,"Da bo lažje razumljivo, bi povedal preprosto, za kaj gre."
23,"Občine imajo limitirano porabo, jaz govorim za občino Logatec, ki je bila postavljena na indeks lansko leto, to se pravi 118%, 6 milijonov."
19,"Torej, že pri 18% povečanju plač mi ne moremo torej teh 6 milijonov, ko gre samo za plače, izplačati."
10,"Torej, kje so pa še stroški, ki so 2 milijona."
49,"Jaz mislim ,da je razlog, da prihaja do teh konfliktov, neznanje in sprenevedanje ravno pri teh ministrstvih; financarji nočejo videti, nočejo slišati in ljudje hodijo in izbirajo te ljudi, in zato midva zahtevava, glede na to, da sva, torej rekel bi,iz Izvršnih svetov, da se te stvari uredijo."
12,"Kar je pa gospod Ocvirk povedal, poglejte, okrog tega, kaj je nemogoče."
3,Vse je mogoče.
18,"Torej, jaz mislim ,da je Jože, moj prijatelj ki sedi tam, rekel, da mu gredo boni tudi tu."
3,To ni res.
5,"Namreč, poglejte, kako gospodarstvo dela."
39,"Jaz sem tudi kljub vsemu iz gospodarstva, ampak dela se tako, da pač tista šola ali pa tista občina ali pa tisto podjetje iz svoje menze plača toliko, imate bone in to ni nič obdavčljivo, to je sigurno res."
39,"Druga zadeva je, ki je mogoče ne veste, vsa tista podjetja, ki imajo ali pa lahko delajo, ki imajo svoje HKS, lahko izplačajo na račun OD tudi višje obresti in spet ni nič obdavčeno; da o lesu ne govorimo."
22,"Mislim, da je republiški proračun imel predvidenih 500 milijonov davka od lesa, da pa je dobil 3 milijone; saj to je sramota."
10,"Mislim, da je narobe, tako kot je bilo pri avtomobilih."
14,"Hoteli ste ne vem 40, 50% obdavčitev, in mi jasno nikoli ne bomo sprejeli."
22,"Ravno tako, kot še zmeraj velja stari zakon o gozdovih, ki predvideva 30 in ne vem koliko 32, 33 procentov obdavčitve lesa."
2,Zakaj tako?
25,"Dajte 5%, 8% in bo vsak, ki se s tem ukvarja, to rad plačal, pa se bo nekaj nateklo, ne pa govoriti, da je nemogoče."
22,"Res pa je to, kar je zadeva inšpektorja, namreč poglejte, oni so dobivali plače tako kot vsi, ali so delali ali ne."
42,"Jaz vam povem primer, ki sem ga ugotovil zdaj, ko je pač prišlo do nekih takih medsebojnih zadev, ko so nam tudi rebalans zmanjšali, od maja meseca je držal inšpektor prijavo v nekem predalu, nato je pa rekel, ja, vojna je bila."
5,Vojna je bila 3 tedne.
13,"Ko sem pa jaz njegovega direktorja opozoril, je pa v dveh dneh naredil."
7,In okrog zakonodaje je polno podobnih stvari.
15,"Jaz bi samo toliko imel, pa oprostite, ker sem to prebral namesto teh delegatskih pobud."
1,Hvala.
2,Gospod Rode.
13,"Jaz sicer res nisem vedel, kaj bo govoril, ampak se strinjam s tem."
22,"Če dovolite, jaz bi nekoliko odskočil iz te teme, vendar bi primariju Arzenšku nekaj odgovoril, opozoril pa javnost oziroma tudi vas, poslance."
23,"Že nekaj dni nazaj lahko spremljate po radiu, časopisih, tudi v današnjem Delu boste lahko prebrali, sledeče: 600 milijonov je komaj za začetek."
11,"Predvidena vladna denarna injekcija je veliko prešibka, da bi rešila zdravstvo."
5,Torej s tem je tako.
6,"Ničesar, dinarja več ni zdravstvo dobilo."
41,"Tistih 600 milijonov je bilo pravzaprav samo v enkratnem znesku izplačan normalen mesečni priliv, se pravi neka bolnica ima mesečnega priliva 100 milijonov, do 10. smo dobili recimo 50, do 12. 1, pa tako naprej do celih 100 milijonov v mesecu."
34,"Za klinični center smo dobili do 10. nekaj milijonov, ostanek do končnega je bil pa ta znesek oziroma ta denar v enkratnem izplačilu, tako da zaenkrat še o tej vladni injekciji ne morem govoriti."
5,To je še toliko hujše.
9,"Andrej si pripravljen, ali damo še gospodu Starcu besedo?"
14,"Ja, samo zdaj vas je toliko, ampak on je bil res lepo po vrsti."
12,"Oprostite, nekaj sem pozabil, zato ker sem drugi listek s sabo vzel."
11,"Gre za to, da dejansko ne vem, čemu služijo te dezinformacije."
33,"Namreč, morate mi verjeti, da ko je to prišlo v časopisu, radiu ven, sem jaz imel pred svojo sobo toliko upnikov, da nisem mogel noter zjutraj ob 7-ih, ko sem prišel v službo."
5,To je strašno nerodna situacija.
21,"Drugo, kolegi so klicali: A spet, prekleti klinc, si v Kliničnem centru denar dobil; ne, mislim, to se mora enkrat nehati."
26,"Jaz očitno za to ne krivim vlade, da se razumemo, jaz nimam o tem nobenih informacij, krivim pa na nekoliko nižjem nivoju, kdo to namerno počne?"
32,"Ne vem, ker je nemogoče, da jaz, ki nisem gospodarstvenik, mi je bilo popolnoma jasno na prvo vprašanje, za kakšen denar gre, tako da bi pa res za drugič prosil popolne informacije."
1,Hvala.
8,"Preden dam naslednjemu besedo, kaj ste vi želeli?"
3,"Da, gospod Ocvirk."
3,Ali bi razpravljali? ...
0,...
9,"No saj boš verjetno, imaš repliko, ali bi rad?"
8,"Ne, potem pa pride gospod Starc na vrsto."
75,"Glede na to, da imamo temo kratkoročni, dolgoročni ukrepi našega gospodarstva in ne vem kaj, in ker sem jaz že parkrat slišal v tej druščini, da je zdaj zadnje čase z mano nekaj narobe, da sem nekam drugačen, to nekatere moti, bi rad zagotovil vsem, da se z mano ni čisto nič zgodilo in da se nisem nič spremenil, ampak prevečkrat v življenju sem ugotovil doslej, da sem mogoče en korak pred ostalimi, malo neskromno."
25,"V tem konkretnem primeru sem že pred nekaj meseci ugotovil, da je tovrstna diskusija, kakršno načenjamo v našem zboru, zgrešena in da ne vodi nikamor."
34,"To je moja ugotovitev, par mesecev stara, in danes isto ponavljam, da s tem ne bomo nič dosegli in je to, še enkrat ponavljam, tipična realsocialistična diskusija, ker mi še vedno smo realsocialistična družba."
40,"In dokler ne bomo sprejeli lastninske zakonodaje, ker brez lastnine ni ekonomije, mi ne moremo govoriti o neki drugačni ekonomski politiki, o nekem drugačnem razvojnem konceptu, ampak lahko samo improviziramo na tak realsocialističen način, kot smo improvizirali vsa dolga leta."
35,"Zaradi tega moramo najprej sprejeti to lastninsko zakonodajo, vsaj institucionalno, štartno postati normalna tržna ekonomija in družba, in potem, na teh temeljih, na tej osnovi, zastaviti tako razvojno politiko, tak sistem ukrepov, kakršnega svet pozna."
73,"Jaz mislim, da bo, kot sem zadnjič rekel, naš zbor mogoče malo dalj časa iskal lastnino in da jo bo na koncu našel, ker je lastnina samo ena in danes sploh ne dvomim v to, mogoče si bomo še en teden vzeli časa za to, da nas potem čaka ena druga, ker je bil danes tudi govor in sem jaz tudi o tej zadevi veliko pisal, da je problem finančno področje, bančni sistem."
12,"Tu je, namreč celoten finančni sistem, pri nas ena velika črna luknja."
53,"Samo, dokler mi lastninskih temeljev ne vzpostavimo, mi se te črne luknje ne moremo lotiti, in našega bančnega sistema in jaz sem prepričan, da vlada ve in tudi pričakujemo, da takoj potem je ta veliki paket sanacije bančnega sistema, ki je pa izredno težka, zahtevna operacija in proces, ki bo trajal dalj časa."
29,"In ko imamo enkrat lastninske temelje, vzpostavimo nek davčni sistem, ki je vzpostavljen in se bo počasi implementiral, dograjeval, in šele potem bomo lahko postavili neko normalno finančno politiko."
20,"In teh par elementov ima vlada v rokah, vse ostalo pa je v podjetjih in pa pri posameznikih; vse ostalo."
137,"Računam, da bo do tega prišlo, in pri tem kratkoročnem improviziranju, vse to, kar mi delamo, je v bistvu kratkoročno improviziranje, tisto kar je mene naravnost, lahko bi rekel, prizadelo, pa ne iz nekega posebnega vzroka, ampak nerazumljivo je bilo, kako lahko in na kakšen način smo mi zavrnili pred par meseci tisti predlog, ki je bil konkretna stvar, tisti predlog o obdavčevanju v tem divjaštvu, kateremu smo mi priča zdaj na področju delitve (nekateri veste, kaj se danes dogaja na področju delitve plač in OD v naši družbi, da je to totalni divji zahod), da smo kar tako vehementno z levo roko zavrnili tisti vladni predlog, da bi vsaj malo indirektnega reda poskusil narediti, ali neko redistribucijo ali pa pošteno distribucijo preko progresivnega obdavčevanja nadpovprečnih plač v masi, ne v razponu, ampak v masi med podjetji."
11,"In imam samo to konkretno vprašanje, kje je obtičal ta predlog."
30,"Mi smo ga sicer vehementno zavrnili, potem, ko smo diskutirali, pa smo itak rekli, da bo vlada prišla s popravljenim predlogom, da je treba na tem področju nekaj narediti kratkoročno."
10,"Samo to vprašanje imam, o ostalem sem pa prej govoril."
2,Hvala lepa.
6,"Lahko, samo prej imam jaz repliko."
4,"Dobro, ti dam prednost."
18,"Gospod Starc, res ste korak pred nami, vi ste kot gospodarstvenik že propadli, mi bomo pa komaj še."
5,Še jaz lahko povem svojo?
15,"Namreč, verjetno je res gospod Starc en korak pred nami dokler nas ima za druščino."
8,"In drugo, jaz dam klobuk dol pred njim."
30,"Jaz sem kot učitelj pred njim pravi smrkavec, ker tolikokrat, kolikor nam je že on zdaj rekel, da realsocialistično razmišljamo in govorimo, da bom verjetno res začel v to verjeti."
4,"Prosim, prej gospod Židanik."
43,"Namreč, moram povedati, da sem bil eden izmed tistih, ki sem tudi očital docentu idejo, da je pobral 600 milijonov dinarjev, ker sem mislil, da je šlo to vse kliničnemu centru, ker dejansko je zdravstvo dobilo samo prej nakazane akontacije, pa nič drugega."
10,Mene zanima in bi od dr. Ocvirka rad nekaj izvedel.
27,"Zakaj smo se mi tako hitro opredelili za renominacijo, zakaj nismo šli v takojšen rebalans republiškega proračuna, čeprav je vsaj med drugim, Odbor za zdravstvo to zahteval."
38,"Namreč, jaz ne verjamem tega, kar je sicer gospod Šešok najavljal v sredstvih javnega obveščanja, da je rebalans sicer pripravljen, da je Izvršni svet o njem razpravljal, vendar da bi se razprava v Skupščini vlekla do konca decembra."
11,"Ne verjamem, da bi mi, delegati, vlekli takšen rebalans tako dolgo."
45,"Stanje je naslednje: Zavod za makroekonomsko analizo in razvoj je v svojem materialu pokazal, da je celoten prihodek gospodarstva v prvih 6 mesecih letošnjega leta bil tam nekje indeks 171, ko so bile družbene dejavnosti na 130 in ko je, recimo, zdravstvo bilo na 108."
28,"Mi smo doživeli prvo renominacijo, spomnimo se, s 1. julijem, s tem da smo zakasnitev doživeli za en mesec, ko smo dobili na račun materialnih stroškov 38% zraven."
35,"Teh 38% pomeni, preračunano na celo leto, indeks 120; ob tem so pa cene v zdravstvu šle, in sicer v osnovnem zdravstvenem varstvu materialni stroški 192, bolnišnice 207, zobozdravstveni material 307 in sanitetni material 358."
24,"Zdaj mi pa povejte, kako lahko zdravstvo s takimi materialnimi stroški, ki so v - mislim, to je situacija na terenu - shaja s priznanimi 120%?"
40,"Zato smo mi zahtevali rebalans republiškega proračuna, ne pa renominacije, ki nam omogoča samo s tekočo inflacijo gibanje, seveda materialne stroške in OD, ne reši pa tistih izgub, ki jih je bilo zdravstvo deležno v prvih 6 mesecih letošnjega leta."
2,Hvala lepa.
13,"Gospod Lovrenčič še, on je bil še pred tabo, potem pa prideš ti."
17,"Jaz sem sicer kot repliko želel povedati samo to, da se verjetno z gospodom podpredsednikom nisva razumela."
50,"Jaz prej nisem mislil, da je problem makroekonomike, ampak je izpeljava makroekonomike defenzivna, in to še vedno vztrajam, pa ne zato, da bi še naprej repliko vodila, primer je pa ravno to, kar mi je gospod Puc vzel kot idejo; vedno se vlada počuti užaljena, ko z nečim ne uspe."
4,"Primera radi, ravno davki."
20,"Država se seveda vedno samo najde v situaciji, da bi jemala, in to od enega sto, namesto od desetih deset."
29,"Ko ni uspela z davki na avtomobile, je enostavno to pospravila, namesto, da bi prišla z novo idejo in poskušala to na nek ofenziven, dopadljiv in sprejemljiv način izpeljati."
12,Te užaljenosti se bo vlada v teh novih časih verjetno morala odvaditi.
1,Toliko.
1,Hvala.
3,Gospod Vili Sekereš.
1,Spoštovani!
36,"Jaz bi rad vprašal ministra, namreč vemo, da če gremo čez mejo, vsak državljan lahko svoje poštene denarje, namreč tisti, ki jih ilegalno ali pa nepošteno nese v žepu, lahko zamenja v Avstriji, Nemčiji v dinarje."
25,"Sprašujem, kdaj bo naš državljan Slovenije lahko menjal te iste skromne, verjetno še vedno konvertibilne dinarje, na Madžarskem, ker za nas je to velik problem."
19,"Vemo, da deviz ni, dinarje nam ne menjajo in imamo velike probleme glede raznih dejavnosti in vsega skupaj tam."
2,Hvala lepa.
1,Hvala.
5,Nimaš kaj hoditi čez mejo.
2,Gospod Ocvirk.
3,Moram spet odgovoriti.
19,"Jaz nisem nič užaljen, mene samo to moti, ker sem na tej strani, bi bil pa raje na drugi."
20,"Okoli dinarjev na Madžarskem - ni tržno gospodarstvo - zdaj je že prepozno, ne bi več razpravljali, ker ne bodo več dolgo."
13,"Največ vprašanj je bilo , tudi na seji Izvršnega sveta, okoli teh 600 milijonov."
26,"Ni bilo jasno, kajti vaši ministri so trdili, da tega denarja niso dobili, finance so trdile, da ste vi ta denar dobili, in to zdaj usklajujejo."
14,"Prosim, če pomagate pri usklajevanju, da bodo ta denar dejansko dobili, ker sklep je."
5,"Zakaj renominacija, zakaj ne rebalans?"
24,"Zato, ker pri tej renominaciji so v bistvu nekatere stvari, ki smo jih že prej s sklepi sprejeli, popravljene s procentom, niso pa vse."
66,"Da sploh lahko gredo v izvajanje, morajo dati še nekateri poročila, predvsem zaradi nerealizacije proračunskih prihodkov, in ko bodo ta poročila skupaj narejena, kdo, zakaj (ker vemo, da je vmes neka komisija odobravala, je SDK odobraval nekaj časa, potem pa še določene stvari po občinah, po davčnih upravah); ko bodo te stvari skupaj zbrane in aktualizirane, bo šla stvar v rebalans in potem v proračunsko razpravo."
24,"Za mene pa je bolj važno, ker moramo začeti pripravljati nov proračun, naj se raje na tistem proračunu, ali pa že ob rebalansu starega."
8,Hkrati se mora pripravljati proračun z vsebinsko razpravo.
15,"Proračun v normalnih državah je sprejet vsaj do konca oktobra, pri nas seveda ne bo."
6,Nekateri pa ga sprejemajo leto prej.
8,"Okoli občin, to bo tako prišlo v razpravo."
21,"Okoli bank ne bi več, se močno strinjam, upam, da bomo bolj ukrepali po 8. ko bo to v naši pristojnosti."
4,Glede defenzivnosti Izvršnega sveta?
5,"Ja, res je vojno stanje."
27,"To je zdaj težko odgovoriti, kje je večja ofenzivnost, ker na določenih področjih se nam to v bistvu že kaže, pri defenzivnosti je treba najprej sprejeti zakonodajo."
21,"Pri spremembi te zakonodaje je treba vedeti, da pripravljamo tudi proračunski sistem oziroma finančno zakonodajo, pred novim letom je ne bo."
23,"Če pripravljamo novo finančno zakonodajo, mora iti s sistemom družb oziroma podjetij, z zakonom o podjetjih, ker s tem je povezana ta zakonodaja."
11,"Te dve stvari, gresta lahko vzporedno, ne pa ena za drugo."
29,"Moram povedati, ko so iskali ljudi, ki to lahko delajo oziroma pripravljajo, so jih zelo težko skupaj spravili, da sploh to zakonodajo ""preplonkamo"" oziroma upoštevamo usmeritve Evropske gospodarske skupnosti."
6,In na tem področju imamo težave.
15,"Enostavno je ""preplonkati"" jugoslovanske zakone, ki jih poznamo, s to zakonodajo pa gre blazno težko."
2,Hvala lepa.
1,Hvala.
3,Še eno vprašanje.
12,"Glede tega oproščanja prispevkov in bonov, to kar je gospa Sagadinova povedala?"
6,"To vemo, da je ilegalna kraja."
15,"Posebno tam, kjer prispevkov ne plačamo in tega je dosti; samo SDK te preglede ima."
5,"Lahko kontrolira, ampak jih ne."
4,Nekateri pa tudi plačajo.
3,"Ja, gospod Puc."
4,Moram gospoda Ocvirka popraviti.
7,"Namreč, ta SDK nima kakšnih posebnih pregledov."
37,"Glede na to, tudi pri nas prilivi padajo, ne samo v republiki, smo se na SDK usedli za nekaj ur in ugotovili, kako naj bi prišli pravzaprav do nekih podatkov, kdo te prispevke plačuje in kdo ne."
13,"Torej ugotovili smo samo, da smo ugotovili, da prispevke plačujejo domače delovne organizacije."
18,"Za vseh tistih 2.000 Logatčanov, ki delajo v Ljubljani in še kje drugje, nimamo nobenih podatkov, kdo plačuje."
5,Tako da to ni res.
13,"SDK bi pravzaprav morala imeti neke podatke in preverbe, saj jih je dosti."
5,Nekaj sem prej pozabil povedati.
9,"Namreč, vse gre v to centralizacijo na nivoju republike."
38,"To je želja, pravzaprav tudi vlade, kogar koli že, vse kar se pripravlja in jaz sem že enkrat rekel, da bodo morale občine imeti neka poslaništva v Ljubljani, da bomo lahko te stvari dojemali, ukrepali in tako dalje."
14,"Mislim, da je za vso to godljo, ki je zdaj nastala, sama vlada kriva."
17,"Teh par uradnikov, ki jih ima, ne more rešiti tistega, kar lahko v neki bazi sami rešimo."
11,"In poglejte še to okrog teh proračunov, ki so ostali taki."
16,"Mnogo večje pravice, ki so iz teh vojnih zadev nastale, so potem oddelki za ljudsko obrambo."
22,"Imajo mnogo večje izdatke, katerih nobeden pravzaprav ne rebalansira in sploh republiški financarji pravijo, da pač niso dobri, jih pa moramo plačevati."
7,"Vemo, da smo sprejeli te zdravstvene ustanove."
16,"Za to ni nihče nič dal in mislim, da se bo treba dejansko usesti in pogovoriti."
17,"Vendar trdim, da ljudje, ki hočejo vse centralizirati, naj tudi to godljo rešijo, mi je ne bomo."
23,"Zdaj ko nimamo več nobenih finančnih mehanizmov, s katerimi naj bi to porabo v občini višali ali nižali, torej ne moremo nič narediti."
1,Hvala.
1,Hvala.
5,Rudi Moge je še prej.
7,Rad bi zastavil gospodu podpredsedniku eno vprašanje.
37,"Namreč, republiški minister za pravosodje in upravo je izdal z Izvršnega sveta teleks s sledečo vsebino: ""Izvršni svet Skupščine Republike Slovenije je na današnji seji določil novo osnovo za obračun OD delavcev in funkcionarjev v državnih organih."
19,"Osnova za mesec september znaša 7.806 din bruto."" Sklep bo objavljen v naslednji številki Ur. l., pečat in podpis."
18,"To pomeni prej je bila osnova, kolikor je meni znano, 5.726, sedaj je toliko, to je 36% povečanje."
58,"Iz časopisja smo potem tudi izvedeli tole, da se bo v zdravstvu njihov znesek, ki je znašal okoli 10,6 milijarde, povečal za 3,4 milijarde in bo znašal 14 milijard dinarjev, potem smo zvedeli, da bo republiški proračun z 69,6 milijarde prišel na 76,2 milijarde, se pravi indeks 1,09 in za izobraževanje bo dodatno na voljo 1,15 milijarde dinarjev."
5,Zdaj pa se zastavlja vprašanje.
43,"Če je Izvršni svet tole sklenil in verjetno bodo enake telekse poslali ostali ministri, katerih resorji so takšni, da so delavci plačani iz proračuna, se pravi: zdravstvo, šolstvo, kultura in tako dalje, kjer bo Izvršni svet oziroma kjer bodo občine prevzele manjkajoča sredstva."
55,"Kajti ta sredstva, kolikor je meni znano, se niso natekle iz tega, da bi se zaradi tega, ker so se cene dvignile, davki potem toliko povečali, da bi ta stvar krila proračun in jaz verjetno domnevam, da je v proračunu zaradi takšnega ukrepa, če bomo hoteli osebne dohodke izplačati na takih ravneh, prišlo do luknje."
20,Ali se bo ta luknja zapolnila s kreditom ali s čimer koli drugim ali pa vodi ta ukrep v inflacijo?
1,Hvala.
3,Gospod Andrej Šter.
39,"Torej, moje vprašanje je vsaj delno replika, in sicer se nanaša na tisti del diskusije, ko je govorila gospa Sagadinova, ki mislim, da je en del svojega vprašanja oblikovala tudi v smer, kako bomo spreminjali zakon o finančno-materialnem poslovanju."
40,"Dotaknila se je naračunanih izgub in na to jaz tudi navezujem svoje vprašanje, namreč velik del tistega fleksibilnega prostora, ki se ga poslužujejo - ugotovimo lahko povsem legalno, vprašanje je ali je to legitimno - delovne organizacije, se nanaša na odpis terjatev."
15,"Skratka terjatev, ki jo imamo več kot 60 dni zabeleženo v knjigovodstvu, potem lahko odpišemo."
35,"Treba bi bilo narediti analizo (in za to je nedvomno pristojna SDK), koliko tistih naračunanih izgub gre na račun odpisa terjatev, ker po mojem mnenju, odpis terjatev do tujine v 60 dneh nikakor ni upravičen."
42,"Možno se je seveda pogovarjati o odpisih, ki se nanašajo na slovenski prostor, ali pa na prostor bivše Jugoslavije, ampak, da bi pa prav vehementno vključevali v izgubo del terjatev, ki se nanašajo na tujino, pa mislim da je proti poslovni morali."
14,"Seveda, kaj pa to pomeni za davčni in fiskalni sistem, pa je vsem jasno."
1,Hvala.
1,Hvala.
31,"Vidim, da smo prišli skoraj v fazo vprašanja in odgovori, ne pa v razpravo o teh kratkoročnih in dolgoročnih ukrepih Izvršnega sveta in verjetno je tudi prav, ker se kopičijo problemi."
16,Pa bi mogoče zdaj še gospod podpredsednik na ta vprašanja odgovoril in bi počasi zaključili razpravo.
7,"Če dovolite, ta cifra je 79 milijard."
13,"Podatek, drugega vam ne morem povedati, kot da so prilivi in odlivi zbalansirani."
40,"Seveda pa je vprašanje bilo tudi v polletju, ker trdimo, da je bilo to zbalansirano, ampak ker je bilo v negospodarstvu toliko in toliko izgub, tistih, ki so na proračunu, ker to je deficit proračuna, to je bilo 1,8 milijarde."
12,"To se pravi, da je treba ta deficit pokriti in to zbalansirati."
42,"Kljub temu nisem prepričan, da bomo to lahko, ampak v teh 79 milijardah so prilivi z odlivi zbalansirani, ker moramo vedeti, da bi uskladitev s cenami morala biti vsaj 46%, če rečem od novega leta do zdaj, je pa v bistvu 10%."
9,"Pri terjatvah imate prav, sprememba zakona o finančnem poslovanju."
15,"Tam je tudi problem zakon o stečaju, kajti v stečaju si lahko dve, tri leta."
29,"To se pravi, tisti, ki v stečaju ne more poslovati, vemo, vsaj tisti, ki smo to delali, da je v stečaju najboljše poslovati, in to se na veliko izkorišča."
2,Hvala lepa.
2,Hvala lepa.
2,Slišali ste.
42,"Predlagal bi, da bi se naša komisija, ki smo jo prej na začetku oblikovali, sestala do naslednje seje oziroma do nadaljevanja te naše seje in bi do takrat izdelali svoja stališča in bi jih potem sprejemali, tako da jih danes ne bi."
8,Ima še kdo kakšno bistveno pripombo na to?
6,"Če ne, bi to točko prekinili."
3,"Prosim, gospod Krajec."
25,"Imamo ravno tu gospoda podpredsednika, pa bi ga še vprašal o naslednjem: mi se že celo leto borimo za nafto, ki jo rabimo v kmetijstvu."
65,"Vemo, kakšne so cene nafte proti kurilnemu olju, vemo, da ste sprejeli nek odlok, ki je 20% oprostil to gorivo davka, vendar spomnim se, da smo imeli še pred petimi leti skoraj isto ceno kot pri kurilnem olju, in to je bilo tisto, ko smo rekli, da smo se otresli vseh davščin, s tem, da je tudi kurilno olje obdavčeno, ne vem, koliko, nekaj je."
7,Tu je še vedno ta visoka razlika.
4,Kako bi to utemeljeval?
29,"Reči moram samo nekaj, da smo v teh kriznih časih, ko se vsi držimo s cenami ali vsemi uslugami, pa naj bo to elektrika, nafta itn., vsi kurznega tečaja."
30,"Vse, kar pride ven iz našega gospodarstva, pa toliko, kolikor lahko gre oziroma za kolikor se to lahko proda in zato ne razumem, zakaj Izvršni svet vztraja na teh 20%."
7,"Namreč, stvar bom povedal še malo drugače."
22,"Danes, kakšna je kriza za kakršnekoli devize, niti eden noče iti posekati kakšno grmado, zato ker se mu to vse zdi predrago."
17,"To je jasno, če hočejo vse to skalkulirati, pridemo do tega, da se mu enostavno ne splača."
25,"Ne vem, zakaj se toliko upiramo, ker vlečemo direktno iz teh naših tal to, kar potem lahko oplemenitimo na več načinov z raznimi davki itn."
14,"Ampak, ne, takoj v začetku te zatolče, da tudi tega ne moreš potegniti ven."
13,"Sem pa pristaš tega, kar ste ugotovili, da gre to na tržne viške."
5,To se pa zelo strinjam.
1,Hvala.
3,"Hvala, gospod Krajec."
21,"Predlagal bi, da bi potem prekinili to točko in bi jo nadaljevali prihodnjič, ko bi imeli oblikovan OSNUTEK SKLEPOV IN STALIŠČ."
32,"Potem bi se v okviru te točke še mogoče pogovorili o tem: dne 19. septembra 1991 smo imeli delovni sestanek Zbora združenega dela, na katerem smo razpravljali o temi OBRT V SLOVENIJI."
14,"Delovno gradivo smo prejeli, želje in predloge obrtne zbornice Skupščini in vladi Republike Slovenije."
23,"Na tem sestanku smo imenovali skupino delegatov, ki naj bi, na podlagi razprave, pripravila stališča in sklepe in jih predlagali zboru v sprejem."
13,Skupina delegatov je stališča in sklepe pripravila in jih predložila Zboru združenega dela.
7,Prejeli ste jih danes tudi na klop.
8,Pričenjam razpravo v zvezi s stališči in sklepi.
9,Bi mogoče gospod Rogina povedal za začetek nekaj stavkov?
8,"Prosim, počakajte toliko, da bomo še to zaključili."
1,Spoštovani!
26,"Najprej bi izkoristil priložnost in bi se Obrtni zbornice Slovenije in Obrtni zbornici Celje, na čelu z našim poslancem Drametom, zahvalil za dobro organizacijo 19. septembra."
19,"Stališča in sklepe, ki jih je ta skupina izoblikovala, ste dobili na klop in jih ne bi posebej bral."
23,"Želel pa bi izpostaviti eno vprašanje, za katero me je tudi prosil eden naših poslancev, in sicer gospod Ban, da ga izpostavimo posebej."
31,"Mi smo se v Celju pogovarjali o možnostih ali o kapacitetah, ki jih drobno gospodarstvo v Sloveniji ima in zaradi katerih bi lahko v štirih letih zaposlili 60.000 delavcev v Sloveniji."
14,"Prepričani smo, da je to eden od velikih in pomembnih projektov v Republiki Sloveniji."
26,"Zaradi tega predlagamo, da vlada temu projektu da posebno pozornost, da mogoče celo določi nek tim, ki bi naj izdelal predlog, kako bomo ta cilj dosegli."
50,"Ker, če izhajamo iz tega, kar smo razpravljali v Celju, da nas bo nekdo drugo leto v tem času vprašal, ali smo zaposlili četrtino od teh 60.000 v enem letu, mu bomo verjetno morali reči da ne, v kolikor se nekaj ne zgodi, če res ne bomo teh pogojev ustvarjali."
28,"Predlagal bi, da poleg teh sklepov, ki smo jih sprejeli, v sklepe vključimo tudi to, da se da temu poseben poudarek in da to vzamemo kot prednostno nalogo."
1,Hvala.
11,Ali želi še kdo v zvezi s predlogi in sklepi razpravljati?
9,"Če ne, bi predlagal, da jih potrdimo na zboru."
2,Ugotovimo prisotnost!
17,"Kdo je za predlagana stališča in sklepe s to dopolnitvijo, ki jo je sedaj povedal gospod Rogina?"
3,Je kdo proti?
4,Se je kdo vzdržal?
14,"Ugotavljam, da smo z večino glasov sprejeli stališča in sklepe, ki so bili predloženi."
9,"8. TOČKA DNEVNEGA REDA - POBUDE, PREDLOGI IN VPRAŠANJA DELEGATOV."
52,"Glede na to, da je to zadnja točka, bi vas iskreno prosil, da bi načeloma sprejeli, da ima nadaljevanje te seje naš zbor v četrtek, se pravi danes teden, in iskreno vas prosim - Izvršni svet je že odposlal, vi ste tudi prejeli, kar velik paket amandmajev k predlogu zakona o lastninskem preoblikovanju."
10,"Prejeli ste tudi poročilo delovne skupine, ki je bila izbrana."
35,"Dajte si te zadeve pogledati in trdno sem prepričan, da bo tudi drugi del kmalu gotov, tako da bi se lahko potem v četrtek temeljito pogovorili in sprejeli tisto, kar pač moramo v zboru sprejeti."
12,"S tem pričenjam 8. TOČKO DNEVNEGA RED - POBUDE, PREDLOGI IN VPRAŠANJA DELEGATOV."
6,Pisno imamo tu že nekaj pobud.
16,Za zamenjavo sredstva za posipanje prometnih površin proti zmrzali v Republiki Sloveniji; Vlasta Sagadin je predlagala.
4,To bomo poslali naprej.
46,"Jaz bi povedal, da bom tudi nadaljeval z diskusijo z Izvršnim svetom, ker so mi odgovorili glede truda Izvršnega sveta za lastnike zasebnih hišic, vikendov itd. na Hrvaškem, ker se s takšnim odgovorom, ki ga je Izvršni svet oziroma Ingo Paš posredoval, sploh ne morem strinjati."
11,"To je, milo rečeno, najslabši odgovor, ki smo ga lahko pričakovali."
15,"Treba je namreč povedati dejansko, kaj bo Izvršni svet konkretno storil za zaščito slovenske lastnine."
19,"Za to nam gre, da ne govorim o tem, da niti približno ne vemo, koliko Slovencev je teh lastnikov."
4,"Prosim, nadaljujemo s pobudami."
3,Gospod Jaša Zlobec.
15,Čisto na kratko bi predstavil pobudo Liberalno-demokratske stranke v zvezi z izvajanjem zakona o državljanstvu.
18,"Mi smo pobudo napisali, predlagali smo tudi predlog zakona o spremembi in dopolnitvi zakona o državljanstvu Republike Slovenije."
5,Vsi vemo za kaj gre.
33,"Zakon o državljanstvu Republike Slovenije je zelo jasen in nedvoumen, o čemer priča tudi tolmačenje Ministrstva za notranje zadeve, ki smo ga videli v zadnjem Poročevalcu; odgovor na poslansko vprašanje demokrščanskega poslanca Lampreta."
29,"Edina dva pogoja za pridobitev slovenskega državljanstva sta, da ima državljan druge republike prijavljeno stalno bivališče v Republiki Sloveniji od 23.12.1990 in da od tega datuma dejansko tukaj živi."
24,"Približno 200 tisoč prebivalcev Slovenije (približno pravim zato, ker še vedno ne vemo, koliko je teh ljudi), bo moralo do 23.12.1991 ta problem urediti."
16,"Zakon je skrajno jasen in preprost, prihaja pa do grozljivih zapletov v zvezi z njegovo realizacijo."
15,"Ljudje se drenjajo pred okenci na občini, doslej je okoli 15 tisoč ljudi vložilo vlogo."
53,"Po nekakšni čudni inerciji morajo plačati 615 din takse, dobiti morajo izpiske iz matičnih knjig iz drugih republik, kar je večkrat popolnoma nemogoče, zlasti za tiste iz Hrvaške in Bosne in Hercegovine, tistim iz Srbije in njenih kolonij pa namenoma teh stvari ne pošiljajo pogosto iz nekakšnega maščevanja in tako imenovanega nacionalnega izdajstva."
30,"Ljudje, ki so se tukaj rodili in celo življenje preživeli v Sloveniji, naenkrat ugotavljajo, da nimajo slovenskega državljanstva, podobno se dogaja ljudem, ki tukaj živijo že od leta 1945 naprej."
49,"Gre za to, da se premalo zavedamo, da je bilo doslej republiško državljanstvo nekaj popolnoma irelevantnega in nepomembnega v prejšnji obliki tega sobivanja, takšnega ali drugačnega in glede na to, da je zakon popolnoma nedvoumen, naša stranka predlaga poenostavitev tega postopka, s čimer bodo razbremenjene tudi službe po občinah."
7,"Mislim, da je to bistvo vsega tega."
6,Konkretno pa bom vložil pri predsedniku.
1,Hvala.
3,Gospod Peter Starc.
8,Tu je tudi že pisna pobuda Mira Krajca.
1,Spoštovani!
27,"Ko sem poslušal podpredsednika Izvršnega sveta, gospoda Ocvirka, ki je jasno povedal, da smo vedno manj pravna država in seveda to tudi vsi čutimo v praktičnem življenju."
15,"Z velikim tempom sprejemamo novo zakonodajo na vseh področjih, nimamo pa še sprejete nove ustave."
7,"Sprašujem, koliko časa jo bomo še sprejemali?"
29,"Prepričan sem, da bi imeli veliko manj problemov na vseh področjih našega življenja in dela, pa tudi pri osamosvojitvi in mednarodnem priznanju Slovenije, če bi imeli ustavo že sprejeto."
24,"Sprašujem vlado, ali je res, da se namerno zavlačuje z delom na ustavi, kdo to dela in kdaj jo bomo končno lahko le sprejeli?"
9,"To ni naslov vlada, to je naša ustavna komisija."
4,Torej naslavljate ustavni komisiji?
1,Dobro.
3,Kdo še želi?
3,"Prosim, gospod Moge."
27,"Na svoje vprašanje Zboru združenega dela, kakšna bo bodoča namembnost vojaških objektov, ki jih zapušča jugoslovanska armada in kdo bo z njimi razpolagal, sem dobil negativni odgovor."
10,Namreč naslednji: trenutno dolgoročna namembnost vojaških objektov še ni določena.
45,"Glede na to, da vojska pospešeno zapušča Slovenijo, glede na to da so ti objekti velike vrednosti in tudi strateško nameščeni, dajem pobudo, da bi le nekdo v skupščini ali pa v Izvršnem svetu začel razmišljati o tem, za kaj bomo dolgoročno te objekte uporabljali."
30,"Namreč, najslabše stanje bo, če bo armada vse to zapustila in bomo imeli situacijo takšno kot je, potem bomo pa poskušali parcialno reševati vprašanja komu, zakaj in kdaj kakšen objekt."
1,Hvala.
1,Hvala.
2,Še kdo?
3,Prosim Franc Lovrenčič.
10,"V gospodarstvu ocenjujemo, da smo razdeljeni vsaj na dva tabora."
12,"Na tiste, ki davščine plačujejo, in na tiste, ki jih ne plačujejo."
9,Zaradi tega prihaja do prerazporejanja dohodka znotraj nacionalnega gospodarstva.
24,"Sprašujem vlado, kaj bo storila, da bo gospodarstvo pri pogojih poslovanja izenačeno in da ne bo prihajalo do prerazporejanja na tak ali podoben načine."
1,Hvala.
1,Hvala.
3,Še želi kdo?
13,"Če ne, bi za danes zaključil sejo in jo s tem tudi prekinjam."
4,Nadaljujemo jo predvidoma 3.10.1991.
4,Najlepša hvala za danes.
