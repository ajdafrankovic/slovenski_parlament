6,"Delegatke in delegati, gospe in gospodje!"
17,"Pričenjam 3. sejo Družbenopolitičnega zbora Skupščine Republike Slovenije, sklicano po 31. členu začasnega poslovnika Skupščine Republike Slovenije."
8,Za današnjo sejo zbora se ni opravičil nihče.
7,Po podatkih službe je prisotnih 60 delegatov.
5,"Prosim delegate, da ugotovimo prisotnost."
6,Zboru predlagam najprej nekaj tehničnih stvari.
14,"Ekipa televizije je zaprosila za razumevanje, da bi iz tehničnih razlogov izpraznili tri sedeže."
18,"Ker zapisnik zaradi tehničnih razlogov ni bil dostavljen vnaprej, predlagam, da to točko - zapisnik preložimo na naslednjo sejo."
24,"Danes smo na klop dobili določene dodatne materiale, zlasti programske usmeritve Izvršnega sveta, majsko analizo, analizo razvojnih možnosti Republike Slovenije za obdobje 1991-1995."
43,"V zvezi z majsko analizo in analizo razvojnih možnosti Republike Slovenije za naslednje obdobje vas obveščam, da so to analitična gradiva, ki jih je pripravil Zavod Republike Slovenije za družbeno planiranje in da sta ti dve gradivi podlaga za programske usmeritve Izvršnega sveta."
31,"Posebej poudarjam, da bosta ti dve gradivi predloga za nadaljnjo razpravo o razvojnih usmeritvah za prihodnja obdobja, ko bo ustrezna problematika v obravnavi v Skupščini Republike Slovenije oziroma v delovnih telesih."
18,"Zato bi bilo primerno, da ta gradiva tudi ustrezno hranite, ker bo to dalj časa vaša delovna podlaga."
24,"Glede na dejstvo, da ste programske usmeritve prejeli na klop, predlagam da v soglasju z njihovim predlagateljem obravnavo te točke preložimo na naslednjo sejo."
5,Želi kdo o tem razpravljati?
5,"Če ne, dajem na glasovanje."
15,Predlagam sklep: Obravnava programskih usmeritev Izvršnega sveta Skupščine Republike Slovenije se preloži na naslednjo sejo.
6,"Kdor je za, naj, prosim, glasuje!"
1,Hvala.
6,"Ugotavljam, da je predlog soglasno sprejet."
9,"Zboru predlagam, da opravimo še določena predhodna proceduralna vprašanja."
37,"Prejeli smo predlog zakona o začasni prepovedi sečnje gozdov v družbeni lastnini in začasni prepovedi prometa s kmetijskimi zemljišči, gozdovi in drugimi nepremičninami v družbeni lastnini, ki ga je zborom predložil v obravnavo Izvršni svet Republike Slovenije."
40,"Zborom se predlaga, da ga obravnavajo po hitrem postopku, da se zavarujejo koristi in interesi v določenih primerih prejšnjih morebitnih lastnikov oziroma njihovih pravnih naslednikov kmetijskih zemljišč, gozdov in drugih nepremičnin, ki so bili podržavljeni z nacionalizacijo in agrarno reformo."
26,"Izvršni svet pripravlja pravne podlage za vrnitev teh nepremičnin prejšnjim lastnikom, zato je tudi potrebno začasno prepovedati vsakršno razpolaganje, ki bi lahko pomenilo oškodovanje prejšnjih lastnikov."
5,Želi kdo o tem razpravljati?
4,Besedo ima Miran Potrč.
2,Gospod predsednik!
40,"Da se ne bi dvakrat javljal, razpravljam o tem predlogu zakona in tudi o predlogu za izdajo zakona o spremembah zakona o pokopališki in pogrebni dejavnosti ter urejanju pokopališč s predlogom zakona, ker gre v teh dveh točkah za razširitev."
12,"Lahko razpravljale, vendar smo rekli, da bomo te predhodne razprave maksimalno zredicirali."
2,Imam besedo?
1,Hvala.
18,"Jaz bi želel opozoriti, da v našem klubu delegatov ZKS - SDP najresneje opozarjamo na nujnost spoštovanja poslovniških določb."
31,"Prihajamo v situacijo, ko se zahtevajo od nas odločitve po hitrem postopku glede vprašanj, ki niso proučena, poleg tega pa se predlagajo hitri postopki izven določb veljavnega poslovnika Skupščine Republike Slovenije."
24,"Jaz bi as rad opozoril na 314. člen našega poslovnika, ki pač zaenkrat velja, čeprav smo sprejeli sklep o tem, da ga bomo dopolnjevali."
40,"V njem piše: Po hitrem postopku se lahko zda zakon samo takrat, kadar je to nujno zaradi preprečevanja in odpravljanja večjih motenj v gospodarstvu, kadar to zahtevajo interesi ljudske obrambe, varstvo ustavne ureditve, naravne nesreče in druge izredne potrebe republike."
8,Seveda je potrebna za to tudi ustrezna obrazložitev.
21,"Takšne obrazložitve za nekatere zakonske predloge ni, hkrati pa ni tudi razlogov, ki bi bili skladni z drugim odstavkom 314. člena."
40,"Kljub temu soglašamo in podpiramo predlog za izdajo zakona o spremembah zakonov o pokopališki in pogrebni dejavnosti ter urejanju pokopališč s predlogom zakona, ker je njegovo sprejetje nujno, da bi se lahko opravilo spravno dejanje, predvideno za 8. julij letos."
33,"Ne podpiramo pa, da se uvrsti v dnevni red predlog zakona o začasni prepovedi sečne o gozdovih v družbeni lastnini, začasni prepovedi prometa s kmetijskimi zemljišči, gozdovi in drugimi nepremičninami v družbeni lastnini."
9,"Ocenjujemo, da za uvrstitev tega zakona ni poslovniških podlag."
22,"Smatramo, da predlagatelj v svoji obrazložitvi ni navedel razlogov, zakaj bi bilo potrebno ta zakon uvrstiti na dnevni red po hitrem postopku."
15,"Iz same obrazložitve je jasno razvidno, koliko je odprtih vprašanj, ki jih postavlja ta zakona."
17,"Niso ocenjene družbene posledice in tudi družbena škoda, ki bi jo s sprejetjem takšnega zakona lahko nastala."
27,"Poleg tega niso proučene druge možnosti, ki obstojajo in s katerimi bi lahko zavarovali interese bivših lastnikov tudi brez takšne generalne prepovedi, ki jo predlaga samo zakon."
9,"Mislimo, da bi ta vprašanja morali mnogo temeljiteje proučiti."
35,"Nemogoče je, da to storimo tako, da dobimo z zelo pomanjkljivo obrazložitvijo, brez vsake resnejše dokumentacije zakon na mizo, in zato predlagam, da ne sprejmemo, da se ta zakon uvrsti na dnevni red današnje seje."
1,Hvala.
2,Hvala lepa.
6,K besedi se javlja Vane Gošnik.
10,"Jaz bi predlagal, da te diskusije omejimo na tri minute."
10,Zeleni Slovenije izrecno podpiramo Izvršni svet oziroma predlagatelja tega zakona.
31,"Lahko bom seveda obtožen, da ne razumem 314. člena, vendar tam piše, da se po hitrem postopku lahko sprejme zakon tudi takrat, kadar je to nujno zaradi drugih izrednih potreb republike."
7,"Mislim, da tu gre za izredne potrebe."
13,"Zeleni zbiramo informacije, kaj se dogaja po terenu z gozdovi v družbeni lastnini."
6,"Menimo, da absolutno ne moremo čakati."
10,"Seveda tudi zato, ker smo mi nekaj našim volivcem obljubljali."
30,"Seznanim pa lahko pripadnike opozicijskih strank tudi s tem, da se je Demos danes odločil na poslanskem klubu, da bo podprl predlog, da se uvrsti ta zakon na dnevni red."
1,Hvala.
2,Hvala lepa.
4,Besedo ima Božidar Voljč.
6,"Spoštovano predsedstvo, spoštovane poslanke in poslanci!"
50,"V skladu z drugim odstavkom 111. člena našega pravilnika, vlagam zahtevo oziroma predlog, da zbor odloči danes o tem - glede na to, da imamo že nekaj izkušenj o tem, kako naše seje potekajo - ali lahko govornik o istem vprašanju govori le enkrat in da se določi tudi trajanje njegovega govora."
2,Hvala lepa.
1,Hvala.
4,Predlog je bil konkreten.
4,Besedo ima Franc Zagožen.
23,"Jaz bi opozoril, da je bil predlog o moratoriju sečenj v gozdovih oddan tudi že lansko leto, to je skupščini v prejšnji sestavi."
8,Tako da pravzaprav postopek že lep čas traja.
16,"Rad bi opozoril, da je Izvršni svet najavil sprejetje zakona o vrnitvi gozdov in kmetijskih zemljišč."
25,"To je torej s tem povezano, kar pomeni, da gre za moratorij za kratek čas, ki bo sproščen takoj, ko se bodo zadeve pravno uredile."
1,Hvala.
2,Hvala lepa.
4,Želi še kdo razpravljati?
4,Besedo ima Jože Smole.
10,Uvajanje sprejemanja zakona po hitrem postopku vodi v degradacijo skupščine.
13,"Mi moramo iti po normalni poti, za to imamo tudi komisije in odbore."
29,"Jaz sem že zadnjič protestiral proti spremembah zakona o RTV po hitrem postopku in se bom dosledno držal tega načela, da je treba vsako stvar postaviti v regularen postopek."
2,Hvala lepa.
4,Želi še kdo razpravljati?
3,Besedo ima Potrč.
2,Gospod predsednik!
13,"Jaz bi rad samo opozoril, da je točno, da je bilo mnogo predlogov."
8,To ni nič drugega ugotavlja tudi Izvršni svet.
13,"Ne ugotavlja pa, kaj ti predlogi pomenijo in kakšni problemi v družbi obstojajo."
9,O tem nimamo iz obrazložitve Izvršnega sveta nobenih podatkov.
7,"Lahko gre za enega, sto, tisoč primerov."
3,Nobenega podatka ni.
19,"Izvršni svet piše, da bi nastala občutna družbena škoda, če bi za več kot šest mesecev prepovedali sečnjo gozdov."
37,"Seveda pa hkrati pove v obrazložitvah, da ta družbena škoda kljub vsemu bo, ker bo to zelo vplivalo na uspešnost poslovanja organizacij, ko govori o gozdnogospodarskih, kaj bo pa z lesno predelovalno industrijo, tega nihče ne omenja."
71,"Zelo jasno pove, da bo problem v strokovni službi, ki bi lahko celo prenehala obstajati, če je ne bi posebej financirali in predvideva za to 30 oziroma dodatno 60, skupaj 90 milijard dinarjev in hkrati v ničemer ne analizira, ali bi bilo mogoče ta problem, za katerega jaz ne trdim, da ne obstaja, ker sicer ne bi bilo toliko opozoril in prav gotovo problem obstaja, reševati tudi na kakršenkoli drugi način."
31,"Izvršni svet se v svoji obrazložitvi ne sklicuje na katerokoli določilo drugega odstavka 314. lena, ampak enostavno opozarja, da bodo s sprejetjem zakon družbeni problemi, ne pa, če ne bo sprejet."
7,"Zadošča mu, da je bilo nekaj iniciativ."
12,"V svoji oceni ničesar ne pove o tem, kaj te iniciative pomenijo."
8,"Mislim, da pogojev za uvrstitev tega zakona ni."
19,"Če bomo o njem odločali, nihče danes ni niti slučajno sposoben predvideti, kakšne posledice bo sprejetje tega zakona povzročilo."
25,"Jaz trdim, da najmanj, kar bo povzročil, bo, da se šest mesecev v. t.i. družbenih in tako ali drugače pridobljenih gozdovih ne bo sekalo."
1,Hvala.
4,Besedo ima Marjan Podobnik.
23,"Želel bi samo poudariti, ker tudi pri samem naslovu predloga zakona ni napisano, da gre za moratorij za posebne kategorije zemljišč in gozdov."
40,"To so tiste, ki pridejo po zakonu o agrarni reformi, zakonu o nacionalizaciji in podobno, kar, da ne gre za moratorij sečne in prodaje zemljišč, sečnje gozdov v družbeni lastnini in zemljišč v družbeni lastnini, ampak samo za del tega."
27,"Mi na ta problem opozarjamo že več kot eno leto, posebej za hribovske kmetije je to eden temeljnih problemov, ki ni samo gospodarske, ampak tudi moralne narave."
30,"Ljudje pričakujejo, da se bo tukaj nekaj uredilo in če se v tem času dogajajo velike spremembe, potem je to velika škoda, če se dodajajo v smislu prodaj in sečenj."
33,"Menim, da je neprimerno manjša škoda, če se začasno uvede ta moratorij, kot da se nemoteno pusti naprej, da se izkoriščajo te možnosti, ki jih sedaj imajo te družbene organizacije na teh površinah."
1,Hvala.
1,Hvala.
5,Besedo ima gospod Ivan Pučnik.
1,Spoštovani!
42,"Opozorilo, češ da je to le nekaj problemov glede pospešene sečnje gozdov, ne drži, ker ta opozorila trajajo že mesece in mesece in lahko rečem masovno in to s strani vseh tistih, ki so jih v preteklih deset letih bili gozdovi odvzeti."
3,Zakaj opozorila prihajajo?
12,"Prihajajo zato, ker se na teh dvomljivo pridobljenih zemljiščih sečnja opravlja pospešeno."
27,"Opozorilo inšpekcijskim službam ne zaleže ničesar, skratka gozdna gospodarstva se sklicujejo na tako imenovani 10-letni etat in ravno v tem času pa masovno sečnjo na vseh področjih."
5,"Predlagam, da ta zakon sprejmemo."
1,Hvala.
4,Besedo ima Viktor Žakelj.
19,"Po moji sodbi ta problem obstaja in je treba seveda podpreti rešitev, ki prepreči to, kar je vsebina zakona."
9,"To je najbrž realnost, ki jo je treba rešpektirati."
12,"Mislim pa, da je tudi realnost opozorila glede postopkov, kar pravijo pravniki."
20,"Jaz zastavljam seveda vprašanje, ali je mogoče ta cilj, ki ga je potrebno slediti, doseči z nekim drugim pravnim sredstvom."
25,"Če ga je mogoče, potem seveda sem za drugo pravno sredstvo, da ne bi takoj na začetku s tovrstnimi postopki obremenili in derogirali vlogo skupščine."
1,Vprašujem!
5,Hvala. besedo ima Franc Golija.
6,"Spoštovano predsedstvo, spoštovane delegatke in delegati!"
15,"Pridružujem se ugotovitvam gospodov Zagožna, Pučnika in pa ostalih, ki pledirajo za sprejetje tega zakona."
13,"Mislim, da je to skrajni čas in bomo poskušali to realizacijo tudi pospešiti."
29,"Hkrati dajem še tri pobude delegatov, in to: predlog za spremembo zakona o Gospodarski zbornici Slovenije, predlagamo, da se po hitrem postopku spremeni zakon o gospodarski zbornici Slovenije, Url."
17,"SRS, št 140/90, in sicer, da Skupščina Republike Slovenije sprejme naslednjo spremembo zakona o Gospodarski zbornici Slovenije."
25,"V 1. členu zakona o Gospodarski zbornici Slovenije se doda nov člen v drugem odstavku, ki se glasi: Članstvo v Gospodarski zbornici Slovenije je prostovoljno."
6,Dosedanji drugi odstavek postane tretji odstavek.
17,Druga pobuda delegatov vseh treh zborov je predlog glede organizacije prevajalske službe pri poslovanju Skupščine Republike Slovenije.
56,"Glede na to, da so pri poslovanju Skupščine Republike Slovenije in opravljanju funkcije republiških poslancev, skladno z določili drugega odstavka 212. člena in drugega odstavka 250. člena Ustave Republike Slovenije, predpisani kot uradni jeziki le slovenski, italijanski in madžarski jezik, predlagamo, da se organizira prevajalska služba pri poslovanju Skupščine Republike Slovenije le iz navedenih dveh jezikov."
2,Tretja pobuda.
63,"Predlog za sprejem avtentičnega tolmačenja za uporabo 13. člena poslovnika Skupščine Republike Slovenije, Ur.l. SRS, št. 34/85, obrazložitve za vse tri predloge boste dobili pisno, predlagamo, da Skupščina Republike Slovenije na skupni seji vseh zborov ugotovi, da se glede na predpisane rabe jezika za poslance v Skupščini Republike Slovenije pri opravljanju njihovih funkcij ne morejo uporabljati določila poslovnika Skupščine Republike Slovenije, Url."
11,"SRS, št. 34/85, marveč, da veljajo neposredne določbe Ustave Republike Slovenije."
2,Hvala lepa.
49,"Samo pri točki razširitve o predlogu za hitri postopek za citirani zakon in smo zaključili razpravo o tem. zdaj dajem predlog, da se zakon o začasni prepovedi sečnje gozdov v družbeni lastnini in začasni prepovedi prometa s kmetijskimi zemljišči, gozdovi in drugimi nepremičninami v družbeni lastnini da v postopek."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
8,"Ugotavljam, da je z večino glasov predlog sprejet."
54,"Danes ste prejeli na klop tudi predlog za izdajo zakona o spremembah zakona o pokopališki in pogrebni dejavnosti ter o urejanju pokopališč s predlogom zakona, ki ga je v obravnavo poslal Izvršni svet Skupščine Republike Slovenije in predlaga, da ga zbori obravnavajo in sprejmejo po skrajšanem postopku, ker gre za manj zahtevne spremembe zakona."
9,Poleg tega smo na klop prejeli tudi dodatne materiale.
15,Želi o predlogu za razširitev dnevnega reda in o predlogu za skrajšani postopek kdo razpravljati?
9,"Če ne želi, dajem predlog Izvršnega sveta na glasovanje."
4,Prisotnih je 65 delegatov.
8,"Kdor je za predlog razširitve, naj, prosim, glasuje!"
3,Je kdo proti?
4,Se je kdo vzdržal?
1,Hvala.
16,"Ugotavljam, da je z večino glasov predlog Izvršnega sveta sprejet in se uvrsti v dnevni red."
40,"Izvršni svet Skupščine Republike Slovenije predlaga, da zbori obravnavajo in sprejmejo po skrajšanem postopku tudi predlog za izdajo zakona o spremembah zakona o evidenci nastanitve občanov in o registru prebivalstva, s predlogom zakona, ker da gre za manj zahtevne spremembe."
5,Želi o predlogu kdo razpravljati?
7,"Če ne želi, dajem predlog na glasovanje."
12,"Kdor je za razširitev dnevnega reda po skrajšanem postopku, naj, prosim, glasuje!"
3,Je kdo proti?
4,Se je kdo vzdržal?
1,Hvala.
10,"Ugotavljam, da je predlog Izvršnega sveta sprejet z večino glasov."
52,"Izvršni svet Skupščine Republike Slovenije predlaga, da se na podlagi drugega odstavka 265. člena poslovnika Skupščine Republike Slovenije, združita prva in druga faza zakonodajnega postopka tako, da se hkrati obravnavata in sprejemata predlog za izdajo zakona in zakonski osnutek, torej po skrajšanem postopku, pri zakonu o spremembah in dopolnitvah zakona o orožju."
3,Želi kdo razpravljati?
7,"Če ne želi, dajem predlog na glasovanje."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
10,"Ugotavljamo, da je z večino glasov predlog Izvršnega sveta sprejet."
50,"Izvršni svet Skupščine Republike Slovenije predlaga, na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka tako, da se hkrati obravnavata in sprejmeta predlog za izdajo zakona in zakonski osnutek, torej po skrajšanem postopku, pri zakonu o funkcionarjih v državnih organih."
3,Želi kdo razpravljati?
7,"Če ne želi, dajem predlog na glasovanje."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
1,Hvala.
10,"Ugotavljam, da je predlog Izvršnega sveta sprejet z večino glasov."
50,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka tako, da se krati obravnavata in sprejmeta predlog za izdajo zakona in zakonski osnutek, takoj po skrajšanem postopku, pri zakonu o ustanovitvi visoke pravne šole."
3,Želi kdo razpravljati?
7,"Če ne želi, dajem predlog na glasovanje."
6,"Kdor je za, naj, prosim, glasuje!"
3,Je kdor proti?
4,Se je kdo vzdržal?
1,Hvala.
10,"Ugotavljam, da je predlog Izvršnega sveta sprejet z večno glasov."
40,"Dodatno ste prejeli na klop predlog zakona o spremembi zakona o Gospodarski zbornici Slovenije, ki so ga Skupščini Republike Slovenije predložili v obravnavo delegati Franc Golija, Vitomir Gros in Andrej Šter v vseh treh zborih. gradivo bi moralo biti dostavljeno."
7,"Zelo natančni ste, kadar nekateri delegati diskutiramo."
10,"Prej ko je diskutiral delegat Golija, je prekršil dnevni red."
20,"Mi smo namreč razpravljali o tem, kaj se uvrsti na dnevni red, ne pa o točki pobude in predlogi delegatov."
52,"Zdaj slišimo, da je ta kršitev poslovnika sankcioniranja tako, da bomo danes dobili, ne da bi to predlagal Izvršni svet, brez razprave na dogovoru, ki smo ga imeli pri podpredsedniku skupščine, kaj bo uvrščeno na dnevni red, enostavno na klop in da bomo odločali o tem zdaj, ne da bi tekst videli."
5,Jaz več stvari ne razumem.
7,"Kdo je to sklenil, kdo to predlaga?"
21,"Ali to predlagajo predsedniki zborov, ker sicer je to zakonska pobuda, ki se delegatom razdeli in gre naprej po normalnem postopku."
10,"Razdeli se lahko, samo ne bomo danes o tem sklepali."
40,"Sklepali bomo, ko bo dal mnenje Izvršni svet, ko bo najbrž dala mnenje tudi Gospodarska zbornica, če gre za njo, ko bomo o tem razpravljali v delovnih telesih in predsedniki zborov se bodo odločili, na katero sejo bodo to uvrstili."
10,Gradivo je bilo dostavljeno 21.6. evidentirano naj bi bilo 28.6.1990.
13,"Zdaj se razmnožuje, zato bi o tem odločali naknadno, ko boste prejeli gradivo."
33,"Vi ste prejeli predlog spremenjenega dnevnega reda, s tem, da se dosedanji predlog dnevnega reda nekoliko spremeni, in sicer je predlog, da se zapisnik obravnava na naslednji seji skupaj z zapisnikom te seje."
17,"Točke, ki ste jih prejeli, 2., 3., in 4. se bodo ločile in se naslednje točke premaknejo."
10,S tem bi jaz tak dnevni red dal na glasovanje.
3,Želi kdo razpravljati?
12,"Jaz bi predlagal še dodatno točko dnevnega reda, zdaj pa ne vem..."
11,"Predlogi bodo šele sledili, zdaj pa moramo najprej ugotoviti dnevni red."
33,"Jaz bi rad opozoril na že star in znan dogovor, da bi ta zadnja točka morala biti na začetku in sprašujem, kdo in zakaj se je spet odločil, da jo premakne na konec."
6,O tem smo mi že diskutirali.
1,Hvala.
11,"O tem še nismo govorili, ker nismo še dnevnega reda utrdili."
27,"Zato ne diskutiramo o tem, mi utrdimo dnevni red in takoj preidemo na 1. točko oziroma na predtočko, o kateri govorimo, to so predlogi in pobude delegatov."
9,Ali dovolite meni tudi en stavek do konca povedati?
2,Hvala lepa.
24,"Glede na to, da jaz razpravljam o dnevnem redu, mislim, da nisem prekršil poslovnika in se zahvaljujem za to, da lahko do konca povem."
19,"Prosil bi pa predsedujočega, da je dosleden do vseh in na nek način ne razumem tega - predtočka, zatočka, obtočka."
12,"Zelo lepo bi bilo, če bi na začetku to pisalo v dogovoru."
10,"Kadar se dnevni red sprejme, potem velja za celo sejo."
2,Hvala lepa.
14,"Predlog dnevnega reda, kakor ste ga prejeli na klop, dajem s tem na glasovanje."
3,Najprej ugotovimo prisotnost.
6,Kdo je za predloženi dnevni red?
3,Kdo je proti?
3,Kdo se vzdrži?
1,Hvala.
10,"Ugotavljam, da je predlog dnevnega reda z večino glasov potrjen."
10,Sedaj prehajamo na začetno fazo točke POBUDE IN VPRAŠANJA DELEGATOV.
15,"V zvezi s tem prosim delegate, da pri predsedniški mizi oddajo pisne predlog in pobude."
24,"O njih razpravljamo tukaj oziroma jih prezentiramo samo v nujnih primerih, kjer realno pričakujemo in tudi je možno dobiti odgovor še na današnji seji."
6,Diskusija se omeji na 3 minute.
3,Kdo želi razpravljati?
2,Spoštovani predsedujoči!
44,"Jaz bi želel še enkrat spomniti na predlog zelenega kolege dr. Voljča, da razpravljamo o tem, ali bi v skladu s 111. členom poslovnika Skupščine Republike Slovenije omejiti trajanje diskusij na samo eno diskusijo pri eni točki dnevnega reda, ali tega ne bi storili."
12,"Predlagal bi, da se o tem le pogovorimo in se tudi izjasnimo."
1,Hvala.
2,Hvala lepa.
4,Besedo ima Dušan Semolič.
4,Spoštovane poslanke in poslanci!
6,"Ena pobuda, dve vprašanji, na kratko."
29,"Na Socialistično stranko Slovenije se v teh dneh obračajo številni prebivalci Slovenije, ki nas sprašujejo o tem, koliko je v resnici možno, da bi papež obiskal Jugoslavijo oziroma Slovenijo."
18,"Dajemo pobudo, da kot slovenska država, ki stopa na pot osamosvojitve, papeža sama povabi na obisk v Slovenijo."
2,Prva pobuda.
2,Prvo vprašanje.
49,"Iz pisma, ki ga je tudi na Klub poslancev Socialistične stranke Slovenije poslal kolegij Uprave službe državne varnosti RSNZ Republike Slovenije, je razvidno, da obstoji med to službo in republiškim sekretarjem za notranje zadeve resen spor, ki bi lahko, ali pa že je, pripeljal do blokade dela te službe."
11,"Postavljam vprašanje, kaj bo storjenega v prid takojšnje odprave nastalega problema."
35,"Zadnje vprašanje: V Vipavski dolini so že začeli žeti pšenico, toda zaradi dogovorjene odkupne cene 2,5 din za kg pšenice prve kakovosti je med prebivalci veliko ogorčenje, ki se kaže v grožnji bojkota oddaje pšenice."
7,V vsakem primeru je tukaj velika škoda.
18,"Prosim Izvršni svet naše Skupščine, da odgovori na vprašanje, kaj bo storil, da bi nastali problem nemudoma rešili?"
2,Hvala lepa.
4,Besedo ima Lev Kreft.
3,Hvala za besedo.
2,"Spoštovani, spoštovane!"
45,"V neodvisnem časopisu Demokracija je bilo v torek, 26. junija 1990, pod naslovom ""Vsi predsednikovi možje"" in podnaslovom ""Prikaz vseh povezav, ki trenutno tvorijo ilegalno oblast v Sloveniji"", objavljeno s komentarjem izredno veliko imen in priimkov ljudi, ki naj bi predstavljali ilegalno oblast v Sloveniji."
22,"Sprašujem, prvič: Ali o obstoju ilegalne oblasti v Sloveniji ima kakšne podatke Republiški sekretariat za notranje zadeve oziroma njegov sekretar Igor Bavčar?"
31,"In drugič, če jim ima, po kakšni poti so ti podatki prispeli v časopis Demokracijo namesto v Skupščino Republike Slovenije, ki bi ob seznanjenosti s takim delovanjem morala sprejeti izredne ukrepe?"
10,"Hkrati predlagam Skupščini Republike Slovenije, da še danes sprejme zahtevo!"
34,"Prvič, Skupščina Republike Slovenije zahteva, da ji uredništvo neodvisnega časopisa Demokracija posreduje vse dokazno gradivo, s katerim je mogoče utemeljiti sum, da v Republiki Sloveniji pod vodstvom predsednika Predsedstva Republike Slovenije deluje ilegalna oblast."
42,"Drugič, Skupščina Republike Slovenije zahteva, da uredništvo neodvisnega časopisa Demokracija posreduje vse dokazno gradivo o tej zadevi Sekretariatu za notranje zadeve Izvršnega sveta Skupščine Republike Slovenije oziroma njegovemu sekretarju Igorju Bavčarju, seveda le v primeru, da jih ni prav od tam prejelo."
6,Vprašanja in zahteve bom pisno oddal.
15,"Glede na to, da je sekretar Igor Bavčar tu prisoten, pričakujem odgovor na današnji seji."
22,"Če je potrebno, lahko kot gradivo dodam zraven tudi časopis Demokracijo, bi pa prosil, da mi ga vrnete, ker ni moj izvod."
2,Hvala lepa.
3,Predlog je jasen.
4,Besedo ima Ciril Ribičič.
5,"Spoštovano predsedstvo, delegatke in delegati!"
36,"Pismeno sem postavil vprašanja, ali naj bi zakon, ki ga namerava vlada predložiti na naslednjem zasedanju Skupščine, med nepremičninami, ki naj bi se prenesle med sredstva družbenopolitičnih skupnosti, vključeval tudi stavbo CK ZKS-SDP, Tomšičeva 5, Ljubljana."
6,To vprašanje postavljam iz več razlogov.
35,"Prvič, tudi zaradi tega, ker je naša analiza pokazala, da niti v času pridobitve niti pozneje pri posodabljanju stavbe, pri izgradnji dvoran, pri dograditvi enega nadstropja, pri rednem vzdrževanju, niso bila angažirana sredstva družbenopolitičnih skupnosti."
40,"Drugi razlog, zaradi katerega postavljam to konkretno, vprašanje je, da se že dalj časa dogovarjamo z vodstvom Skupščine o najemu prostorov v naši stavbi, ki je last članov naše stranke, za potrebe strankarskih poslanskih klubov, za potrebe delovnih teles Skupščine."
17,"Vi veste, da eden od zborov Skupščine tudi že od konstituiranja te Skupščine dela v naši stavbi."
9,Danes smo dobili od generalnega sekretarja podpisano najemno pogodbo.
43,"Rad bi dobil tudi jave, jasen odgovor na današnji seji od gospoda Peterleta in od gospoda Bučarja, da ne gre za to, da bi podpisali najemnino, ki predpostavlja seveda lastnino te stavbe s strani naše stanke, pozneje pa z zakonom to lastnino odvzeli."
2,Hvala lepa.
2,Hvala lepa.
3,Ponovno bi apeliral.
29,"Bodimo kratki, ker bomo ob 11.30 - samo kratka informacija - prekinili sejo in nadaljujemo s skupnim zasedanjem vseh treh zborov, pred tem pa že moramo sprejeti še določene druge točke."
4,Tri minute je omejitev.
4,Besedo ima Borut Šuklje.
5,"Gospod predsednik, poslanci in poslanke!"
16,Premier Ante Markovi} se nenehno sklicuje na visoke devizne rezerve kot enega največjih učinkov vladne politike.
30,"No, nejasno pa je, kaj te rezerve dejansko predstavljajo oziroma kakšna je struktura teh rezerv, ali z drugimi besedami, s kakšnimi deleži so v teh rezervah udeležene republike oz. pokrajine."
12,"Ne verjamem namreč, da so te rezerve rezultat kakršnih koli anonimnih izvorov."
11,"Zagotovo so prispevek tistih, ki v Jugoslaviji kljub krizi dobro gospodarijo."
23,"Sprašujem Izvršni svet, Vlado Slovenije, ali ve oziroma ali se da ugotoviti, kolikšen je vsaj približen delež naše republike v teh deviznih rezervah."
9,Morda bo ta podatek v prihodnjem času izredno pomemben.
4,"Gospod predsednik, delegatke, delegati!"
14,V Zveznem boru Skupščine SFRJ je bil v soboto sprejet zakona o osebnih dohodkih.
23,"Delegati Zveznega zbora in Zbora republik in pokrajin so sprejeli tudi vrsto drugih pomembnih predlogov aktov, o katerih bodo odločali v naslednjih dneh."
22,Sprašujem: ali je Izvršni svet Skupščine Republike Slovenije oblikoval svoje stališče glede zakona o osebnih dohodkih in kakšna je vsebina tega stališča.
16,Drugič: ali je Izvršni svet svoje stališče kot usmeritev za delo posredoval delegatom v Zveznem zboru.
20,In tretjič: ali in s kom se je posvetoval Izvršni svet pri pripravi svojega stališča glede zakona o osebnih dohodkih.
14,"Prosim, da predstavnik Izvršnega sveta prebere pisni odgovor na delegatsko vprašanje na današnji seji."
16,"Hkrati podpiram vprašanje, ki ga je podal delegat Dušan Semolič, glede odnosov v službi državne varnosti."
1,Hvala.
2,Spoštovani zbor!
40,"Gotovo ni potrebno utemeljevati nujnosti šolske inšpekcije, zato me zanima, ali je Republiški komite za vzgojo in izobraževanje pripravil nov osnutek zakona o pedagoški službi in če bo upošteval številne zahteve po ločitvi razvojno-svetovalne funkcije Zavoda za šolstvo od nadzorne."
17,"Prav zaradi slednjega še vedno nimamo organa, ki bi skrbel za nadzor dela vseh subjektov šolskega sistema."
28,"V kolikor Republiški komite za vzgojo in izobraževanje še ne dela na projektu zakona o pedagoški službi, predlagam, da najpozneje do novembra osnutek zakona pride v javno razpravo."
13,Novo koledarsko leto moramo začeti z veljavno zakonodajo na področju inšpekcije v šolstvu.
1,Hvala.
15,"V četrtek, 21. junija, je bila na obisku v Furlaniji Julijski krajini delegacija Skupščine Slovenije."
23,"O tem obisku Klub delegatov italijanske in madžarske narodnosti ni bil obveščen, sploh pa niso bili povabljeni poslanci italijanske narodnosti oziroma njihov predstavnik."
19,"Če gre za čisto pozabljivost, mislimo, da je ta nedopustna in upamo, da se to ne bo več dogajalo."
15,"Če pa so kakšni drugi razlogi botrovali tej pomanjkljivosti, potem prosimo za pojasnilo še danes."
2,Hvala lepa.
2,Spoštovani poslanci!
16,"Sklenila sem, da bom uporabila svojo pravico do materinega jezika in bom govorila v materinem jeziku."
4,Postavila bi dve vprašanji.
18,"Eno se nanaša na tisti črni lok pri Lendavi oziroma na sestoj te črne jelše, ki je bistvena."
16,"Namreč, tu so bila opravljena razna melioracijska dela in se ta sestoj na štirih hektarjih suši."
28,"Zato prosimo Republiški komite za varstvo okolja in Komite za kmetijstvo in gozdarstvo, da proučita stanje tega črnega loga, tega sestoja črne jelše, in da najdeta primerno rešitev."
17,"Drugo vprašanje se nanaša na lastninsko pravico teh nekdanjih urbanijalnih površin, ki so jih vaščani skupaj uporabljali."
13,"Na sestanku s predstavniki 16-ih vasi so nas zaprosili, a predstavim ta problem."
42,"Tu gre za 600 ha gozdov in za približno 620 ha pašnikov, kar je bila skupna lastnina kmetov in je bila odvzeta v 70-ih letih in posledica tega je bila, da je zaradi odvzema teh pašnikov na tem področju živinoreja skoraj zamrla."
15,"Bivši lastniki teh pašnikov in gozdov zahtevajo, da se jim ta pravica do posedovanja povrne."
20,"Ne zahtevam, da bi se odgovorilo na ta vprašanja na današnji seji, ampak da se ta problem čim prej reši."
2,Hvala lepa.
21,"Od Izvršnega sveta bi rad pojasnilo, kako bomo izvrševali skupščinski sklep, da se morajo začete investicije na nerazvitih območjih Slovenije dokončati."
14,"Namreč gre za tiste investicije, ki so bile sofinancirane na račun sklada za nerazvite."
3,Stvar ni enostavna.
25,"Marsikatera podjetja so vlagala, sovlagala v nerazvita območja zato, ker so bila za tisto višino, kolikor so tam vložila, oproščena plačila v sklad za nerazvite."
19,"Zdaj tega sklada ni več, obveznosti do sklada ni in je splahnel njihov interes za sovlaganja na nerazvitih območjih."
10,"Želel bi pač odgovor na to, kako bomo to prebrodili."
1,Hvala.
21,"Jaz bi ponovno apeliral, ker smo res na tesnem s časom, da v tej točki sporočate ustne obrazložitve nujnih predlogov delegatov."
5,Besedo ima gospod Franco Juri.
2,Spoštovani delegati!
5,Samo dve kratki delegatski vprašanji.
33,"Kot je znano, so pristojni organi Republiškega sekretariata za notranje zadeve omogočili dvema televizijskimi ekipama, ekipi televizije Slovenije in Kulture Evrope, vstop v Gotenico v Kočevski Reki, preden so tja smeli drugi novinarji."
22,"V ekipi Kulture Evrope sta bila tudi novinar in fotograf časopisa Demokracija, ki ga je donedavnega vodil sam sekretar RSNZ Igor Bavčar."
19,"Rezultat tega predčasnega vstopa v Gotenico je bila bolj natančna in časovno manj otesnjena reportaža, objavljena v omenjenem časopisu."
25,"Vse to seveda upravičeno ustvarja vtis, da je šlo za zlorabo in skoraj privatizacijo državnega položaja s strani sekretarja Bavčarja ter za favoriziranje lastnih reporterjev."
14,"V tisku je republiški sekretariat sicer objavil pojasnilo, ki opravičuje dejstvo s tehničnimi razlogi."
25,"Zanima nas, kateri so tehnični razlogi, ki so omogočili netelevizijskemu poročevalcu Ivu Žajdeli in netelevizijskemu fotoreporterju Borutu Kranjcu vstop na prepovedano področje pred drugimi novinarji."
29,"Če so tehnični razlogi razumljivi za državno informativno inštitucijo Televizijo Slovenijo, pa ni jasno, zakaj je bila med privilegiranimi le še ekipa Kulture Evrope z novinarjem in fotografom Demokracije."
16,Od sekretarja republiškega sekretariata za notranje zadeve pričakujem po možnosti že danes natančen in utemeljen odgovor.
4,Še eno kratko vprašanje.
21,"Od Izvršnega sveta pričakujem, da skupščini pojasni kdo in kako razpolaga s denarjem, ki ga ustvarja delovna organizacija Igralnica Kazino Portorož."
27,"Vprašanje utemeljujem z nekaterimi namigovanji v javnosti, da se večji del sredstev Kazino Portorož preliva neposredno in mimo preverjenih oziroma legalnih poti v blagajno službe državne varnosti."
12,"Predlagam, da problem takoj prouči skupščinska komisija za nadzorovanje službe državne varnosti."
9,Naknadno pa bom podal tudi vprašanje v pisni obliki.
1,Hvala.
19,"Morda bo za koga obrobno vprašanje, vendar gre za ljudi, za bogastvo narave, za gospodarsko in meddržavno zadevo hkrati."
37,"Na zadnjem zasedanju našega zbora sem v pisni obliki s kratko obrazložitvijo utemeljil pobudo, da naj bi naš skupščina še pred počitnicami obravnavala zaplete pri izgradnji HE Golica Koralpe oziroma njenega akumulacijskega jezera Saboth na avstrijski strani."
9,Podpisanih je vrsta meddržavnih pogodb med Avstrijo in Jugoslavijo.
6,Gradnja projekta se približuje zaključni fazi.
8,Oktobra bi se naj akumulacijsko jezero začelo polniti.
45,"Toda Skupščina občine Radlje je na skupni seji vseh zborov 11. junija 1990. leta sprejela sklep, da Izvršni svet Skupščine občine ne sme podpisati nobene pogodbe z Elektrogospodarstvom Slovenije ali Kelagom v zvezi s povračilom škode, dokler ne bo ta problematika obravnavana v republiški skupščini."
32,"Krajani Mute so se na referendumu 18.6.1990 s skoraj 54% izrekli, da reke Bistrice ne dajo. tako sedaj mirujejo dogovori o sanacijskih projektih za regulacijo reke, za kanalizacijo Mute in Še kaj."
10,Ne ugotavlja se škoda in je eventualna odškodnina za njo.
10,Ne izdajajo se gradbena dovoljenja za gradnjo v tej dolini.
3,Nezadovoljstvo občanov narašča.
25,Na prejšnjo pobudo še nisem dobil odgovora in zaradi tega se danes priglašam k ustni obrazložitvi in da bi dal temu problemu še večji poudarek.
23,"Ponovno pozivam predsedstvo, da predloži problem v obravnavo na naslednjo sejo skupščine, ki naj zavzame vsaj načelno stališče o nadaljnji usodi tega projekta."
10,"Ne bi bilo prav, če bi to prelagali na jesen."
2,Hvala lepa.
11,"Prosim samo tiste, ki so kot nujno dali tudi pisne predloge."
20,Že prej sem želel dati pobudo za dodatno točko dnevnega reda za današnje zasedanje: obravnavanje problematike rejcev živine v Sloveniji.
24,"Kljub posredovanju slovenskega Izvršnega sveta pri Zveznem izvršnem svetu, le-ta še vedno vztraja pri uvozu mesa, mesnih in mlečnih izdelkov brez ustreznih zaščitnih carin."
14,"To pa kritično ogroža slovensko živinorejsko predelavo, v zadnjem času še posebno prirejo mesa."
17,"Domače cene živine dosegajo le še okoli 60% stroškov proizvodnje, in to po izračunih kmetijskega inštituta Slovenije."
38,"Predlagamo, da se slovenska živinoreja zaščiti z ustreznim pokritjem razlik med stroški proizvodnje in ceno živine v Sloveniji ali pa na način, da se na vseh slovenskih mejah uvedejo carine, s katerimi bo preprečen dumpinški uvoz kmetijskih proizvodov."
11,"Prosim, da se ta točka uvrsti na dnevni red današnje seje."
10,Tukaj imam zapisanih še 12 ali 14 dodatnih neizdiskutiranih predlogov.
14,"Jaz bi s tem zaključil to ustno prezentiranje, ker moramo preiti na dnevni red."
14,"Mi bomo s tem nadaljevali pri 12. točki, to so pobude in vprašanja delegatov."
4,Še nekaj kratkih obvestil.
42,"Obveščam, da bo skupno zasedanje vseh treh zborov Skupščine Republike Slovenije ob 11.30 uri, kjer bomo poslušali uvodno besedo k stališčem Komisije za ustavna vprašanja Skupščine Republike k osnutku amandmajev Ustave SFRJ, ki jo bo podal Vitodrag Pukl, podpredsednik Skupščine Republike Slovenije."
19,"Takoj po končanem skupnem zasedanju vseh treh zborov bomo nadaljevali s skupno sejo, po gradivu, kakor ste ga sprejeli."
13,Po končani skupni seji bodo zbori nadaljevali ločeno z delom in z razpravo.
25,"Predsedniki ostalih dveh zborov so predlagali in smo se z njimi tudi dogovorili, a bi naš zbor imel odmor 90 minut po zaključku skupne seje."
8,"Obveščam vas, da sejam zbora prisostvujejo tudi prevajalci."
27,"Vnaprej pa vas obveščamo, da bo naslednja seja predvidoma trajala dva dni, in to 18. in 19. julija. gradivo in dnevni red boste prejeli v nekaj dneh."
94,"Dalje vas še obveščamo, da je Liberalna stranka, doslej Slovenska obrtniška stranka, vložila predlog za spremembo zakona o Gospodarski zbornici, Svet svobodnih sindikatov je vložil predlog za izdajo zakona o uveljavitvi kolektivnih pogodb, Izvršni svet Skupščine Republike Slovenije je posredoval sklep, v katerem predlaga, da Skupščina pooblasti g. Igorja Bavčarja, člana Izvršnega sveta Skupščine Republike Slovenije in republiškega sekretarja za notranje zadeve, da v imenu Skupščine Republike Slovenije podpiše dogovor o usklajevanju višine taks za izdajo in podaljšanje potnih listin, za izdajo vizumov v potno listino ter za sprejem in odpust iz državljanstva SFRJ."
16,Gre zgolj za spremembo pooblastila glede podpisnika ki ga je doslej opravljal sekretar za notranje zadeve.
7,Ali se zbor s tem predlogom strinja?
4,Predlog dajem na glasovanje.
3,Kdo je za?
9,Gre za spremembo imena v pooblastilu za podpis dogovora.
4,Potrebno je samo soglasje.
3,Kdo je proti?
1,Vzdržan?
25,"Prehajamo h 1. TOČKI DNEVNEGA REDA to so PREDLOGI ODLOKOV O USTANOVITVI, DELOVNEM PODROČJU IN SESTAVI NEKATERIH DELOVNIH TELES SKUPŠČINE REPUBLIKE SLOVENIJE IN NJENIH ZBOROV."
69,"S pošiljko 27.6.1990 smo prejeli dva predloga odloka o ustanovitvi, nalogah, sestavi in številu članov Komisije Skupščine Republike Slovenije za preobrazbo družbene in zadružne lastnine ter za pripravo in spremljanje izvajanja poslovnika Skupščine Republike Slovenije, štiri predloge odlokov o ustanovitvi, nalogah, sestavi in številu članov odborov Družbenopolitičnega zbora, in sicer, za splošno gospodarske zadeve za kreditno-monetarni sistem in politiko, za proračun in javne finance ter za podjetništvo in obrt."
10,Imamo štiri predloge kandidatnih list za te odbore našega zbora.
10,"Predlog komisije za volitve, imenovanja in administrativne zadeve ste prejeli."
13,"Besedo ima gospod Janez Lampret, predstavnik Komisije za volitve, imenovanja in administrativne zadeve."
3,Želi morda besedo?
1,Hvala.
3,Gradivo ste prejeli.
17,"Zbor sprašujem ali lahko združimo razpravo o vseh odlokih, ki se nanašajo na ustanovitev delovnih teles skupščine."
4,"Spoštovane delegatke, spoštovani delegati!"
24,"Nekje sredi maja sem pismeno predložil temu zboru in tudi celotni skupščini predlog, z utemeljitvijo, za ustanovitve odbora za kulturo na nivoju celotne skupščine."
44,"Ne da bi posebej to še enkrat razlagal, ker se mi zdi, da sem o tem dosti govoril tudi na zadnjem zasedanju, in tudi skušal razložiti, da je brez globalnih premikov v razmerju do kulture in v kulturi zastonj govoriti o kakršni koli osamosvojitvi."
13,"To pa že pomeni, da si kulture ne predstavljam samo kot nekaj resorskega."
19,"Posebno ne nič takega, s čimer bi lahko brez skrupulov opravljal komite za kulturo, ali pa ministrstvo za kulturo."
12,"Zadnjič sem dobil odgovor, tudi s tega mesta, da to ni vprašanje."
19,"Je samo vprašanje časa, kdaj bo do ustanovitve tega odbora prišlo in da seveda nobeden ne zavrača mojih argumentov."
11,"Kot vidim iz današnjih predlogov, odbora za kulturo še nikjer ni."
9,"Ustno seveda slišim, da vsega ne zmoremo naenkrat postaviti."
3,Še vedno vztrajam.
26,"Se pa strinjam, vsega se ne da naenkrat narediti, vendarle pri tolikšni količini odborov in komisij, bi najbrž že bil čas tudi za odbor za kulturo."
24,"Dodatno, kar zadnjič nisem govoril, je to, da se struktura funkcioniranja na institucionalnem nivoju, funkcioniranja oblasti, če hočete organizacije, pravzaprav kaže že dovolj izrazito."
17,"Na eni strani ministrstvo, na drugi strani slovenski kulturni zbor, ki ima kot vidite, vendarle jasne zahteve."
49,"Zato so se predstavniki zbora tudi zaradi tega, ker še nimamo odbora za kulturo, obrnili na predstavnike Slovenije, ki v tej zvezi nima pravnih kompetenc, kar pomeni, da verjetno slovenski kulturni zbor vzpostavlja neki novi forum oblasti s tega področja, kar na liniji zbor - ministrstvo manjka odbor za kulturo."
21,"Kolikor še vedno ne dobim odgovora, da bo ta odbor za kulturo nekoč res sestavljen, bo iz tega treba potegniti konsekvence."
18,"Tudi o tistem, kar govori minister za kulturo, namreč, da je bila slovenska kultura že večkrat priležnica oblasti."
19,"Tega ni mogoče poslušati in da se to ne bo dogajalo, resno zahtevam, da do ustanovitve tega odbora pride."
2,Hvala lepa.
2,Hvala lepa.
10,Prosim predsednika Komisije za volitve in imenovanja za kratko pojasnilo.
12,"Ta problem je podan v našem poročilu, ki ste ga tudi prejeli."
23,"Komisija je ugotovila, da zaradi kratkega roka ne more predložiti vseh postavljenih delovnih teles Skupščine Republike Slovenije, za katero ustanovitev so jo zadolžili."
28,"Komisija ugotavlja, da zahteva za določitev nalog vseh teh delovnih teles ustrezne strokovne podlage in na tej osnovi se lahko določijo šele naloge za posamezna delovna telesa skupščine."
12,Za oblikovanje predloga kandidata za ta delovna telesa pa so potrebna usklajevanja.
22,Komisija bi zato predvidoma predložila predloge odlokov za ustanovitev ostalih delovnih teles in predlogov kandidatov za njihovo sestavo na prihodnji seji zborov.
4,Besedo ima Borut Šuklje.
15,"Podobno kot poslanec Šeligo razumem kulturo dosti širše, kot bi kazal samo njen ozek izraz."
37,"Zato prav tako kot on zahtevam, da se nemudoma formira skupščinska komisija za kulturo, ne nazadnje tudi zaradi tega, ker vladno komisijo za kulturo sestavlja samo en del oziroma pojasnjuje samo en del obstoječega odnosa do kulture."
42,"V skupščinsko komisijo za kulturo pa naj ima vstop celotni politični in nepolitični spekter, tudi del tistih političnih grupacij, ki niso prišle v parlament, in del tistih posameznikov, ustanov in skupin, ki se v tem trenutku združujejo v tako imenovani kulturni forum."
24,"Posledice ukrepov, ki smo jih sprejeli na prejšnji seji, omejevanje sredstev za družbeno porabo v Sloveniji, bodo imeli in že imajo povsem realne konsekvence."
10,"Zato predlagam, da se takoj formira skupščinska komisija za kulturo."
2,Hvala lepa.
4,Še kdo želi razpravljati?
27,"Tudi kot delegat ZSMS - Liberalne stranke se pridružujem razmišljanju Rudija Šeliga in Boruta Šukljeta, obenem pa podpiram njegov predlog za takojšno ustanovitev odbora oz. komisije za kulturo."
23,"Predlagam tudi, naj ta odbor naveže stike in prizna končno tudi subjektivnost slovenskega kulturnega zbora in naj vključuje njegove ljudi v sam odbor."
2,Hvala lepa.
15,"Jaz bi pozval prisotne delegate, da razpravljamo o tem, kar je uvrščeno na dnevni red."
20,"O tistih komisijah in odborih, ki danes niso uvrščeni na dnevni red, bomo razpravljali v točki pobude in predlogi delegatov."
15,"Zato omejujemo razpravo samo na predlog Komisije za volitve in imenovanja, kakor smo ga prejeli."
6,Ali želi kdo razpravljati o komisijah?
65,"Če ne želi, zboru predlagam, da najprej glasujemo skupaj o obeh predlogih odlokov, ki se nanašata na komisije skupščine, in sicer na glasovanje dajem predlog odloka o ustanovitvi, nalogah, sestavi in številu članov Komisije Skupščine Republike Slovenije za spremljanje preobrazbe družbene in zadružne lastnine in predlog odloka o ustanovitvi, nalogah in številu članov Skupščine Republike Slovenije za pripravo in spremljanje izvajanja poslovnika Skupščine Republike Slovenije."
5,"Predlagam, da najprej ugotovimo prisotnost."
4,Prisotnih je 60 delegatov.
3,Kdo glasuje za?
3,Kdo je proti?
1,Vzdržan?
0,.
1,Hala.
13,"Ugotavljam, da je zbor soglasno oz. z večino glasov sprejel oba predloga odlokov."
38,"Sedaj dajem na glasovanje vse štiri predloge odlokov o ustanovitvi, nalogah, sestavi in številu članov odborov DPZ, in sicer za splošne gospodarske zadeve, za kreditno-monetarni sistem in politiko, za proračun in javne finance ter za podjetništvo in obrt."
4,Predlog dajem na glasovanje.
3,Kdo je za?
3,Kdo je proti?
4,Kdo se glasovanja vzdrži?
11,"Ugotavljam, da je zbor z večino glasov sprejel vse štiri odloke."
16,"Sedaj prehajamo na izvolitev predsednikov in članov odborov DPZ, ki smo jih pravkar z odlokom ustanovili."
25,"Zboru predlagam, da združimo razpravo pri vseh štirih predlogih kandidatnih list za izvolitev predsednika in članov, odločali pa bi se o vsaki kandidatni listi posebej."
13,Če se s tem strinjate dajem na glasovanje oz. v razpravo kandidatne liste.
2,Pričenjam razpravo.
3,Želi kdo razpravljati?
4,Predlog dajem na glasovanje.
17,Na glasovanje dajem predlog kandidatne liste za izvolitev predsednika in članov odbora DPZ za splošne gospodarske zadeve.
6,"Kdor je za, naj, prosim, glasuje!"
3,Kdo je proti?
4,Kdo se glasovanja vzdrži?
17,"Ugotavljam, da je zbor z večino glasov izvolil predsednika in člane odbora DPZ za splošne gospodarske zadeve."
16,Na glasovanje dajem predlog kandidatne liste za izvolitev predsednika in članov odbora DPZ za kreditno-monetarni sistem.
6,"Kdor je za, naj, prosim, glasuje!"
3,Kdo je proti?
3,Kdo je vzdrži?
14,"Ugotavljam, da je zbor soglasno izvolil predsednika in člane odbora DPZ za kreditno-monetarni sistem."
18,Na glasovanje dajem predlog kandidatne liste za izvolitev predsednika in članov odbora DPZ za proračun in javne finance.
6,"Kdor je za, naj, prosim, glasuje!"
3,Kdo je proti?
4,Kdo se je vzdržal?
16,"Ugotavljam, da je zbor soglasno izvolil predsednika in člane odbora DPZ za proračun in javne finance."
17,Na glasovanje dajem predlog kandidatne liste za izvolitev predsednika in članov odbora DPZ za podjetništvo in obrt.
6,"Kdor je za, naj, prosim, glasuje!"
3,Kdo je proti?
5,Kdo se je glasovanja vzdržal?
1,Hvala.
17,"Ugotavljam, da je zbor z večino glasov izvolil predsednika in člane odbora DPZ za podjetništvo in obrt."
6,S tem smo zaključili 1. točko.
18,"Prekinjam sejo in nadaljujemo kot skupno zasedanje vseh treh zborov, s tem, da delegati DPZ ostanete v dvorani."
1,Hvala.
2,Kratka informacija.
39,"Zaradi neusklajenega dnevnega reda pri delu vseh treh zborov predlagam, da takoj zdaj imenujemo tri ČLANE USKLAJEVALNE KOMISIJE, ki se bodo umaknili in skupaj s člani usklajevalne komisije iz drugih zborov uskladili dnevni red, kot je že bilo dogovorjeno."
3,Prosim za predloge.
5,"Spoštovano predsedstvo, spoštovane poslanke, poslanci!"
39,"Ker smo mi praktično na začetku našega dnevnega reda, bi bilo morda pametno, da bi najprej ugotovili, ali je možno danes še ta dnevni red do konca speljati, ali pa je morda boljše, da podaljšamo sejo, morda za pojutrišnjem."
11,"S predsedniki drugih zborov smo se dogovorili, da nadaljujemo z delom."
7,"Vprašanje pa je, koliko bo kdo operativen."
7,V vsakem primeru moramo uskladiti dnevni red.
8,Od tega je odvisna tudi uspešnost našega dela.
8,"Predlagam, da najprej imenujemo tri člane usklajevalne komisije."
9,"Prosim gospoda Tomšiča, če ima predloge za usklajevalno komisijo."
13,"Če jih nima, bi jaz predlagal Cirila Kolešnika, Marjana Podobnika in Zvoneta Žagarja."
23,"Smo pri 2. TOČKI DNEVNEGA REDA, to je PREDLOG ZAKONA O SPREMEMBAH IN DOPOLNITVAH ZAKONA O UREJANJU NASELIJ IN DRUGIH POSEGOV V PROSTOR."
11,Predlog zakona je predložil v obravnavo Izvršni svet Skupščine Republike Slovenije.
12,"Predlog zakona s predlogom zakona je obravnavala Zakonodajno-pravna komisija, ki nima pripomb."
5,Želi besedo poročevalec Zakonodajno-pravne komisije?
5,Besedo ima gospod Anton Tomažič.
11,Zakonodajno-pravna komisija sicer na svoji 1. seji res ni imela pripomb.
12,Vendar je dobila kasneje amandma poslanca Franca Boštjančiča iz Zbora združenega dela.
5,To sta bila dva amandmaja.
9,"Za prvega je bilo ugotovljeno, da niti ni potreben."
14,Drugi amandma pa je koristen in zaradi tega ga je komisija akceptirala za svojega.
10,"To tudi zato, da bo enotno predstavljen v vseh zborih."
51,"Zato bi predlagal ta drugi amandma. glasi se takole: Doda se nov 3. člen v naslednjem besedilu: Tretji odstavek 75. člena se spremeni tako, da se glasi: ""Investitor mora za spremembo lokacijskega dovoljenja oziroma odločbe o dovolitvi priglašenih del zaprositi v enem mesecu po izdanem ukrepu iz prvega odstavka tega člena."""
7,"Če bo potrebno, bomo to tudi utemeljili."
8,"Mi smo menili, da je to zelo koristno."
1,Hvala.
3,Želi kdo razpravljati?
8,"Če ne želi, dajem predlog amandmaja na glasovanje."
3,Najprej ugotovimo prisotnost.
4,Prisotnih je 47 delegatov.
4,Kdo je za amandma?
3,Je kdo proti?
5,Se je kdo glasovanja vzdržal?
1,Hvala.
8,"Ugotavljam, da je amandma sprejet z večino glasov."
7,Na glasovanje dajem celoten zakon z amandmajem.
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
37,"Ugotavljam, da je predlog zakona o spremembah in dopolnitvah zakona o urejanju naselij in drugih posegov v prostor, kakor ga je predložil Izvršni svet Republike Slovenije, z amandmajem, kakor ga je sprejela tudi Zakonodajno-pravna komisija, soglasno sprejet."
26,"Prehajamo k 3. TOČKI DNEVNEGA REDA, to je PREDLOG ZA IZDAJO ZAKONA O SPREMEMBAH ZAKONA O EVIDENCI NASTANITVE OBČANOV IN O REGISTRU PREBIVALSTVA S PREDLOGOM ZAKONA."
16,Predlog za izdajo zakona s predlogom zakona je predložil v obravnavo Izvršni svet Skupščine Republike Slovenije.
11,Predlog za izdajo zakona s predlogom zakona je obravnavala Zakonodajno-pravna komisija.
10,Predstavnik Izvršnega sveta Skupščine Republike Slovenije je gospod Igor Bavčar.
3,Želi morda besedo?
3,Gospe in gospodje!
35,"Zakon o evidenci nastanitve občanov in o registru prebivalstva je potrebno uskladiti z amandmaji k Ustavi Republike in z zakonom o spremembah in dopolnitvah zakona o prekrških, ki je bil sprejet v februarju letošnjega leta."
28,"Amandma k Ustavi Slovenije posebej določa, da nihče ne sme brez odločbe sodišča ali sodnika za prekrške, izdane na podlagi zakona, vstopiti v stanovanje ali v druge prostore."
25,"Zato bi s predlaganimi spremembami zakona črtali določilo drugega odstavka 18. člena, po katerem je občinski upravni organ za notranje zadeve lahko izdal tako odločbo."
6,Sankcije z določenim zakonom bi valorizirali.
29,"Zakon o spremembah in dopolnitvah zakona o prekrških namreč določa, da se morajo sankcije zakonov, ki niso bile valorizirane v obdobju od 1. januarja 1984 do februarja letos, valorizirati."
8,Predlagane spremembe zakona je tako potrebno sprejeti čimprej.
23,"Zato predlagamo, da Skupščina Republike Slovenije zakon obravnava po skrajšanem postopku, tako da sprejme predlog za izdajo tega zakona skupaj s predlogom zakona."
14,"Ne glede na te spremembe, bomo v sekretariatu zakon pristopili k pripravi novega zakona."
1,Hvala.
6,Želi morda besedo predstavnik Zakonodajno-pravne komisije?
7,Predlog za izdajo zakona dajem v razpravo.
3,Želi kdo razpravljati?
10,"Če ne želi, dajem predlog za izdajo zakona na glasovanje."
3,Kdo je za?
3,Kdo je proti?
4,Kdo se glasovanja vzdrži?
23,"Ugotavljam, da je predlog za izdajo zakona o spremembah zakona o evidenci nastanitve občanov in o registru prebivalstva s predlogom zakona sprejet soglasno."
27,"Prehajamo k 4. TOČKI DNEVNEGA REDA, to je PREDLOG ZA IZDAJO ZAKONA O SPREMEMBAH ZAKONA O POKOPALIŠKI IN POGREBNI DEJAVNOSTI TER O UREJANJU POKOPALIŠČ S PREDLOGOM ZAKONA."
11,Predlog zakona je predložil v obravnavo Izvršni svet Skupščine Republike Slovenije.
10,Predlog zakona s predlogom zakona je obravnavala tudi Zakonodajno-pravna komisija.
5,Predstavnik Izvršnega sveta je prisoten.
3,Ali že besedo?
6,Ali želi besedo predstavnik Zakonodajno-pravne komisije?
1,Hvala.
29,"Še sporočilo: poročilo k predlogu za izdajo zakona o spremembah zakona o pokopališčih in pogrebnih dejavnostih ter o urejanju pokopališč s predlogom zakona, ki ga je dostavila Zakonodajno-pravna komisija."
41,"Zakonodajno-pravna komisija Skupščine Republike Slovenije je na seji dne 2.7.1990 obravnavala predlog za izdajo zakona o spremembah zakona o pokopališki in pogrebni dejavnosti ter urejanju pokopališč s predlogom zakona, ki ga je Skupščini Republike Slovenije predložil v obravnavo njen izvršni svet."
35,"Komisija k predlogu za izdajo zakona in k predlogu zakona ni imela pripombe, v zvezi s predlaganim postopkom pa je ugotovila, da niso varovani roki za izdaj zakona s skrajšanim postopkom, to je petnajstdnevni rok."
21,"Glede na navedeno, komisija predlaga, da se zakon sprejme po hitrem postopku, kar pomeni, naj zbori odločijo direktno o predlogu zakona."
31,"Komisija meni, da so razlogi, katere navaja predlagatelj v predlogu za izdajo zakona, tudi take narave, da se lahko štejejo za razloge, ob katerih je možno sprejeti zakon po hitrem postopku."
5,Želi predstavnik Izvršnega sveta besedo?
3,Predstavnik Zakonodajno-pravne komisije?
17,"S tem dajem na glasovanje predlog, da prekvalificiramo iz skrajšanega postopka v hitri postopek sprejemanje tega zakona."
3,Kdo je za?
3,Kdo je proti?
4,Kdo se glasovanja vzdrži?
4,Predlog dajem v razpravo.
3,Želi kdo razpravljati?
7,"Če ne želi, dajem zakon na glasovanje."
3,Kdo je za?
3,Kdo je proti?
4,Kdo se glasovanja vzdrži?
1,Hvala.
8,"Ugotavljam,da je zakon sprejet z večino glasov."
33,"Prehajam k 5. TOČKI DNEVNEGA REDA, to je PREDLOG ZAKONA O ZAČASNI PREPOVEDI SEČNJE V GOZDOVIH V DRUŽBENI LASTNINI IN ZAČASNI PREPOVEDI PROMETA S KMETIJSKIMI ZEMLJIŠČI, GOZDOVI IN DRUGIMI NEPREMIČNINAMI V DRUŽBENI LASTNINI."
11,Predlog zakona je predložil v obravnavo Izvršni svet Skupščine Republike Slovenije.
18,"Predlog zakona je danes obravnavala Zakonodajno-pravna komisija, ki je tudi sprejela stališče, ki ste ga prejeli na klop."
7,Predstavnik Izvršnega sveta Republike Slovenije je prisoten.
6,Besedo ima sekretar dr. Jože Osterc.
6,"Gospod predsednik, gospe in gospodje poslanci!"
66,"Izvršni svet Skupščine Republike Slovenije predlaga, da po hitrem postopku sprejmete zakon o začasni prepovedi sečnje v gozdovih v družbeni lastnini in začasni prepovedi prometa s kmetijskimi zemljišči, gozdovi in drugimi nepremičninami v družbeni lastnini zato, da se zavarujejo koristi prejšnjih lastnikov teh nepremičnih, ki so bile podržavljene z agrarno reformo, nacionalizacijo, zaplembami, arondacijami, transformacijo zadružne lastnine v družbeno ali z odvzemom nepremičnin bivšim agrarnim skupnostim."
16,"Zakon naj bi bil začasen, dokler se ne bi uredile zakonske podlage in izvedli postopki vračanja."
59,"Prepoved sečnje in prometa naj bi veljala za tiste gozdove in kmetijska zemljišča in druge nepremičnine, ki so bile podržavljene z agrarno reformo, razen za zemljišča in gozdove veleposestnikov, bank, delniških družb, podjetij in drugih zasebnih pravih oseb in druga zemljišča in gozdovi, ki so po drugi svetovni vojni iz kateregakoli razloga ostali brez lastnika in brez pravnega naslednika."
56,"Z nacionalizacijo, razen če so bila prej last tujih državljanov, ustanov ter tujih zasebnih ali javnopravnih oseb ali državljanov SFRJ, ki so prestopili v tuje državljanstvo, zaplemb, odvzema premoženja agrarnim skupnostim, z arondacijami ali s prenosom zadružne lastnine v družbeno, seveda prepovedi ne bodo veljale za postopke, ki bodo v smeri vračanja teh premičnin prejšnjim lastnikom."
14,"Zakon je potreben, imel pa bo precejšnje posledice, zlasti na poslovanje gozdno gospodarskih organizacij."
3,To želimo opozoriti.
32,"Ocenjuje se, da je približno 350.000 ha družbenih gozdov, približno 150.000 ha gozdov je prešlo v družbeno lastnino na enega od navedenih načinov in bo zato za te gozdove veljala prepoved sečnje."
30,"To pa pomeni, da bo večje število delavcev gozdnogospodarskih organizacij ostalo brez dela, da bo izpad dohodka tudi v lesni industriji, lahko pa se pričakuje tudi ustavljanje oziroma upočasnitev proizvodnje."
14,"Če bo ta ukrep trajal dlje časa, se bodo posledice poznale tudi v gozdovih."
14,"Zato menimo, da je ta ukrep lahko samo začasen, dokler se stvari ne uredijo."
1,Hvala.
5,Želi besedo predstavnik Zakonodajno-pravne komisije?
11,"Zakonodajno-pravna je dala svoje mnenje, ki ste ga prejeli na klop."
10,Na klop ste dobili tudi mnenje Izvršnega sveta z amandmaji.
3,Želi kdo razpravljati?
5,Dve stvari bi želel povedati.
29,"Glede naslova, mislim, da bi bilo prav, če bi povedali, da ne gre za vsa družbena zemljišča, ker je bilo že več pobud s strani kmetov in od drugod."
22,"Ko se govori o tem zakonu, se ustvarja vtis, da gre za vsa družbena zemljišča in tudi v naslovu je tako opredeljeno."
19,"Mislim, da bi bilo treba z dvema ali tremi besedami jasno opredeliti, da gre za določene kategorije družbenih zemljišč."
13,Pa še nekaj s to obrazložitvijo ministra g. Osterca se ne strinjam popolnoma.
24,"Mislim, da so predvidene posledice, ki so bile navedene, v primerjavi s posledicami, do katerih bi prišlo, če ne sprejmemo tega zakona, bistveno manjše."
46,"Res je, da to predstavlja znaten del teh zemljišč, po drugi strani pa je res, da mi na to stvar že zelo dolgo opozarjamo in da se ve in je tudi tako predlagano, da je to začasen ukrep, zato predlagam, da se kot tak tudi sprejme."
35,"S tega strokovnega stališča bi res predlagal, da gledamo tako na materialno kot na moralno škodo, ki nastaja v teh časih prav zaradi tega, ker nimamo ustrezne zakonodaje in predlagam, da se ta predlog sprejme."
2,Hvala lepa.
8,K besedi se je javil g. Janez Kopač.
4,Hvala lepa za besedo.
24,"Moram reči, da sem sicer skeptičen v zvezi s sprejemanjem tega zakona, ampak navsezadnje, če je to res tako hudo, bi ga tudi podprl."
39,"Povedal pa bi svojo zmedo ob različnih besedah, ki smo jih sedaj slišali, in bi rad vprašal gospoda ministra Osterca, če verjamem v njegove navedbe, da utegne priti do veliko škode v teh primerih, če predlaga sam kakšen rok."
6,"Samo malo prosim, če smem prekiniti."
8,Člani usklajevalne komisije se sestajajo v sobi 217.
23,"Hotel sem še vprašati, katera stvar je sedaj sploh relevantna ali Zakonodajno-pravna komisija vztraja pri svojih pripombah ali Izvršni svet pri svojih amandmajih."
8,"Dobro, to bomo videli po rezultatih usklajevalne komisije."
1,Hvala.
4,Želi še kdo razpravljati?
17,"Samo sekretarja Osterca sprašujem v smislu tistega, o čemer sem dopoldne razpravljal, če je tu zakon potreben."
3,Še enkrat ponavljam.
19,"Rešpektiram realnost tega problema in podpiram rešitev tega problema, ker stvari poznam in mislim, da je nekaj treba storiti."
8,"Imam pa seveda pomisleke, načelne in tudi konkretne."
11,Ali je oportuno to razreševati seveda z zakonom po hitrem postopku?
13,"Ali nimamo kakega ustreznejšega pravnega sredstva, da bi k stvari pristopili kompleksnejše, načrtnejše."
15,"Mislim, da sem to danes že enkrat vprašal sekretarja, pa bi ga vendarle še enkrat."
4,Gospa Lavtižar-Bebler ima besedo.
1,Spoštovani!
26,"Rada bi vendarle opozorila na to mnenje Zakonodajno-pravne komisije, ki je v večinskem mnenju ugotovila, da niso podani razlogi po 314. členu poslovnika Skupščine Republike Slovenije."
43,"Ta v 314. členu določa, da je po hitrem postopku mogoče izdati zakon samo takrat, kadar je to nujno zaradi preprečevanja in odpravljanja večjih motenj v gospodarstvu, kadar to zahtevajo interesi ljudske obrambe, varstva ustavne ureditve, naravne nesreče in druge izredne potrebe republike."
24,"Mislim, da bi predlagatelj moral to obrazložiti, kar izhaja seveda tudi iz 315. člena poslovnika, namreč, na katero od teh določil opira svoj predlog."
15,"To je najbrž minimalno, kar predlagatelj mora storiti, ko predlaga nek zakon po hitrem postopku."
1,Hvala.
6,"Spoštovano predsedstvo, spoštovane poslanke in poslanci!"
27,"Prihajam iz koroških hribov, od tam nekje, kjer spi naš kralj Matjaž, se pravi iz tega hribovitega območja, kjer je bilo tudi našim kmetom odvzeto precej gozdov."
20,"Sedaj te kmetije, ki so jim bili gozdovi odvzeti, bolj životarijo, kot pa živijo, ker imajo premalo delovišče, premalo gozdov."
27,"Zato mislim, da moratorij na sečnjo, da ali ne, sploh ne more biti vprašanje in v imenu prizadetih kmetov predlagam, da ta moratorij na sečnjo gozdov sprejmemo."
30,"Vprašam vas, kakšna bo naša vest, če bomo kmetom po krivici odvzetih gozdov vračali gola zemljišča. vemo, da traja obnovitev gozda, če ga preveč izsekaš, tudi dve in več generacij."
23,"Če je gozd naše nacionalno bogastvo, če je to splošen družbeni interes, potem je treba ta gozd z moratorijem zaščititi pred pospešenimi sečnjami."
31,"Naši gozdovi so že toliko razredčeni, da če bi bil v stanju to drevje sestaviti na eno določeno pravo gostoto, bi mi z grozo ugotovili, da je naše pol Slovenije gole."
18,"Bojim se, da bomo to prepozno spoznali in bomo lahko samo še jadikovali: ""Moj bog, kaj smo storili""."
3,Samo ena intervencija.
23,"Jaz pa sem doma tam, kjer izvira Sava Dolenjka in tudi vem za primere, celo v najbližji družini, katerim je bil odvzet gozd."
35,"Bila sem zelo jasna, ne spuščam se v to, ali je moratorij potreben ali ne, ali je treba na nek način ustrezno zaščititi gozdove, spustila sem se v to, ali je predlagatelj utemeljil hitri postopek."
14,Tega po mojem mnenju ni storil in tako je menila danes tudi Zakonodajno-pravna komisija.
2,Hvala lepa.
4,Besedo ima Sonja Lokar.
42,"Moram priznati, da ničesar konkretnega ne vem o teh stvareh, sem popoln laik kar zadeva gospodarstvo in kot tak laik, ker se pač ni bilo možno o tem vprašanju prej posvetovati s strokovnjaki, bom postavila sama sebi in tudi vam nekaj vprašanj."
24,"Prvo, kar me zanima je, zakaj ni mogoče predstaviti podatkov, ne pa govoric, da gre za pretirano sečnjo in to prav v teh gozdovih."
14,Ta tema se že dolgo v javnosti valja in o tem obstajajo deljena poročila.
10,Na osnovi kakšnih podatkov je mogoče to nevarnost realno oceniti?
22,"Če ta nevarnost dejansko obstaja, potem sem za to, da se sprejme tak moratorij, vendar hočem to vedeti in hočem videti podatke."
33,"Drugo, ne verjamem, mogoče se motim, da je bila sečnja v naših gozdovih do sedaj porazdeljena tako, da so se sekali gozdovi glede na to, kako so priromali v t.i. družbeno lastnino."
36,"Kako bomo ločili sedaj, ko je rečeno, da se naj ne bi sekalo v tistih gozdovih, ki naj bi se vrnili v prejšnje lastninsko stanje, kako bomo razločili ta ozemlja ali je to tehnično sploh izvedljivo?"
13,"Tretje, zakaj ni mogoče z inšpekcijskimi službami preprečiti škodo na gozdovih bivših lastnikov?"
4,Najbrž obstajajo take službe.
47,"Sprašujem, ali nima Izvršni svet kakšne moči, s katero bi lahko tako ravnanje, če do njega res prihaja, preprečil po drugi poti, ne pa s sprejemanjem moratorija, ki bo pač prinesel velikanske težave ljudem, ki pravzaprav niso nič krivi, da je z lastnino gozdov tako kot je?"
17,"In še nekaj, ali bo mogoče v pol leta razrešiti lastninska vprašanja in vzpostaviti pravično lastninsko stanje?"
18,"Če to ne bo mogoče v pol leta, kaj potem? ali ima Izvrši svet odgovor na to vprašanje?"
15,"Kot vidimo, diskusija meri pravzaprav samo na vprašanje primarne in zakonske podlage za hitri postopek."
19,"Ali gre zares za nujne zahteve, za nujne potrebe, iz nujnih razlogov, ki so ustavna podlaga za hitri postopek."
6,"Prosim, da se omejimo na to."
5,Besedo ima gospod Franc Zagožen.
6,Jaz bi najprej navedel nekaj podatkov.
9,Gozdovi in gozdarstvo dajejo Sloveniji približno 1% družbenega proizvoda.
19,"Površine, ki jih zakon zajema, obsegajo slabih 15% vseh površin teh gozdov in gre za moratorij za šest mesecev."
22,"To pomeni, da gre za okrog 7 ali 8% letnega poseka v Sloveniji, ki bi bil pač za teh nekaj mesecev preložen."
12,V vsakem primeru gre za manj kot en promil družbenega proizvoda Slovenije.
38,"Tudi če bi vso to škodo vkalkulirali v zmanjšanje družbenega proizvoda Slovenije, mislim, da bomo s sprejetjem tega zakona pospešili reševanje nekaterih zelo težkih problemov v gozdarstvu, ki ne zadevajo samo lastnine teh gozdov, ki jih zakon obravnava."
20,"Škoda, ki trenutno nastaja - to je seveda zelo težko oceniti ali izračunati, vendar ne dvomim o tem - je veliko večja."
15,"Rad bi vam povedal, da je že kako leto v postopku spreminjanje zakona o gozdovih."
31,"To spreminjanje oziroma priprava osnutka ni prišla zelo daleč in ta pravna anarhija, ki na tem področju vlada, povzroča veliko večjo škodo v gozdovih, kot jo bo moratorij za nekaj mesecev."
14,Kmetje so se dejansko naveličali in so mnogi začeli v gozdovih gospodariti po svoje.
11,Ne upoštevajo več niti gozdarske stroke in veljavnega zakona o gozdovih.
5,"Ravnajo v stiski, v krizi."
24,"V celoti gledano jaz mislim, da bo ta zakon o moratoriju pospešil reševanje teh problemov in veliko več škode odpravil, kot jo bo povzročil."
61,"Če gre za utemeljitev, zakaj po hitrem postopku, potem bi rekel, da gre kljub vsemu, čeprav za majhne stvar, za večje motnje v gospodarstvu ali kakorkoli, vendar vedimo, da je ta splošna družbena korist od gozdov nekajkrat večja kot dejansko gospodarska korist, ki je ocenjena na 1% in da prav ta sedaj trpi zaradi pravne anarhije, ki vlada na tem področju."
1,Hvala.
1,Hvala.
4,Besedo ima Ivan Pučnik.
1,Spoštovani!
33,"To, da mi razpravljamo o tem problemu, je izzval forsiran poseg gozdnih gospodarstev in to predvsem na tistih površinah, na katerih računajo, da bodo vrnjene lastnikom, ki so jim jih po krivici odvzeli."
24,"Gozdna gospodarstva imajo natančno evidenco tistih površin, za katere računajo, da bi eventualno pri izvajanju predvidenega zakona, ki ga sedaj še ni, bile odvzete."
34,"In to je izzvalo upravičen gnev tistih, imenoval jih bom oškodovancev, ki so se obračali v prvi vrsti na gozdna gospodarstva, na zadruge, na gozdarske inšpekcije pri občinah in prišli so do republiških inšpekcij."
7,Vendar povsod so naleteli na gluha ušesa.
10,"Zato menim, da je nujno, da se takšen ukrep sprejme."
27,"To ni poslovni interes teh gozdnih gospodarstev, ki te gozdove izkoriščajo, temveč je v sili razmer izzvana, da tako imenujem, samopašnost in to čimbolj te gozdove izkoristiti."
3,"Mimogrede, še nekaj."
13,"Vsak Slovenec, ki pozna hribovska območja, ve, kakšen problem je razseljevanje naših območij."
15,Ali mislimo v bodoče razseliti Slovenijo v teh naših nekaj mest in v delavska naselja?
16,"Ali bo potem to prava Slovenija, saj vendar vemo, da živi ljudje ohranjajo tudi pokrajino živo."
10,Samo primer: zaradi organiziranja kmečke zveze sem hodil po Kozjaku.
13,"Štirinajst lepih kmetij, kjer stoletja živijo naši ljudje, to je tik ob meji."
15,Na petih kmetijah sta okrog sedemdeset let star oče in prek štirideset let star sin.
4,"Oče vdovec, sin neoženjen."
1,Zakaj?
33,"Zato, ker je bila ter hribovskim ljudem vzeta normalna materialna osnova in ženske, naš praktični spol, so se raje odselile tja, kjer imajo bolj normalno življenje, kot bi jim bilo usojeno v hribih."
1,Hvala.
5,Besedo ima gospod Anton Tomažič.
29,"Naj povem, da je Zakonodajno-pravna komisija res po večinskem mnenju ugotovila, da niso podani razlogi po 314. členu poslovnika, ker je pač bilo tako stanje v komisiji oziroma mnenje."
20,"Mi smo glasovali o tem, vendar sam tudi kot delegat razpravljam in moram reči, da se s tem ne strinjam."
26,"Osnovo najdemo v 314. členu in to kar po dveh alineah, in sicer: po hitrem postopku se lahko izda zakon zaradi odpravljanja večjih motenj v gospodarstvu."
24,"Mislim, da so moji kolegi iz Kmečke zveze to prav lepo utemeljili vsebinsko in vedeti moramo, da kmetijstvo je gospodarstvo, da gozdarstvo je gospodarstvo."
15,"Poleg tega pa še po eni alinei, ko pravi ""v primeru druge izredne potrebe republike""."
8,Kaj je sploh to - 'druge izredne potrebe republike'.
49,"Če to ni ta primer, ko se po 45-ih letih neke uzurpirane oblasti na vsem civilizacijskim maniram neprimeren način, odvzamejo nepremičnine na grobe načine; če se po 45-ih letih vzpostavi neka normalna parlamentarna demokracija, svoboda in če sedaj mora hitro, torej kolikor se da hitro, reševati odpravljene krivice republika."
6,"Mislim, da ta alinea popolnoma ustreza."
3,In še to.
3,"Vemo, kako je."
21,"Če se pri takšnih stvareh enkrat začne o tem govoriti, potem se takrat tisti, ki kaj kršijo, še čedalje hujše obnašajo."
16,"Verjetno, če bomo še 14 dni čakali, bo tudi v tem času še veliko dreves padlo."
1,Hvala.
4,Besedo ima Mirko Vaupotič.
24,"Žal moram ugotoviti, da postaja vse bolj splošna praksa v tej skupščini, da se o zelo problematičnih stvareh pogovarjamo v glavnem dokaj na pamet."
30,"Zato sprašujem danes v zvezi s tem zakonom, ali so kakršnekoli ocene, prej smo namreč slišali od ministra Osterca, da bo verjetno to pomenilo, da bo nekaj ljudi izgubilo delo."
28,"Zanima me, ali obstajajo kakšne ocene o tem, kakšna bo finančno ta škoda, kakšna bo številčno ta škoda, povzročena v smislu tiste, ki bodo s tem zgubili delo."
25,"Kaj pomeni to za spremljevalno industrijo in to od papirničarske, gradbene in ne vem katere še vse, ki je posredno ali neposredno povezana s tem."
47,"Ali so kakšne ocene o tem, kakšno bo razmerje med to škodo, ki se jo bo preprečilo in med to škodo, ki bo dodatno nastala in seveda, kaj to pomeni tudi glede na gospodarstvo, za katerega smo nekaj dni nazaj govorili, da je pravzaprav tik pred razpadom."
1,Hvala.
4,Besedo ima Miran Potrč.
2,Gospod predsednik!
16,"Kar nekaj časa je trajalo, preden smo v Skupščini Republike Slovenije uspeli konstituirati nekaj delovnih teles."
4,"Mislim, da dobro tretjino."
9,Dve tretjini bomo najbrž konstituirali še tja do jeseni.
26,"Jaz upam dati eno zelo smelo napoved, da bomo v jeseni ugotovili, da smo delovna telesa postavili neracionalno zaradi tega, ker za njih nimamo dovolj delegatov."
32,"Komaj smo nekaj delovnih teles konstituirali, ugotavljamo, da nam pravzaprav niso potrebna, ker tisti moment, ko se glasuje, v njih ni take večine, ki bi sprejela tisto odločitev, ki si jo želimo."
19,"Zakonodajno-pravno komisijo imamo zato, da zborom svetuje iz zakonodajno-pravnega področja, koliko so ali niso za to izpolnjeni poslovniški pogoji."
21,"Jaz nisem bil v tem delu komisije zaradi tega, ker sem se opravičil zaradi seje kluba, vendar moram spoštovati to mnenje."
11,"Spoštoval bi ga tudi, če bi sam bil na njem preglasovan."
5,Sicer bi bil slabe volje.
13,"Ne prvič, to se mi dogaja pravzaprav vsakokrat, kadar sedim na teh zborih."
5,Ampak moral bi to spoštovati.
31,"Mislim, da je takšen odnos do konca neresen in če je tako, sklenimo, da ne potrebujemo nobenega delovnega telesa, ker je dovolj, da pač nekdo kot posameznik tako ali drugače misli."
1,Drugo.
6,Jaz priznam ta problem hribovskih kmetij.
7,Bistveno premalo je bilo za njih narejeno.
46,"Površina gozdov, s katerimi so lahko gospodarili, je lahko eden od pomembnih elementov, ki je doslej in bo v bodoče vplival na to, ali bo gospodarjenje lahko uspešnejše, dohodek kmetije takšen, da bo z njim mogoče normalno gospodariti, preživljati družino in imeti perspektivo za bodočnost itd."
5,O tem ni nobenega dvoma.
34,"Če pa me bo kdo prepričal, da se da ta problem rešiti v štirinajstih dneh, mu bom pač rekel, da to ni res in da rešitev tega vprašanja ne reši celotnega kompleksa hribovskih kmetij."
1,Tretje.
14,"Ni prvič, da se bomo odločali ne na podlagi argumentov, ampak na podlagi cen."
5,Jaz bi rekel tudi obtožb.
31,"Namreč, za mene je brez dokazila trditev, da v vseh gozdnih gospodarstvih - jaz malo karikiram, pa ne veliko - namenoma sekajo les na parcelah, ki bodo lahko jutri postala last bivših lastnikov."
28,"Za mene je seveda to trditev, ki ni z ničemer argumentirana, ampak pomeni pač insinuacijo ali pa tudi lahko neresnico in na podlagi nje bomo mi sprejemali odločitev."
19,"Jaz bi razumel predstavnike Demos-a, če bi bili pred dvema mesecema in nekaj več tako kritični do inšpekcijskih služb."
7,Inšpekcijske službe so namreč od nove oblasti.
5,Izvršni svet je od Demos-a.
15,"Inšpekcijske službe morajo ravnati tako, kot jim bo v skladu z zakonom naložil Izvršni svet."
71,"Zakaj obtožba teh inšpekcijskih služb in hkrati tudi obtožba nove vlade, da ni sposobna zagotoviti uspešnega inšpekcijskega nadzora, ker so - to je moj komentar, nekoliko poenostavljen pa ne zelo - te inšpekcijske službe v povezavi in spregi z direktorji GG, ki delajo zavestno v škodo bivših lastnikov, da bi jim do golega posekali prejšnje parcele in si s tem prigrabili sebi kapital, bivšim lastnikom pa onemogočili, da bi dobili nazaj odvzeto zemljo."
2,In zadnje.
21,"Ko se bomo odločali, zahtevam, da se med ostalimi vprašanji, ki so že bila dana, dajo odgovori tudi na naslednja vprašanja."
15,"Da se nam pove, koliko je takšne sečnje, ki neposredno ogroža interese kmetov - bivših lastnikov."
29,"Da se pove, koliko je bivših lastnikov, v korist katerih bi bil sprejet moratorij oziroma v katerih škodo bi odločitev o tem, da se moratorij ne sprejme, bila sprejeta."
20,"Ali bi bilo mogoče interese teh bivših lastnikov zaščititi tudi na kakšen drug način, razen s sprejetim tega splošnega moratorija."
7,Kakšen bo izpad dohodka v gozdnih podjetjih?
38,"Ali je mogoče predpostaviti, da se prepove sečnja le na določenih parcelah, ali pa bo ta odločitev dejansko pomenila, da bo onemogočena sečnja na vseh približno 300.000 ha gozdov, kolikor jih je po obrazložitvi v okviru gozdnih gospodarstev."
17,Koliko delavcev v teh gozdnih podjetjih bo zaradi tega izgubilo dohodek in kakšne bodo za njih posledice?
11,Ali bodo nastopile kakšne posledice tudi za lesno-predelovalno in ostalo industrijo?
2,In zadnje.
46,"Imam informacije iz Zbora združenega dela - naj mi predstavniki Izvršnega sveta povedo, ali so točne ali ne - da Izvršni svet doslej, ko je predlagal sprejetje zakona, še ni predvidel sredstev za pokritje nujnega izpada na strokovni službi, ki bo zaradi tega nastala in na najnujnejših delih."
7,"Prosim, da se da tudi ta informacija."
18,"Ker seveda, če ta sredstva niso zagotovljena v proračunu, potem bomo sprejemali odločitev, ki nima svoje materialne podlage."
15,"Prosim, da se odgovori na vsa ta vprašanja dajo, preden bomo o vsebini zakona odločali."
1,Hvala.
9,"Jaz bi pozval, da bi diskusijo pripeljali do kraja."
8,Imamo še 4 prijavljene in predstavnika Izvršnega sveta.
17,"Moje mnenje in mnenje še koga je, da pred bogom in cesarjem bi orali biti vsi enaki."
7,Ampak pri nas do zdaj nismo bili.
20,"Kmetje, ki so jim bili odvzeti gozdovi na hribovskem območju, nad 1000 m nadmorske višine, imajo mogoče petdeset kubikov etata."
10,"Vzdržujejo pa poslopje, ki ima strehe najmanj za dva bloka."
2,Druga primerjava.
20,"To je 40 kubikov lesa na dve delovni mesti, če računamo, da sta mož in žena zaposlena na isti kmetiji."
31,"Če pa delite vi na našem področju lesno maso, ki je posekana, s številom delavcev, to se pravi od direktorja in navzdol, pa pride 250 do 300 kubikov na enega delavca."
16,"Mislim, da bi lahko gospod Potrč tudi kmeta upošteval, ne samo se vprašal, kaj pa delavec."
9,"Zakaj se pa enkrat ne vprašamo, kaj pa kmet."
12,"Zmeraj smo pozabili in pozabljamo na dolg, ki ga imamo do kmeta."
5,Besedo ima gospod Janez Janša.
3,Gospe in gospodje!
19,"Se opravičujem, če bom povedal več kot dva stavka, ampak nekaj stvari je najbrž treba v tej fazi razčistiti."
25,"Ta zakon sicer govori o ekonomiji, o gospodarstvu oziroma o delu tega gospodarstva, ampak v osnovi je to, o čemer se odloča, temeljno politično vprašanje."
9,Ta zakon namreč napoveduje ukrep vračanja nepravično odvzete lastnine.
4,"Kakorkoli, napoveduje ta ukrep."
15,"In to je ena od točk, v kateri si stranke pred volitvami nismo bile enotne."
17,"Lahko naštejem stranke, ki so to imele v programu in stranke, ki tega niso imele v programu."
9,"Se pravi, gre za politične razlike do tega vprašanja."
14,"In te politične razlike je potrebno priznati, ne jih pa zdaj skrivati za ekonomijo."
11,Sestava Zakonodajno-pravne komisije ne odraža proporcionalnega odnosa strank v tej skupščini.
7,"Ne vem zakaj, ampak tega ne odraža."
18,"In kadar gre za politično vprašanje, pravniki z enim političnim prepričanjem glasujejo tako, pravniki z drugim pa drugače."
34,"Jaz lahko mirno ta očitek, ki se ga je dalo posredno razbrati o tem, češ, imamo organ, ki je o tem razpravljal, tam so strokovnjaki, je dal svoje mnenje, zakaj ga ne upoštevamo, vrnem."
12,Tudi Izvršni svet ima Sekretariat za pravosodje in ima Sekretariat za zakonodajo.
13,"Čez oba ta dva organa je zakon šel, tudi čez odbore Izvršnega sveta."
8,In vsi ti pravni vidiki so bili upoštevani.
15,"In vsi ti organi so ocenili, da obstajajo razlogi za sprejetje zakona po hitrem postopku."
12,"Tukaj se ni govorilo o alinei, ki govori o interesih ljudske obrambe."
18,"Morda se bo kdo smejal, ampak tudi na podlagi te določbe poslovnika je možno predlagati spremembo takega zakona."
28,"Jaz zdaj ne bi šel v te razlage, ki jo je prej gospod Pučnik tukaj izvajal, ampak prav lahko vam utemeljim tudi na tej podlagi, če je potrebno."
13,"Ne vem, zakaj komisija ni ocenjevala upravičenosti tega postopka tudi na tej podlagi."
23,"Mislim, da je - vsaj za nekatere, ki so prej razpravljali - ta razprava že neka predrazprava pred zakonom, ki je napovedan na naslednji seji."
12,"To je zakon o prenosu nepremičnin, lastnina nad nepremičninami bivših družbenopolitičnih organizacij."
24,"Ta zadeva se deloma seveda povezuje in vsa ta razprava nekje izhaja iz bojazni, kaj bo, ko bo tudi ta zakon na dnevnem redu."
10,"Predlagam, da se ne pogovarjamo preveč o teh strokovnih vprašanjih."
7,Te zadeve so šle čez ustrezne službe.
14,"Jaz vem, da vseh odgovorov ni bilo tudi na Izvršnem svetu oziroma na odborih."
27,"Ko je bila ta razprava, se je predvsem tehtalo med posledicami, ki nastanejo, če se zakon sprejme in med posledicami, ki nastanejo, če se zakon ne sprejme."
14,"In odločeno je bilo oziroma sklenjeno, da bodo posledice manjše, če se zakon sprejme."
11,"Zato tudi jaz predlagam, da ga sprejmemo danes po hitrem postopku."
2,Hvala lepa.
5,Besedo ima gospod Franco Juri.
14,"Jaz se ne bi strinjal s tako poenostavitvijo, da gre za izrazito politične razlike."
2,Malce drži.
25,"Vendar ta politična razhajanja, o katerih govori poslanec Janša, izhajajo prav iz različnih ekonomskih interesov različnih družbenih skupin oziroma sektorjev, ki sestavljajo aktivno prebivalstvo Slovenije."
16,"Torej ne gre samo za to, da bi se ta ali tista politična sila zoperstavila neprivatizaciji."
6,Gre pa za zagovarjanje konkretnih interesov.
24,"In se mi zdi, da se tu zdaj ustvarja ena lažna dilema in nepotreben konflikt med interesi kmetov in interesi drugih družbenih aktivnih slojev."
21,"Jaz osebno, ki sem bil izrazito zeleno orientiran že v preteklosti, podpiram tak moratorij in tudi sprejetje zakona po hitrem postopku."
34,"Vendar imam občutek, da bolj kot samo ekološko ravnotežje teh gozdnih površin in smotrni razvoj silvikulturnega ravnanja do teh površin, tukaj dominira zaskrbljenost za zasebnike, ki po reprivatizaciji ne bodo imeli več česa posekati."
16,"Jaz predlagam nekakšno kompromisno rešitev, in sicer, da se do 18. julija pripravi malo natančnejša informacija."
31,"Upam, da bi bil tak moratorij le uvod in pogojevanje načina ravnanja Izvršnega sveta do gozdnih površin in da bi bil tak moratorij uvod k boljšemu, globalnemu reševanju odnosa do gozdov."
41,"Zato naj že danes Izvršni svet pripravi svoje predloge novega globalnega zaščitnega zakona za vse zelene površine in naj se malo zgleduje tudi po izkušnjah v nekaterih znanih državah, kjer je silvikultura zelo razvita, recimo Finska ali druge države severne Evrope."
2,Hvala lepa.
8,"S tem bi jaz pozval, da zaključimo diskusijo."
4,Prosim še gospoda Osterca.
13,"Poskušal bom odgovoriti, sicer so pa diskutanti že na nekatere stvari sproti odgovarjali."
9,"Ali je zakon potreben, je gospod Žakelj postavil vprašanje."
14,O tem smo zelo dosti v Izvršnem svetu razpravljali in mnenja so bila deljena.
38,"Vendar je nazadnje prevladalo mnenje, da je vendarle korist lahko večja in tako so potem zakon vendarle zelo na hitro pripravili - to tudi priznam - in tudi predlagali hitri postopek z utemeljitvami, kakršne sta navedla gospoda Tomažič in Janša."
9,Ali ne bi mogle inšpekcijske službe teh stvari preprečiti?
9,Sam sem v Izvršnem svetu sprožil problem inšpekcijskih služb.
15,"Ne gre samo za gozdarske inšpekcijske službe, gre za kmetijske, tržne in vse mogoče druge."
20,"Mi smo v stanju, da inšpekcijske službe enostavno ne opravljajo funkcije reda, ki bi ga morale, ker so napačno postavljene."
22,"K meni dnevno prihajajo inšpektorji, ki pravijo, da v občinah inšpektor enostavno ne dela, zato ker je popolnoma odvisen od občinskih struktur."
25,"Trenutno je tako, da je na primer kmetijski inšpektor v občini odvisen od ljudi v občini, ki odločajo ali bo ob reelekciji izvoljen ali ne."
21,"V Izvršnem svetu je bilo sprejeto mnenje, da pripravimo do jeseni nov predlog organiziranosti inšpekcijskih služb, ki morajo postati neodvisne službe."
6,To velja za vse inšpekcijske službe.
5,Samo tako lahko vzpostavijo red.
28,"Tega se moramo vsi zavedati in zato je bil to eden od osnovnih momentov, ki je prevladal, da moramo v bistvu moratorij, odnosno tak zakon predložiti in sprejeti."
3,Kakšna bo škoda?
5,Izjemno težko jo je oceniti.
29,"Verjemite mi, ko smo o tem razpravljali, je bilo ugotovljeno, da pravzaprav v kratkem ni mogoče dobiti podatkov, katere površine bodo vrnjene ali pa potencialno vrnjene in katere ne."
50,"Družbena gospodarstva, GG nimajo pri sebi točnih podatkov, kako so do teh površin prihajali in zato je v zakonu tudi predvideno, da potencialni bodoči lastniki, ki najbolje vedo za svoje meje, opozorijo inšpektorje, v kolikor bi do take sečnje prišlo, to je v 4. ali 5. členu povsem jasno povedano."
14,"Pomembno je tudi, da delež gozdov, ki bodo vrnjeni, v različnih GG-ih povsem različno."
18,"Nekateri GG dva, trije, kot so nam poročali inšpektorji, imajo večino takih gozdov, ki bodo očitno zapadli vračanju."
21,"Drugi imajo malo takih gozdov in zato tudi ni mogoče narediti točne ocene, koliko ljudi oziroma delavcev bo pri tem prizadetih."
12,"Še na nekaj bi rad opozoril, čeprav je gospod Pučnik že povedal."
25,"Veste, tudi če je samo nekaj nameravanih posekov predvidenih, so kmetije, ki so življenjsko odvisne od tega, ali bodo dobili gozd izpraznjen ali poln nazaj."
63,"Njihov obstoj je odvisen od tega in zaradi tega je seveda to dejansko tudi najbrž politično vprašanje izjemno močno, kajti vsako kmetijo v hribih pa bi morali skušati ohraniti in če karkoli k temu pripomoremo s polletnim moratorijem ali pa tudi, če bi ga pozneje na eno leto podaljšali, zaradi tega jaz mislim, če tega ne bi naredili, bi bila škoda lahko večja."
1,Hvala.
16,"S tem bi mi zaključili diskusijo, če ni več nikogar, ki bi diskutiral. vprašanje je ostalo."
15,"Zjutraj smo se odločili za dnevni red po hitrem postopku, za razliko od Zbora občin."
32,"Usklajevalna komisija, delovna skupina še ni prinesla svojega stališča glede uskladitve, zato bi mi prekinili to točko in predlagam, da nadaljujemo z naslednjo točko, se pa vrnemo, ko se usklajevalna komisija uskladi."
3,Samo eno vprašanje.
38,"Jaz bi vprašala ali smo se na začetku današnje seje dogovorili o dnevnem redu, se pravi, da se da to na dnevni red ali smo se tudi odločili o tem, da se ta zakon sprejme po hitrem postopku?"
25,"Mi smo se zjutraj odločili, da se sprejme po hitrem postopku, po dikciji poslovnika skupščine pa se moramo uskladiti vsi trije zbori glede hitrega postopka."
17,"Kot vidimo, en zbor se ni uskladil in zato dela usklajevalna delovna skupina, da bi to uskladila."
8,"Jaz sem pričakoval, da se bodo medtem uskladili."
9,Lahko samo sejo prekinemo in nadaljujemo čez pol ure.
4,To je druga varianta.
4,Predlog dajem na glasovanje.
14,"Kdo je za to, da imamo pavzo pol ure, da se delovna skupina uskladi?"
6,Ali pa preidemo na 6. točko?
9,"Kdo je za to, da gremo na 6. točko?"
3,Kdo je proti?
3,Kdo se vzdrži?
21,"Torej prehajamo k 6. TOČKI DNEVNEGA REDA, to je PREDLOG ZA IZDAJO ZAKONA O SPREMEMBAH ZAKONA O OROŽJU Z OSNUTKOM ZAKONA."
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
15,"Predlog za izdajo zakona z osnutkom zakona je obravnavala Zakonodajno-pravna komisija, katere poročilo ste prejeli."
16,"Predstavnik Izvršnega sveta, gospod Bavčar je zaprosil, da ga pokličemo iz sobe, če želimo njegovo stališče."
3,Želite njegovo poročilo?
5,Želi predstavnik Zakonodajno-pravne komisije besedo?
4,Predlog dajem v razpravo.
13,"Jaz bi imela eno pripombo, in sicer k 3. členu zakona, 8. točka."
12,"Želela bi, da se bolj konkretizira oziroma opredeli sam pojem staro orožje."
54,"V praksi namreč prihaja do problemov pri opredeljevanju tega orožja, kajti vemo, da se to orožje v tujini v originalnih kopijah oziroma v kopijah doslednih skoraj izdeluje, da je možno nabavljati v tujini strelivo za to orožje, zato prihaja v praksi do problemov in bi kazalo v zakonu jasneje opredeliti sam pojem starega orožja."
4,Želi še kdo razpravljati?
2,Zaključujem razpravo.
19,"Zboru predlagam sklep, da zbor sprejme predlog za izdajo zakona o spremembah in dopolnitvah zakona o orožju z osnutkom."
19,"Zbor nalaga Izvršnemu svetu Skupščine Republike Slovenije, da ob upoštevanju razprave na zboru in Zakonodajno-pravni komisiji pripravi predlog zakona."
3,Želi kdo razpravljati?
8,"Če ne želi, predlagam da o sklepu glasujemo."
3,Kdo je za?
3,Kdo je proti?
4,Kdo se je vzdržal?
1,Hvala.
8,"Ugotavljam, da je sklep sprejet z večino glasov."
20,"Prehajamo k 7. TOČKI DNEVNEGA REDA, to je PREDLOG ZA IZDAJO ZAKONA O FUNKCIONARJIH V DRŽAVNI UPRAVI Z OSNUTKOM ZAKONA."
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
17,"Predlog za izdajo zakona z osnutkom zakona sta obravnavali KVIAZ ter Zakonodajno-pravna komisija, katere poročilo smo prejel."
11,Besedo ima predstavnik Izvršnega sveta Skupščine Republike Slovenije gospod Rajko Pirnat.
12,V tem trenutku nastopam kot predstavnik Izvršnega sveta in ne kot poslanec.
36,"Predlog za izdajo zakona z osnutkom predlaga Izvršni svet ponovno v isti fazi, v kateri je bil že obravnavan predlog v prejšnjem sklicu skupščine in to zaradi nekaterih sprememb, ki so bile vnesene v ta osnutek."
58,"Dvofazni postopek pa je predlagan zato, ker je nujno, da se vprašanje nagrajevanja funkcionarjev v državnih organih in še nekaterih drugih funkcij ter vprašanje delovnih razmerij in drugih pravic teh ljudi uredi z zakonom najhitreje, kajti družbeni dogovor, ki sedaj ureja ta vprašanja, je izgubil vsakršno pravno podlago in ne more biti več temelj za uresničevanje teh pravic."
9,Ne bom zelo na dolgo in široko obrazlagal zakona.
53,"Gre za to, da zakon, ki velja za funkcionarje v državnih organih, ki jih voli ali imenuje skupščina, družbenopolitične skupnosti in tudi za predsednika ter člana predsedstva ter za delegate v skupščinah družbenopolitičnih skupnosti, ureja najprej osebne dohodke, pravico ob prenehanju dela, način varstva, uresničevanje in varstvo pravic in še nekatera druga vprašanja."
36,"V svojem 1. členu zakon določa, na katere funkcionarje se nanaša, pri tem pa poudarjam, da so v tem členu funkcionarji našteti primeroma, kajti če bi poskušali našteti vse, bi bilo to za eno debelejšo knjižico."
29,"Posebej naj opozorim na 8. in 9. člen, kjer so določene, skladno s konceptom zakona, skupine, v katere se razvrstijo funkcionarji glede na zahtevnost njihovega dela in stopnjo odgovornosti."
46,"Pri pripravi tega zakona je predlagatelj izhajal iz stališča, da se z določevanjem teh koeficientov, ki veljajo za osnovo, to je povprečni osebni odhodek v gospodarstvu v preteklem mesecu, zmanjšan za določen odstotek, kolikor so proračunske možnosti, ne spreminjajo sedanja razmerja med osebnimi dohodki različnih funkcionarjev."
44,"V zvezi s tem moram opozoriti in posebej predstaviti ločeno mnenje sodišč, tako temeljnih kot višjih in vrhovnega sodišča, ki so na posebnem sestanku sklenili, da naj bi se osebni dohodki sodnikov povečali v razmerju do drugih, zlasti pravosodnih funkcij in funkcij v občinah."
18,"Izvršni svet tega ni vključil v predlog in zato bi želel, da skupščina posebej odloči o tem vprašanju."
17,"Ali se gre pri pripravi zakonskega predloga v spreminjanje razmerij med osebnimi dohodki, kot so določena sedaj."
47,"Vendar moramo ob tem povedati, da v primeru, če bo predlagatelj šel v spreminjanje teh razmerij, potem ni moč pričakovati, da bi bilo mogoče kmalu uskladiti ta različna razmerja, kajti interesi so zelo navzkrižni in potem ni pred pozno jesenjo ali zimo možno pričakovati kolikan usklajenega predloga."
14,"Vendar pa prosim, da skupščina o tem posebej odloči s sklepom ob obravnavanju osnutka."
19,"Poleg tega bi rad opozoril na 11. člen, kjer sta določeni dve varianti za najvišje nagrajevani funkciji v občini."
12,"Po temeljnem tekstu, to je do faktorja 5,6 se ohranja sedanje stanje."
72,"Predlog predstavnikov občin na nekaterih usklajevalnih sestankih, zlasti pa na sestanku predsednika Izvršnega sveta Republike Slovenije s predsedniki izvršnih svetov občin, je bil, da se za najvišje nagrajevane funkcije v občinah, torej tiste, ki so najvišje ovrednotene - zakon namreč predvideva, da se občine glede na stopnjo ekonomske razvitosti, število prebivalstva in še podobna druga merila, razvrstijo v več skupin - uporablja faktor 6. To je toliko, kot je ocenjen član republiškega izvršnega sveta."
16,"Posebej bi rad opozoril, da so pravice funkcionarjev po prenehanju mandata s predlaganim osnutkom precej zmanjšane."
25,"Funkcionar ima samo tri mesece pravico do osebnega dohodka in do drugih pravic, ki so bile zvezane z njegovo funkcijo, kolikor jih seveda lahko uresničuje."
14,"Nadaljnjih 9 mesecev pa samo, če bi v tem času izpolnil pogoje za upokojitev."
39,"Ima pa pravico uporabiti katero od pravic, ki jih ima vsak delavec v državni upravi, te pa so nekoliko drugačne, zlasti gre za pravico do dokvalifikacije, pravico prejemati 80% osebnega dohodka tudi daljši čas in še nekatere druge pravice."
30,"Kar zadeva predloge, ki so jih dala sodišča, so bili večinoma vključeni v osnutek, nekaterih pa prav iz navedenih razlogov ni bilo mogoče vključiti, enega od teh sem že omenil."
16,"Sodstvo predlaga, da se ob tej spremembi, torej ob sprejemanju funkcionarja, višje tudi nagradijo sodne funkcije."
44,"Hkrati pa tudi odločno nasprotujejo temu, da bi osnovo za izračun dohodka sodnikov določal Izvršni svet, z obrazložitvijo, da to ni skladno z usmeritvijo v neodvisnost sodstva, kajti če izvršilna oblast določa višino osebnega dohodka sodnikov, potem je seveda neodvisnost na nek način okrnjena."
62,"Kakor se je mogoče načeloma s tem argumentom strinjati, pa v sedanjem stanju proračuna in pa v sedanjem stanju medsebojnih razmerij med različnimi funkcionarji, ki jih voli ali imenuje skupščina glede višine osebnega dohodka, takega predloga ni mogoče podpirati, kajti sicer bi imeli sodniki že z zakonom zajamčen relativno trden osebni dohodek, medtem ko bi bili ostali funkcionarji odvisni od proračunskega stanja."
17,"Mislim, da je v sedanjem stanju nujno, da tudi sodniki delijo usodo vse družbe in usodo proračuna."
36,"Vendar prosim, da tudi o tem vprašanju skupščina odloči, torej da sklene, ali naj tudi za sodnike velja ista osnova, kot za vse ostale funkcionarje, torej osnova, ki jo določi Izvršni svet, glede na proračunske možnosti."
14,"Poleg tega sodniki predlagajo, da se položaj sodnikov posebej uredi v zakonu o sodiščih."
34,"Predlagatelj temu ne nasprotuje, vendar bi priprava take spremembe zakona terjala precej časa in je zato v tej fazi ni mogoče upoštevati, bo pa upoštevana, ko bo prišlo do sprememb zakona o rednih sodiščih."
1,Hvala.
2,Hvala lepa.
5,Želi besedo predstavnik Zakonodajno-pravne komisije?
10,"Želi besedo predsednik Komisije za volitve, imenovanja in administrativne zadeve?"
4,Besedo ima Janez Lampret.
39,"Komisija za volitve, imenovanja in administrativne zadeve je imela samo ""lepotne"" pripombe, in sicer na 6. člen, v prvem odstavku, kjer se govori, da je povprečni osebni dohodek, ki je osnova za izplačilo osebnega dohodka funkcionarjem, zmanjšan za odstotek."
16,"Predlagamo, da bi bil ta odstotek določen, da ga ni mogoče zmanjšati na neko nizko mejo."
33,"Pri 11. členu smo podprli varianto, to se pravi 6 in pri 16. členu, tu so razlogi, kadar preneha pravica funkcionarjem iz 14. in 15. člena, navedeni trije razlogi krivdni, eden pa ne."
46,"Komisija je smatrala, če nekdo, ki je bil razrešen na lastno željo ni nujno, da je to krivdni razlog, lahko je vzrok bolezen ali kaj podobnega in tak funkcionar raje odstopi oziroma prosi za razrešitev, ker ne more opravljati svoje funkcije, zato bi bil pa kaznovan."
1,Hvala.
3,Želi kdo razpravljati?
4,Besedo ima Janez Kopač.
17,ZSMS - LS je na svojem sestanku kluba pregledala pripombe na osnutek zakona o funkcionarjih v državnih organih.
63,"Mislim da gre za predlog za izdajo z osnutkom, čeprav je verjetno tam prišlo do napake v naslovu in smo menili naslednje: Predložene rešitve so v osnutku zakona lahko za nas le izrazito prehodne, da se začasno odpravi pravna vrzel, ki je nastala z ukinitvijo postopka družbenega dogovarjanja na področju urejanja osebnih dohodkov funkcionarjev državnih organov, o čemer je gospod minister že govoril."
35,"Po naše pa naj bi že jeseni Izvršni svet, ob istočasni sistemski ureditvi področja javne uprave, v republiki predložil sistemski zakon, ki bo odrazil ustavne in druge spremembe v politični in sistemski ureditvi Republike Slovenije."
24,"Pri tem naj zlasti upošteva potrebo po specifičnih rešitvah za organe in organizacije, ki delujejo na področju zakonodajne in izvršne oblasti ter sodstva ločeno."
15,"ZSMS - LS ponovno izpostavlja problem nagrajevanja oziroma ""nadomestila"" za delo delegatov v Skupščini Republike Slovenije."
24,"Predlagana rešitev, zlasti v členih 5, 6 in 13 osnutka zakona po našem ne odraža bistvo položaja in funkcije poslancev v demokratično oblikovanem parlamentu."
37,"Poslanci s temi rešitvami ""degradirajo"" delegata, ki naj svoje poslanstvo opravlja predvsem iz domoljubnih in podobnih nagibov, za kar bo, po oceni njegove ""uspešnosti"" s strani ustreznih organov, prejel osebni dohodek ali nadomestilo zanj za opravljeno delo."
16,Zato naj se v predlogu tega zakona izoblikuje pravni in sistemski rešitvi ustreznejša ureditev oziroma rešitev.
15,Isto velja tudi za voljene funkcionarje v Izvršnem svetu Skupščine Republike Slovenije in v sodstvu.
40,"Za delegate, ki ne bodo profesionalno opravljali svoje funkcije, je po našem mnenju ustrezneje, da se namesto ureditve, ki je predvidena v 13. členu osnutka zakona, zagotovi pavšalno nadomestilo v višini, na primer 25% od predvidenega nadomestila za poklicnega delegata."
27,"Za delo v komisijah in odborih pa naj se zagotovi dodatek na to nadomestilo v višini, na primer 3 do 5% za sodelovanje v vsakem skupščinskem organu."
20,"Vse to naj velja kot začasna rešitev do trajnejše sistemske ureditve, ki bi jo želeli od Izvršnega sveta to jesen."
15,"V ostalem pa podpiramo pripombe Komisije za volitve, imenovanja in administrativne zadeve in Zakonodajno-pravne komisije."
1,Hvala.
64,"Medtem je prispel v pisni obliki konkreten predlog gospe Marie Poszonec, ki pravi, da k predlogu za izdajo zakona o funkcionarjih v državnih organih daje naslednjo pripombo: ""Tretji odstavek 7. člena zakona, ki opredeljuje javnost podatkov o osebnih dohodkih, se naj ustrezno spremeni in dopolni tako, da le-ta ne bo v nasprotju z določili zakona o varstvu osebnih podatkov (Uradni list RS št. 8/90)""."
13,"Konkretno vprašanje je zastavljeno predlagatelju, zato prosim dr. Rajka Pirnata, da da odgovor."
34,"V navedenem členu je prav zato, ker so upoštevali zakon o varstvu osebnih podatkov, napisano, da so javi le podatki o osebnem dohodku za funkcijo ali za skupino funkcij, ne pa za posameznega funkcionarja."
20,"Vedeti morate, da je oseba samo funkcionar, lahko pa so javni podatki za skupino funkcij ali za posamezno vrsto funkcije."
44,"Menim, da v tem kontekstu in tako razumljena ta določa ni v nasprotju z zakonom o varstvu osebnih podatkov, morda pa bi jo kazalo še bolj jasno povedati, da ne gre za osebni dohodek posameznega funkcionarja, kajti tega varuje zakon o varstvu osebnih podatkov."
1,Hvala.
6,Gospa Pozsonec ste zadovoljni z odgovorom?
5,Ali želi še kdo razpravljati?
4,Besedo ima Franc Potočnik.
4,Podpiram izvajanje gospoda Kopača.
17,"To se že kar nekaj časa vleče, kako bomo mi poslanci dobivali nadomestilo za izgubljeni delovni čas."
36,"Po tem predlogu, ki je v zakonu, gre samo za izgubljeni delovni čas v delovni organizaciji, veste pa tudi, da mi tudi tukaj popolne izgubljamo delovni čas in zvečer, ko ne bi bili v delovni organizaciji."
8,"Predlagam, da Izvršni svet to vprašanje čimprej reši."
1,Hvala.
1,Hvala.
4,Besedo ima Jožef Školč.
15,"Imam nekaj stvari, ki so se mi zelo na hitro porodile ob poslušanju te razprave."
21,"Ena od pomembnih diskusij je ta, ki teče okrog tega, kako in na kakšen način se ureja položaj sodstva in sodnikov."
32,"Sem med tistimi, ki trdijo, da je potrebno zagotoviti maksimalno neodvisnost sodstva in verjetno nas ni potrebno posebej prepričevati, da je ena od pomembnih komponent neodvisnosti tudi način, kako so sodniki plačani."
35,"Zato bi jaz to diskusijo ponovno odprl in kar se meni zdi sporno, je, da so sodniki po tej upravni pristojnosti znotraj Sekretariata za pravosodje in upravo in hkrati na nek način odvisni od tega."
23,"Tukaj je treba preveriti, kako je to rešeno po svetu in na vsak način sodnike in tožilce ločiti od te veje izvršne oblasti."
17,"To se mi zdi, da bi bilo potrebno proučiti v Zakonodajno-pravni komisiji in preveriti izkušnje po svetu."
8,V tem zakonu se dosti govori o dohodkih.
15,"Tam notri je neka skrivnostna zadeva, ki se ji reče ""merila za vrednotenje delovne uspešnosti""."
68,"Jaz bi želel, da bi bila ta merila na nek način opredeljena z zakonom in da ni nikjer diskrecijske pravice, kdo to presoja in da se ve, katera so ta pravila, zakaj je nekdo uspešen, zakaj je neuspešen itd., ker drugače ta fleksibilni del omogoča praktično dajanje denarja brez tega, da bi se to vedelo in na to je vezana stara zahteva za javnost podatkov o osebnih dohodkih."
26,"Tukaj gre za to, da javnost podatkov ne more biti, dokler niso tudi striktno predpisana merila o tem vrednotenju delovne uspešnosti, se pravi ta fleksibilni del."
54,"Z zakonom je treba zagotoviti, da se v vsakem trenutku lahko ve, koliko so ti ljudje plačani, da se najmanj enkrat letno objavijo ti podatki in celo več, da se z nekim posebnim sklepom poskuša takoj sedaj popisati imetje teh najodgovornejših funkcionarjev v skupščini in v izvršnem svetu in po opravljenem mandatu še enkrat."
10,To je običaj v svetu in brez tega ne gre.
18,"Zato je potrebno tudi zakon v tem delu, ki govori o nagrajevanju, narediti dosti bolj pregleden in natančen."
1,Hvala.
5,Ali želi še kdo razpravljati?
5,"Če ne želi, zaključujem razpravo."
6,"Predlagam, da zbor sprejme naslednji sklep:"
1,Prvič.
14,Zbor sprejema predlog za izdajo zakona o funkcionarjih v državnih organih z osnutkom zakona.
1,Drugič.
19,"Zbor nalaga Izvršnemu svetu Skupščine Republike Slovenije, da ob upoštevanju razprave na zboru in delovnih telesih pripravi predlog zakona."
7,Ali želi kdo o predlogu sklepa razpravljati?
23,"Jaz bi vseeno predlagal, da se ta sklep dopolni še z dvema odločitvama oziroma, žal, ne bom ju formuliral, ker sta popolni alternativi."
15,"Prva je, ali se gre v spreminjanje razmerij med sedanjimi osebnimi dohodki funkcionarjev ali ne."
8,Nimam tu nobene želje tako ali tako vplivati.
61,"Druga - sedajle je poslanec Školč v tej smeri pravzaprav razpravljal, ampak rad bi izrecno odločitev celega zbora - ali je lahko podlaga oziroma osnova za osebne dohodke sodnikov ista, torej fleksibilna in odvisna od proračunskih zmožnosti, ali pa naj bo predlagana kaka druga, pri čemer potem moram jaz kot predlagatelj, to isto drugo osnovo, ki bo fiksna, uveljaviti tudi za druge funkcionarje."
8,"Prosim, da se o tem zbor izrecno odloči!"
7,"Apeliral bi, da bodimo kratki v razpravi."
11,"Jaz imam običaj biti konkreten, tako da to bom tudi sedaj."
13,"Jaz nisem govoril o tem, kje naj bi se jemalo osnovo za sodnike."
9,"Zdi se mi, da sem bil tule narobe razumljen."
17,"Govoril sem o tem, da je verjetno nerodna rešitev, da Izvršni svet vodi tudi to plačevanje sodnikov."
87,"Hotel bi pa predsedujočega opozoriti še na neki dodaten predlog, ki ga jaz nisem formuliral tako, da ga je mogoče natančno ponoviti, lahko ga pa poskušam sedaj, da skupščinska komisija ali Izvršni svet pripravi metodologijo, po kateri se popiše imetje sedanjih funkcionarjev in da se seveda na koncu mandata po tej isti metodologiji to opravi še enkrat in se potem na nek način znebimo tistih neprijetnih diskusij, katere vse komisije ustanoviti, ki proučujejo, kdo je koliko čevapčičev pojedel itd., da pač ne iščem drugih argumentov za to."
18,"Mislim, da je to zelo pomemben način, če hočemo imeti korektne odnose med seboj, morajo biti podatki javni."
12,"Če hočemo imeti javne podatke, je potrebno te stvari dati na mizo."
1,Hvala.
5,Ali želi še kdo razpravljati?
17,"Predlagam, da se sicer upošteva predlog dr. Pirnata, vendar je ta predlog že zajet v 2. točki."
17,Predlog dr. Pirnata je razumeti kot diskusijo delegata in prosim ki je zajet že v 2. točki.
20,"Zbor nalaga Izvršnemu svetu Skupščine Republike Slovenije, da ob upoštevanju razprave na zboru in v delovnih telesih pripravi predlog zakona."
2,Zaključujem razpravo.
4,Predlog dajem na glasovanje.
8,"Kdo je za sklep, kot smo ga prebrali?"
3,Kdo je proti?
4,Kdo se je vzdržal?
10,"Ugotavljam, da je zbor z večino glasov sprejel predlagani sklep."
10,"V Zboru združenega dela so nas obvestili, da so končali."
3,Nadaljujemo z delom.
7,Gospod Kolešnik POROČA O DELU USKLAJEVALNE KOMISIJE.
31,"Na usklajevalni komisiji smo se dogovorili naslednje: Glede 5. točke, to je predlog zakona o začasni prepovedi sečnje v gozdovih v družbeni lastnini in začasni prepovedi prometa itd. smo se dogovorili ..."
3,"Samo malo, prosim!"
8,V Zboru združenega dela so z delom končali.
8,"Prosim, da se nepovabljeni gosti umaknejo na galerijo!"
2,"Nadaljujemo, prosim!"
37,"Ker Zbor združenega dela ni imel te točke oziroma ni bil izredni postopek, zato smo se na usklajevalni komisiji dogovorili, da oni dajo ponovno na zbor, na glasovanje in da bodo predlagali, da gre kot izredni postopek."
15,"Glede 11. točke, to je celovita ocena posledic premestitve orožja teritorialne obrambe v objekte JLA."
28,"Dogovorili smo se, da gre to na dnevni red, da vsi trije zbori to obravnavajo in to tako, da predlagamo, da to storimo takoj, ko pridemo iz usklajevanja."
44,"Pri nas je ta točka pod številko 11, drugi zbori imajo pod 4 ali 5 in smo se dogovorili, da tisti, ki imajo to točko na koncu, predlagamo, da se čim prej obravnava, da bi prestavili to točko takoj za tisto, ko mi poročamo."
20,"To pomeni, sedaj smo govorili o 7. točki, predlogu za izdajo zakona o funkcionarjih v državnih organih z osnutkom zakona."
4,To smo sedaj končali.
13,"Sedaj pa mi predlagamo, da bi bila 11. točka v bistvu 8. točka."
17,"Da bi takoj po poročanju obravnavali 11. točko, to je celovita ocena posledic premestitve orožja teritorialne obrambe."
4,Pa še glede zbornice.
14,"Predlog je bil, da gre ta točka, predlog o spremembi zakona, kot izredni postopek."
7,"Usklajeno je, da gre kot redni postopek."
22,"Jaz se moram kljub vsemu vrniti NAZAJ K PREJŠNJI TOČKI in da ne bi bilo nesporazumov, predsedujočega prosim, če mi da besedo."
9,"Mislim, da se ni glasovalo o enem od predlogov."
27,"Ena od teh neprijetnih stvari, ki jih je bilo treba zmeraj delati je bila, da je bilo potrebo take neprijetne predloge 110 krat ali 1500 krat ponavljati."
28,"Jaz bi seveda prosil, glede na to, da ni bilo nobenega nasprotovanja predlogu, da se izdela metodologija in popiše imetje funkcionarjev, da predsedujoči ta predlog da na glasovanje."
16,"Hkrati bi pa protestiral, ker se mi zdi, da enostavno določenih predlogov noče dajati na glasovanje."
14,"Jaz mislim, da me občutek ne vara, to lahko dokumentiram tudi z drugimi predlogi."
18,"Jaz nimam namena se presesti na desno stran te skupščine zato, da bi lahko uspel s kakšnim predlogom."
2,Hvala lepa.
12,Predlog gospoda Školča se lahko razume kot diskusijo ali kot dodatni sklep.
35,"Kot predlog je zajet v drugem sklepu, ki smo ga izglasovali, kjer zbor nalaga Izvršnemu svetu Skupščine Republike Slovenije, da ob upoštevanju razprave gospoda Školča med drugimi na zboru in delovnih telesih pripravi predlog zakona."
17,"Lahko pa stvar oblikujemo kot poseben dodatni sklep, kot ga je gospod Školč in kot drugo varianto."
5,Prvo varianto smo že izglasovali.
8,"Če želi, dajem drugo varianto ponovno na glasovanje."
14,"Kdo je za to, da se dopolni sklep gospoda Školča sprejme kot poseben sklep?"
4,Predlog dajem na glasovanje.
3,Je kdo proti?
4,Se je kdo vzdržal?
8,"Ugotavljam, da je predlog kot dopolnilni sklep sprejet."
1,Hvala.
7,Prehajamo na točko: poročanje usklajevalne delovne skupine.
9,"Predlog usklajevalne delovne skupine je, da preidemo na 11."
15,"TOČKO DNEVNEGA REDA, to je CELOVITA OCENA POSLEDIC PREMESTITVE OROŽJA TERITORIALNE OBRAMBE V OBJEKTE JLA."
16,"K tej točki smo prejeli pismo Predsedstva Republike Slovenije, poročilo medzborovske skupine delegatov z osnutkom sklepa."
22,Prejeli ste pisno poročilo medzborovske skupine delegatov za pripravo predloga stališč k celoviti oceni posledic premestitve orožja teritorialne obrambe v objekte JLA.
3,Poročilo ste prejeli.
3,Želi kdo razpravljati?
5,Besedo ima gospod Jože Smole.
27,"Predlagam, da vztrajamo pri tem, da komandant teritorialne obrambe generalpodpolkovnik Hočevar mora odstopiti s tega položaja, ker pri ukazu o premestitvi orožja ni obvestil Predsedstva Republike Slovenije."
8,Odpira se cela vrsta vprašanj glede teritorialne obrambe.
51,"Mislim, da se vsi zavedamo resnosti teh problemov in v imenu delegatov Socialistične stranke Slovenije predlagam, da se na današnjem zasedanju sprejme sklep, ki ga je ponudilo Predsedstvo Slovenije, da se doseže odstop komandanta teritorialne obrambe in na ta način začne širši postopek za urejanje odnosov teritorialne obrambe in drugih organov."
30,"Teritorialna obramba mora biti nedvomno podrejena Predsedstvu Slovenije in je popolnoma jasno, da kakršnokoli izvajanje nalog, direktiv generalštaba mimo legitimnih predstavnikov Slovenije, konkretno mimo Predsedstva Slovenije, ne more biti sprejemljivo."
22,"Tu ne gre za odnos osebno do generalpodpolkovnika Hočevarja, ampak gre za vsebinsko vprašanje, načina izvajanja ukrepov, ki se tičejo teritorialne obrambe."
20,"V tem pogledu mislim, da smo si vsi enotni, da teritorialna obramba mora biti vezana na odločitve Predsedstva Republike Slovenije."
5,Želi predstavnik Izvršnega sveta besedo?
27,"Jaz ne bi govoril kot predstavnik Izvršnega sveta, ker Izvršni svet po zadnji seji Skupščine, na kateri je že predložil svoje poročilo o tej problematiki, ni razpravljal."
5,Njegova stališča so pa jasna.
22,"Rad bi pa podal svoj predlog stališč zborom Skupščine, ki sem ga podal tudi medzborovski komisiji, ki se je sestala v petek."
7,Žal pa ta komisija ni bila popolna.
25,"Tako bi se morala najbrž ta komisija danes, ko bo tudi Zbor združenega dela imenoval vanjo pet predstavnikov, še enkrat sestati in ta stališča uskladiti."
27,"Gre za točke, ki so bile v petek, vsaj kolikor sem jaz seznanjen, ker se te seje nisem mogel udeležiti, sem pa dal ta stališča, pisno podprte."
6,Zdaj jih bom še enkrat prebral.
19,"Še prej pa bi obvestil ta zbor o nekaterih drugih informacijah, ki jih imam v zvezi s teritorialno obrambo."
37,"Če zbor meni, da nima smisla razpravljati na pamet, brez temeljnega dokumenta, potem jaz predlagam, da sprejmemo ustrezen sklep in da skupščinska služba razmnoži ta sporni ukaz komandanta, ki je na nek način povod za tole razpravo."
20,Predsednika dveh zborov in predsednik Skupščine pa tudi vsi člani te usklajevalne komisije ta dokument imajo oziroma so ga dobili.
27,"Lahko se seja zapre, če je to potrebno po poslovniku, ker ta ukaz je s strani organa, ki ga je izdal, klasificiran kot vojaška tajnost - strogo zaupno."
17,"Lahko se pa seveda tudi drugače odločimo Jaz ne vem točno, kako je to v poslovniku določeno."
18,"Predlagam pa, da na podlagi teh razprav oziroma teh poročil, ki smo jih imeli zadnjič, sprejmemo naslednja stališča:"
1,Prvič.
21,"Da se podpre tako poročilo Izvršnega sveta Skupščine Republike Slovenije kot Predsedstva Republike Slovenije, ki sta bila podana na prejšnji seji."
1,Drugič.
33,"Da Skupščina Republike Slovenije ugotovi, da je bil pri premeščanju orožja kršen 301. in 305. člen Ustave Republike Slovenije ter 125., 128. in 129. člen zakona o splošni ljudski obrambi in družbeni samozaščiti."
15,"Gre za člene, ki govorijo o pristojnostih republik oziroma občin v zvezi s teritorialno obrambo."
1,Tretjič.
16,Skupščina Republike Slovenije podpira zahtevo Predsedstva Republike Slovenije po odpoklicu poveljnika Republiškega štaba za teritorialno obrambo.
24,"Obenem pa zahteva, da poveljnik Republiškega štaba za teritorialno obrambo sam odstopi, saj je z umikom soglasja republik izgubil zaupanje pristojnih organov v Sloveniji."
13,"Zaradi tega ni več zakonske osnove, da bi še naprej opravljal to funkcijo."
8,Dovolite mi še kratko obrazložitev k tej točki.
27,Po mojih informacijah general Hočevar sploh ni bil predlagan s strani Predsedstva Slovenije na to funkcijo in ga je Predsedstvo imenovalo v nasprotju z veljavno zvezno ustavo.
29,"Tukaj najbrž ni predstavnika Predsedstva, ki bi to lahko pojasnil, čeprav gre za staro Predsedstvo, ampak v nekem smislu je bil general Hočevar na tej funkciji do zdaj ilegalno."
1,Četrtič.
36,"Republiški štab za teritorialno obrambo je dolžan ukreniti vse potrebno, da se lokacija orožja teritorialne obrambe uskladi z obrambnimi načrti družbenopolitičnih skupnosti, kar z drugimi besedami pomeni, da je potrebo stanje vrniti v čas pred 25.5.1990."
11,Rok za uskladitev dejanskega stanja z obrambnimi načrti DPS je 13.7.1990.
19,"Gre enostavno za konsekvenco ugotovitve, da je bil ta ukaz protizakonit in da se vrne stvar v prejšnje stanje."
1,Petič.
17,"Skupščina Republike Slovenije pooblašča Izvršni svet, da v skladu s svojimi pristojnostmi zagotovi realizacijo 4. točke stališč."
1,Šestič.
35,"Skupščina zahteva, da naj stroške za dodatno zavarovanje orožja teritorialne obrambe med 16.5. in 13.7.1990 krije Izvršni svet Skupščine Republike Slovenije, in sicer iz sredstev, ki so namenjena za financiranje Republiškega štaba za teritorialno obrambo."
1,Sedmič.
39,"Skupščine občin oziroma njihovi sveti za ljudsko obrambo naj uveljavijo svojo zakonsko pravico do teritorialne obrambe ter v primeru, če poveljniki občinskih štabov za teritorialno obrambo ne ravnajo v skladu z zakonom o splošni ljudski obrambi, zahtevajo njihov odpoklic."
1,Osmič.
34,"Izvršni svet Skupščine Republike Slovenije naj najkasneje do septembra 1990 pripravi osnutek novega zakona o ljudski obrambi, v katerem naj se pristojnosti družbenopolitičnih skupnosti za organiziranje in vodenje teritorialne obrambe v Sloveniji nedvoumno uredijo."
5,To je predlog teh stališč.
5,"Predlagam, da se medzborovsko uskladijo."
43,"Kot dodatno pa naj povem še to, da ne bo kakšnih iluzij, da je bila pred tednom dni poslana v nekatere republiške organe nova doktrina teritorialne obrambe, ki je bila enostavno predpisana s strani načelnika generalštaba in ni bila sprejeta po veljavni proceduri."
28,"Ta doktrina teritorialne obrambe se že izvaja in vse te razlage, ki jih v zadnjem času slišimo tudi v zvezi s tem premeščanjem orožja, izhajajo iz te doktrine."
45,"V tej doktrini pa v nasprotju z veljavno, ne z bodočo, ampak z veljavno zvezno ustavo, z republiško ustavo in zveznim in republiškim zakonom o ljudski obrambi, ne republike ne pokrajine ne občine sploh niso omenjene, kaj šele, da bi se govorilo o njihovih pristojnostih."
19,Teritorialna obramba je s to doktrino preko nekega začasnega strokovnega navodila enostavno suspendirana na raven rezerve oboroženih sil JLA.
16,"Toliko v informacijo, da ne bo kakšnih iluzij, a se ravna po ustavi in po zakonih."
2,Še to.
39,"Ta moj predlog, da se ta ukaz razdeli delegatom, utemeljujem še s tem, da na zadnji seji vseh zborov Skupščine nisem imel možnosti, da bi pojasnil oziroma odgovoril na obtožbe polkovnika Aksentijevi}a, ki je enostavno dejal, da lažem."
20,"Vsi, ki boste prebrali ta ukaz, boste najbrž lahko sami ugotovili, kdo je na prejšnji seji lagal in kdo ni."
1,Hvala.
7,Hvala lepa. ali želi še kdo razpravljati?
25,"Če ni več razprave, predlagam, da na podlagi tega oblikujemo sklepe, kot sta jih predlagala gospod Smole in gospod Janša, da strnemo v enoten sklep."
4,Predloge dajem na glasovanje.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da so sklepi soglasno sprejeti."
16,"Konkretno bi bilo treba odločiti o vprašanju gospoda Janše glede dokumenta, ki ima strogo zaupno naravo."
9,"Kdaj bomo dobili dokument, ki ima strogo zaupno naravo?"
4,To je sedaj vprašanje.
7,"Sprejeli smo sklep, da ga hočemo dobiti."
4,"Sedaj je vprašanje, kdaj."
4,Tehnično vprašanje gospodu Janši.
4,Kdaj ga lahko dobimo?
5,To vprašanje naslovite skupščinski službi.
6,Skupščinska služba ga lahko hitro pripravi.
12,"Predlagam, da skupščinska služba postopa po pravilih, kakršna veljajo za tajne dokumente."
9,"Prosim ponovno, da se nepovabljeni gosti umaknejo na galerijo."
11,"Ali se strinjate, da se vrnemo na predhodno nedokončano 5. točko."
3,Zaključili smo razpravo.
9,"Ostalo je glasovanje, ker se je medzborovska skupina uskladila."
10,Prosim še enkrat gospoda Kolešnika za konkreten predlog glede sklepa.
12,"Samo prosil bi, da se izve rezultat glasovanja v Zboru združenega dela."
6,Takoj bomo tudi to stvar preverili.
7,Sedaj sta nam ostali odprti dve točki.
14,"Intervencija je iz dvorane, da nepovabljeni gosti zapustijo dvorano in se umaknejo na galerijo."
20,"Obveščeni smo, da Zbor združenega dela še razpravlja o tem moratoriju in zato o 5. točki še ne moremo glasovati."
17,"Ostali sta nam nedorečeni 5. in 11. točka in predlagam, da preidemo na 8. točko dnevnega reda."
8,"Kdor je za to spremembo, naj, prosim, glasuje!"
3,Je kdo proti?
4,Se je kdo vzdržal?
8,"Ugotavljam, da je predlog spremembe dnevnega reda sprejet."
22,"Prehajamo na 8. TOČKO DNEVNEGA REDA, to je PREDLOG ZA IZDAJO ZAKONA O USTANOVITVI VISOKE PRAVNE ŠOLE V MARIBORU Z OSNUTKOM ZAKONA."
16,Predlog za izdajo zakona z osnutkom zakona je v obravnavo predložil Izvršni svet Skupščine Republike Slovenije.
11,Predlog za izdajo zakona z osnutkom zakona je obravnaval Zakonodajno-pravna komisija.
6,Njeno poročilo smo prejeli na klop.
8,Predstavnik Izvršnega sveta Skupščine Republike Slovenije je prisoten.
2,Želi besedo?
7,Ali želi morda besedo poročevalec Zakonodajno-pravne komisije?
4,Predlog dajem v razpravo.
4,Ali želi kdo razpravljati?
4,Spoštovane poslanke in poslanci!
14,"Gradivo me ni prepričalo, da nam je v tem trenutku visoka pravna šola potrebna."
7,V gradivu se namreč zelo slabo argumentira.
8,Uporabljajo se celo statistični podatki iz leta 1982.
36,"V gradivu piše dobesedno, da so za to šolo predvsem ekonomski razlogi in pod ekonomskimi razlogi navaja to, da bodo lažje študirali nekateri študentje iz okolice Maribora oziroma da ne bodo obremenjeni študentski domovi v Ljubljani."
13,"Nič pa ne piše o trgu delovne sile, povpraševanju po pravnikih iz gospodarstva."
9,"Manjkajo podatki, koliko je ta poklic suficiten ali deficiten."
57,"Mi imamo v Sloveniji Pravno fakulteto, ki je najstarejša fakulteta in nekateri izmed nas vemo, kakšne razmere so na tej fakulteti, da so obupni pogoji za delo in namesto da bi opremili in posodobili Pravno fakulteto v Ljubljani, da bi bila res kos usposabljati kvalitetne pravnike, zopet drvimo v neko ekstenzivnost in drobimo že tako mala sredstva."
26,"Menim, da je nujno potrebno gradivo dopolniti, da je potrebno pridobiti mnenje Gospodarske zbornice in se seveda povsem pridružujem mnenju Pravne fakultete, ki je tu priloženo."
2,Hvala lepa.
2,Hvala lepa.
4,Besedo ima Lev Kreft.
21,"Imam predlog, da bi pozvali k besedi zastopnika rektorata ljubljanske univerze, ki je bil posebej zaradi tega povabljen na to sejo."
8,"Moram dopolniti, da nismo vabili predstavnika nobene univerze."
7,Bili so povabljeni v Zbor združenega dela.
5,Besedo ima gospod Borut Šuklje.
5,"Gospod predsednik, poslanci in poslanke!"
16,"Mislim, da je Mariboru potrebno vrniti vlogo, ki jo je že imel in ki mu pripada."
30,"Z novo realnostjo, predvsem v srednjeevropskem prostoru na Češko in Slovaško federacijo, Madžarsko in Poljsko mislim, ima Maribor možnost postati pomembno mednarodno transportno in komunikacijsko središče v tem delu Evrope."
42,"V skladu s tem mislimo v Klubu poslancev Socialistične stranke, da je predloženi predmetnik štiriletnega študija prava na univerzi v Mariboru očitno usmerjen v potrebe gospodarstva, ki terjajo visokošolsko izobrazbo, s posebnim poudarkom na predmetih premoženjskega, zlasti domačega in mednarodnega gospodarskega prava."
22,"Očitno so to tista potrebna znanja in veščine, ki jih dvoletni študij, ki je že po osnovi ozko prakticističen, ne more nuditi."
21,"Obenem predvidevamo, da Univerza v Mariboru lahko omogoči vso potrebno infrastrukturo in znanje za uspešno izvedbo štiriletnega študija, kot je predložen."
25,"V skladu s tem poslanci Socialistične stranke predlagamo, da glede na ekonomske, kulturne, socialno-politične in tehnološko-razvojne potrebe tega dela Slovenije, podpremo štiriletni študij v Mariboru."
1,Hvala.
50,"Prejeli smo tudi pisno diskusijo Zdenke Vidovič, delegatke ZSMS - LS, ki pravi: ""Glede na to, da imamo do začetka skupščinskih dopustov samo še eno zasedanje zbora skupščine, predlagam, da se uvrsti obravnava in sprejem predloga zakona o ustanovitvi visoke pravne šole v Mariboru že na sejo dne 18. julija 1990."
49,"S tem bi omogočili pričetek delovanja šole v prehodnem obdobju za vpis v letu 1990/91 in menim, da ni potrebno posebej poudariti interesa, posebej pomurske regije, za ustanovitev visoke pravne šole v Mariboru, saj se zaradi slabšanja materialnih možnosti vedno manj mladih ljudi odloča za študij v oddaljeni Ljubljani."""
34,"Imamo še en pisni prispevek delegatov vseh treh zborov, Dejana Murka in Zbora združenega dela, Janeza Kopača iz Družbenopolitičnega zbora in še nečitljivega podpisa iz Zbora občin, ki ste ga prejeli pisno na klop."
4,Želi še kdo razpravljati?
4,Besedo ima Franci Pivec.
43,"Argumenti delegata Šukljeta so me zelo prepričali, vendar smo tudi v klubu delegatov naše stranke že v naprej sprejeli usmeritev, da podpremo predlog za izdajo zakona, ker ocenjujemo, da je takšen korak utemeljen v prvi vrsti z uravnoteženjem vsebinske podobe Univerze v Mariboru."
20,V njeni strukturi je treba družboslovnemu vidiku zagotoviti večjo težo in to je z visoko pravno šolo vsekakor mogoče doseči.
36,"Po drugi strani je pravna šola na višji stopnji preživela in so se kriteriji pravnega znanja na vseh družbenih področjih ustalili na takšni ravni, da jim je mogoče zadostiti le ali celo najmanj z visokošolsko diplomo."
15,"Posebej očitno je to v gospodarstvu in upravi, saj od tega zavisi dinamika premagovanja voluntarizma."
25,"S poudarkom na pravih vprašanjih gospodarstva se predlagatelji odzivajo na evidentno kadrovsko potrebo, s katero je mogoče opravičiti obstoj dveh visokih pravih šol v republiki."
28,"Glede na predlagano število vpisnih mest, ko ga primerjamo s sedanjim obsegom višješolskega študija, je tudi očitno, da pravniški študij v Mariboru ne bo bistveno dražji od sedanjega."
19,"Glede na vse to menim, da velja sprejeti predlog za izdajo zakona o ustanovitvi visoke pravne šole v Mariboru."
1,Hvala.
4,Želi še kdo razpravljati?
4,Besedo ima Janez Gajšek.
33,"V petek smo se poslanci Maribora, ne glede na to, kateri stranki pripadamo in ne glede na to, v katerem zboru delujemo, zbrali na koordinacijskem sestanku, na katerem smo obravnavali tudi to problematiko."
9,"Prepričani smo, da je v Mariboru ta šola potrebna."
22,"Ta šola v bistvu dobiva samo novo kvaliteto, kadrovsko je zelo dobro zasedena in prosimo, da nas Mariborčane pri realizaciji tega podprete."
1,Hvala.
4,Želi še kdo razpravljati?
8,"Če ne želi, zaključujem razpravo in predlagam sklep."
1,Prvič.
14,Zbor sprejema predlog za izdajo zakona o ustanovitvi visoke pravne šole z osnutkom zakona.
1,Drugič.
20,"Zbor nalaga Izvršnemu svetu Skupščine Republike Slovenije, da ob upoštevanju razprave na zboru, vključno s pisnimi razpravami, pripravi predlog zakona."
6,Želi kdo razpravljati o predlogu sklepa?
7,"Če ne, dajem predlog sklepa na glasovanja."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
10,"Ugotavljam, da je predlog Izvršnega sveta sprejet z večino glasov."
24,"Medtem je prispelo sporočilo, da je Zbor občin sprejel moratorij po hitrem postopku skupaj z amandmaji Izvršnega sveta, Zbor združenega dela pa še razpravlja."
16,Medtem je treba ugotoviti ali so tehnične službe storile vse potrebo za zavarovanje pri 1.1 točki.
9,"Tehnične službe pripravljajo, ko bo ustrezno pripravljeno, bodo prinesli."
12,"Glede moratorija, če so sprejeli v Zboru občin, očitno lahkotudi mi glasujemo."
6,"Jaz bi predlagal, da mi glasujemo."
11,"Vračamo se na 5. TOČKO, na predlog, kakor smo ga sprejeli."
10,"Najprej glasujemo o amandmajih, ki jih je predložil Izvršni svet."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
8,"Ugotavljam, da so amandmaji sprejeti z večino glasov."
8,Sedaj dajem na glasovanje predlog zakona z amandmaji.
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
33,"Ugotavljam, da je zakon o začasni prepovedi sečnje v gozdovih v družbeni lastnini in začasni prepovedi prometa s kmetijskimi zemljišči, gozdovi in drugimi nepremičninami v družbeni lastnini, z amandmaji, sprejet z večino glasov."
16,"Prehajamo na 9. TOČKO DNEVNEGA REDA, to je OSNUTEK ZAKONA O DOPOLNITVI ZAKONA O FINANCIRANJU FEDERACIJE."
12,Osnutek zakona je predložil v obravnavo Zbor republik in pokrajin Skupščine SFRJ.
11,K temu aktu smo prejeli tudi mnenje Izvršnega sveta Republike Slovenije.
10,"Osnutek zakona je obravnavala Zakonodajno-pravna komisija, ki nanje nima pripomb."
5,Prejeli smo tudi osnutek sklepa.
11,Predstavnik Izvršnega sveta Skupščine Republike Slovenije za to točko je prisoten?
2,Želi besedo?
5,Želi besedo predstavnik Zakonodajno-pravne komisije?
5,Osnutek zakona dajem v razpravo.
3,Želi kdo razpravljati?
27,"Mislim, da osnutek zakona o financiranju federacije ne pride več v poštev, ker je nekako v nasprotju s stališči, ki so bila danes sprejeta v tej skupščini."
11,"Mislim, da ga lahko mirno zavrnemo in kvečjemu ponudimo nekakšno kotizacijo."
36,"Če se bomo pa še naprej obnašali na ta način, potem nismo naredili nič in bomo v očeh volivcev izpadli kot neke dvoživke, ki se pet minut obnašajo na en način, pet minut pa na drugi."
2,Hvala lepa.
2,Hvala lepa.
4,Želi še kdo razpravljati?
13,"Jaz samo opozarjam na mnenje, ki ga je k osnutku dal Izvršni svet."
14,"V tem mnenju Izvršni svet predlaga, da se ne da soglasje k predlogu zakona."
4,: Želi še kdo razpravljati.
7,"Če ne želi, dajem predlog na glasovanje."
14,"Kdor je za predlog, kot sta ga oblikovala Žagar in Janša, naj, prosim, glasuje!"
3,Je kdo proti?
4,Se je kdo vzdržal?
3,Prehajamo na 10.
11,"TOČKO DNEVNEGA REDA, to je OSNUTEK AMANDMAJEV OD 49 DO 72."
11,Osnutek amandmajev je predložil Skupščini Republike Slovenije Zvezni zbor Skupščine SFRJ.
13,S pošiljko z dne 22.6.1990 smo prejeli mnenje Izvršnega sveta Skupščine Republike Slovenije.
28,"Danes ste na klop prejeli še poročilo Zakonodajno-pravne komisije, poročilo Komisije za ustavna vprašanja s predlogom sklepa, poročilo Komisije za ustavna vprašanja o stališčih komisije glede podaljšanja mandata."
13,"Danes smo dodatno prejeli še akte, s katerimi dodatno laže oblikujemo naše stališče."
57,"V informacijo podatek, da je Zbor združenega dela na seji 2.7.1990 obravnaval osnutek amandmajev od 49 do 72 k Ustavi SFRJ in v razpravi ugotovil, da niti sklep, niti mnenje, ki ju je predložila Komisija za ustavna vprašanja Skupščine Republike Slovenije, še ne upošteva danes na skupni seji zborov sprejete deklaracije o popolni suverenosti države Republike Slovenije."
7,Zato Zbor združenega dela sprejme naslednji sklep:
1,Prvič.
45,"Zbor združenega dela je ob obravnavi osnutka amandmajev k Ustavi SFRJ menil, da je zaradi spremenjenih razmer po sprejetju deklaracije o popolni suverenosti države Republike Slovenije potrebno da Komisija za ustavna vprašanja, Izvršni svet in Zakonodajno-pravna komisija skupščine ponovno opredelijo svoja stališča do navedenih amandmajev."
1,Drugič.
19,Zbor združenega dela bo na podlagi njihovih predlogov ponovno razpravljal o osnutku amandmajev k Ustavi SFRJ na prihodnji seji.
13,"Ali se strinjamo, da smiselno k temu oblikujemo sklep tudi na Družbenopolitičnem zboru?"
6,Želi kdo razpravljati o tej točki?
4,Besedo ima Jožef Školč.
11,": Zdaj bodo nastali problemi, kaj smo sprejeli in česa nismo sprejeli."
31,"Jaz sem vztrajal pri tem, da je potrebo iti v bolj čisto deklaracijo, in če si jo kdo predstavljal po tem popolno osamosvojitev Slovenije, potem bi bilo potrebno to tako napisati."
10,"Žal temu, kar je v tej deklaraciji napisano, ni tako."
10,To je ena od teh tipičnih slovenskih polovičarsko narejenih stvari.
12,"Deklaracija vztraja pri tem, da se v Sloveniji ne upošteva določenih stvari."
27,"Izhodišče za to deklaracijo je bilo, da so sprejeti amandmaji k Ustavi Republike Slovenije in zdaj seveda prihaja do kolizije delno v ustavi in delno v zakonih."
27,"Ves tekst, se nanaša nato,da je potrebno v Sloveniji zagotoviti, da se tiste stvari, ki so v nasprotju in niso v skladu, v Sloveniji ne izvajajo."
12,"Deklaracija, žal ni šla v to, da bi nas postavila izven Jugoslavije."
16,"Zato se mi zdi to, kar so naredili v tem tretjem zboru, nekako za lase privlečeno."
10,"Tam so si predstavljali, da smo se mi že osamosvojili."
6,Tega s to deklaracijo nismo naredili.
36,"Mi smo rekli, da je potrebno v treh mesecih priti do nekega normalnega pravnega reda in prišli bi po tej poti, da sprejmemo ustavni zakon, v katerem se bo videlo, katerih predpisov v Sloveniji ne izvajamo."
43,"Zato se mi zdi smiselno še zmeraj razpravljati o teh pogojih oziroma o teh spremembah k ustavi in v tem trenutku seveda ne vidim nobene ovire več, da mi ne damo soglasja za vse tiste spremembe, ki niso v nasprotju s slovensko ustavo."
14,"Mi imamo deklaracijo, ki pove, da je tukaj primarna naša ustava in naši zakoni."
30,"Se pravi ni nobene ovire, da se zvezna ustava v tej smeri ne spreminja in mogoče bomo imeli celo takrat, ko bomo ustavi zakon sprejemali, bistveno manj problemov pri usklajevanju."
2,Hvala lepa.
4,Besedo ima Janez Janša.
9,"Jaz se opravičujem, vendarle si bom dovolil to pripombo."
16,"Mislim, da poslanec Školč le ni prav razumel, kaj je bilo sprejeto na Zboru združenega dela."
23,"Klub poslancev Demosa je sprejel do osnutka amandmajev k Ustavi SFRJ določena stališča, ki ste jih dobili tudi pisno in to soglasno usklajeno."
46,"In mi bi zdajle najbrž lahko brez problemov izglasovali ta stališča, posebno zaradi tega, ker na nek način obsegajo oziroma zajemajo vsaj delno tudi tisto drugo varianto, tako da ne gredo striktno na nobene od teh variant, ki jih je predlagala ustavna komisija, ampak zadovoljujejo obe."
23,"Vendarle pa mislim, v nasprotju s tem kar je bilo prej tukaj povedano, da je po sprejetju te deklaracije le nastal drugačen položaj."
27,"Sklep oziroma predlog Zbora združenega dela, da se ustavna komisija sestane in oceni ta položaj in sprejme ali pa predlaga nek usklajen predlog, menim, da je utemeljen."
7,"Zato predlagam, da ga tudi mi podpremo."
15,"Mi sicer lahko izglasujemo tudi kaj drugega, ker imamo do tega usklajen predlog oziroma stališče."
25,"Jaz se bojim, da bomo tole usklajevanje potegnili precej daleč, da ne bomo sklepčni in v vsakem primeru se bo to preložilo na naslednjo sejo."
23,"Mislim pa, ne glede na te tehnične razloge, da je v tem stališču Zbora združenega dela tudi nekaj vsebine, ki jo moramo upoštevati."
1,Hvala.
16,"Medtem ste prejeli na klop tudi stališče Kluba poslancev, ki ga je pravkar sprejel Zbor občin."
5,Prosim želi še kdo razpravljati?
4,Besedo ima Franco Juri.
41,"Mi smo tudi v okviru ustavne komisije na dolgo in široko razpravljati prav o teh načelnih vprašanjih Glede te deklaracije, pa bi rekel, če razmišljamo po logiki pravne države, da bistvenih sprememb ni v njej, verjetno so politične in simbolne narave."
33,"Vendar to ne pomeni, da amandmaji, o katerih smo v sami komisiji razpravljali in o katerih naj bi še danes razpravljali, posegajo ali omejujejo primarnost slovenske zakonodaje in primarnost republiške ustave pred zvezno."
10,"Zato jaz ne vidim razlogov, da bi sprejeli tak predlog."
24,"Moti me to stalno postavljanje novih meja, novih pravil igre in to, da nas nekateri stalno silijo v njihovo polje igranja, v njihovo liturgijo."
12,"Po dnevnem redu smo se odločil, da bomo o tem danes razpravljati."
16,"Deklaracije ni pogojevala tega, da smo zanjo glasovali, s tem, da ne bi o tem razpravljali."
23,"Zato ne vidim ne pravnih ne logičnih niti političnih argumentov za to, da ne bi pristali na amandmaje, ki ne omejujejo bistva deklaracije."
2,Hvala lepa.
4,Repliko želi Jožef Školč.
11,Replika se seveda nanaša na Janeza Janšo ne na Franca Jurija.
5,Da ne bi bilo pomote.
13,Jaz se natančno zavedam usklajene moči Demosa in tudi videl sem ta predlog.
19,"Hočem pa reči, da v teh skupščinskih klopeh, vsaj kadar formalno razpravljamo, moč ne bi smela biti nek argument."
16,"Zato jaz nisem govoril o predlogu Demosa, ampak sem govoril o tistem, kar smo izglasovali skupaj."
27,"In tukaj pač Janez Janša včasih zamenjuje stvari, za katere ve, da so se jih zmenili v Demos in seveda računa, da bodo sprejete tudi na Skupščini."
24,"V skladu s tem, da imamo sedaj situacijo, ko sta dva zbora, ki sta o tem že odločala, sprejela različna stališča, umikam prejšnji predlog."
18,"V imenu poslancev Kluba Demos predlagam, da zbor sprejme stališče, ki ste ga dobili tudi pisno na klop."
52,"Kar se pa tiče teh trditev, da se s to deklaracijo, ki smo jo danes prejeli, ni nič spremenilo, pa bom prebral samo en stavek 4. člena, in pravi: ""Zakoni, ki jih Skupščina SFRJ sprejme po sprejemu te deklaracije, veljajo za območje Republike Slovenije, če k njim izreče soglasje Skupščina Republike Slovenije""."
18,"S tem stavkom, ki smo ga sprejeli, smo v bistvu uveljavili za naprej konfederalni položaj Slovenije v Jugoslaviji."
1,Spoštovani!
25,"V našem klubu smo se dogovorili, da bomo danes podprli pragmatični pristop, se pravi, da bi se zavzeli za obravnavanje osnutka amandmajev k Ustavi SFRJ."
21,"Vendar pa sama sedaj menim, da so se vendarle razmere s sprejemom te deklaracije danes bistveno spremenile ali pa vsaj pomembno."
18,"Zaradi tega bi predlagala, da to razpravo ponovno vrnemo ustavni komisiji, ker je ostalo veliko število vprašanj odprtih."
23,"Seveda tudi ob dejstvu, da smo prej ob sprejemu deklaracije tudi sprejeli sklep, ki se nanaša na delo naših delegatov v Zveznem zboru."
15,"Vemo pa, da je Zvezi zbor pristojen za sprejem in določitev besedila spremembe Ustave SFRJ."
1,Hvala.
4,"Gospod predsednik, spoštovani delegati!"
13,Zelo neprijetno je najbrž ob 10. uri začenjati resno razpravo o pomembnemu vprašanju.
7,Na ustavni komisiji smo ga trikrat obravnavali.
11,"Dobili smo korektno poročilo podpredsednika, ki je pokazalo na vse razlike."
29,"Jaz sem izrazito proti, da kdorkoli sedaj izkorišča našo skupno potrpežljivost in na dolgo in široko razlaga, kakšni so argumenti, ki jih je imel za eno ali drugo mnenje."
17,"V naši stranki smo bili za to, da se v osnovi mnenje, kakor je bilo pripravljeno, podpre."
32,"Vendar kljub temu sodim, da bi bilo koristneje ne se ob sprejeti deklaraciji brzopleto danes odločati, ampak le ustavni komisiji priporočiti, da ponovno pogleda pripravljene različne predloge, in oceni pomen sprejema deklaracije."
69,"Boljše je, da se vsaj pri takih opredelitvah, ki jih imamo na normalnem dnevnemu redu, poskušamo kolikor se da trezno in tehtno odločati, zato predlagam, da mi le sprejmemo takšen sklep, kot ga je sprejel Zbor združenega dela, ne pa da hitro sprejemamo neko dokončno odločitev, za katero tudi dvomim, da bo danes dokončna, ker ne verjamem, da se bomo uspeli med vsemi zbori sedaj ob tej uri uskladiti."
2,Hvala lepa.
21,"Kot referent Ustavne komisije in podpredsednik te komisije menim, da je sicer res prišlo do novosti, ko smo sprejeli to deklaracijo."
30,"Vendar pa menim, da bistveno to ne vpliva na pravne odnose med federacijo in Slovenijo z ozirom na stališča, da moramo preverjati veljavnost zveznih zakonov in pa naših republiških zakonov."
9,"Preverjanje je možno, če obstojajo zvezni zakoni, sicer ne."
17,"Menim, da je sprejemljivo stališče, da se odstopi ponovno celotna zadeva ustavni komisiji, ki naj zadevo prouči."
17,"Potem bi na novo odločali v skupščini o tem, ali bomo obravnavali amandmaje ali jih ne bomo."
1,Hvala.
12,"Gospod Peršak pravi, da umika diskusijo, ker se ujema s predhodnimi predlogi."
5,Ali želi še kdo razpravljati?
11,"En predlog je jasen, oblikovala sta ga gospoda Pukl in Potrč."
5,Ali želi še kdo razpravljati?
17,"Ustavna komisija je res že trikrat razpravljala, ne verjamem pa, da bomo četrtič kakršnokoli drugačno stališče zavzeli."
20,"Zato sem proti temu, da ustavna komisija ponovno razpravlja o isti stvari, ampak naj Skupščina končno odloči o teh amandmajih."
15,"Če pa ima kdo kakšno posebno povezavo z njimi, pa naj pove, zakaj jo ima."
16,"Imam še eno repliko na gospoda Školča, ki je prej izjavil, da deklaracija ne pomeni osamosvojitve."
6,Tudi jaz se strinjam s tem.
22,"Osamosvojitev se ne izvede z deklaracijo, ampak kvečjemu z dejanji, zato predlagam, da z dejanji to podpremo in nehamo razpravljati o amandmajih."
2,Hvala lepa.
3,Predlog je jasen.
13,"Jasen je tudi predlog gospoda Janše, ki ste ga prejeli pisno na klop."
5,V bistvu imamo dva predloga.
1,Spoštovani!
21,"Mislim, da smo danes že toliko dobrega in lepega naredili, da dejansko lahko za 14 dni to stvar damo na klop."
11,"Zakonodajno-pravna komisija naj to pregleda, pa počasi končajmo in pojdimo domov."
6,"Mislim, da se strinjate s tem."
1,Hvala.
29,"Glede na to, da sta dva zbora že odločala in da sta sprejela ločeni stališči, bo usklajevanje potrebno v vsakem primeru, ne glede na to, katero stališče mi podpremo."
28,"Zato predlagam, da podpremo stališče, ki ga je sprejel Zbor občin oziroma da podpremo stališče, ki ga je uskladil Klub poslancev Demosa in ki sta ga dobili pisno."
5,S tem imamo dva predloga.
15,"Enega ste prejeli pisno na klop, obrazložil ga je gospod Janša, v bistvu podprl Žagar."
12,"Gospod Žagar, ali lahko razumemo vaš predlog kot podporo k Janšinemu predlogu?"
12,"Sicer se nisem mislil oglasiti, ampak sedaj se stvar tako čudno obrača."
3,"Poslušajte,ljudje božji!"
8,Pred tremi urami smo sprejeli deklaracijo o suverenosti.
13,"Sedaj se bomo pa vendarle spraševali, ali ne bi vseeno spreminjali zvezne ustave."
5,Saj to je povsem neresno.
17,"Res je, da pravno položaj še ni bil spremenjen, ampak politično in simbolno je položaj povsem spremenjen."
26,"Predstavljate si, da bo jutri pisalo, da je najprej slovenska skupščina sprejela deklaracijo o suverenosti, potem se je pa strinjala, da gre obravnavati spremembe zvezne ustave."
3,Ne bodimo smešni!
67,"Danes je na vsak način treba zavrniti zvezne amandmaje in zato predlagam, da to naredimo na način, kot je predlagano v tem predlogu Demosa, kajti ta po drugi strani daje tudi nekakšen predlog za sklenitev konfederalne pogodbe, s tem da se najprej ukine Zvezni zbor, ki smo ga danes tako ali tako na nek način že demontirali, ko smo sklenili, da se naši poslanci ne udeležujejo sej."
1,Hvala.
5,Ali želi še kdo razpravljati?
6,"Če ne želi, imamo dva predloga."
27,"Prvi predlog, ki ste ga pisno dobili na klop, je predlog Demosa in drugi predlog, ki se je tukaj izoblikoval na diskusiji (Potrč, Pukl in še kdo.)"
11,"Dajem na glasovanje prvi predlog, ki ste ga prejeli na klop."
11,"Kdo je za predlog, kakor ste ga prejeli pisno na klop?"
3,Je kdo proti?
4,Se je kdo vzdržal?
9,"Ugotavljam, da je predlog Demosa sprejet z večino glasov."
5,Kdo je za drugi predlog?
3,Je kdo proti?
4,Se je kdo vzdržal?
7,Z večino glasov je sprejet prvi predlog.
2,Hvala lepa.
8,S tem smo končali 10. točko dnevnega reda.
4,Vračamo se k 11.
15,"TOČKI DNEVNEGA REDA, to je CELOVITA OCENA POSLEDIC PREMESTITVE OROŽJA TERITORIALNE OBRAMBE V OBJEKTE JLA."
8,"Tehnične službe so obvestile, da je vse pripravljeno."
15,"Ker je točka strogo zaupne narave, prosim sredstva javnega obveščanja, da se umaknejo iz dvorane."
24,"Glede na to, da so v zvezi s to točko v zboru že bili sprejeti ustrezni sklepi, najbrž lahko razumemo to točko za končno."
1,Hvala.
35,"Moram povedati, da smo v okviru prejšnje, 10. točke, glede na to, da smo sprejeli drugačen slep, kot ga je sprejel Zbor združenega dela, dolžni IMENOVATI USKLAJEVALNO KOMISIJO, ker bo potrebno usklajevanje med tremi zbori."
20,"Predlagali smo, da bi drugi zbori storili isto in da bi vsak zbor za to usklajevalno komisijo imenoval pet poslancev."
35,"Sprašujem, ali se s tem strinjate in, če se strinjate, ali se lahko takoj zmenimo za člane te usklajevalne komisije, ki bo očitno morala do naslednje seje ali do nadaljevanja te seje poskušati uskladiti sklepe."
7,Gre za pet članov te usklajevalne skupine.
3,So kakšni predlogi?
11,"Miran Potrč, Darja Lavtižar-Bebler, Rajko Pirnat, Franc Zagožen in Anton Tomažič."
3,Je v redu?
9,Se strinjamo s tako komisijo ali je potrebno glasovanje?
15,"Predlogi so Miran Potrč, Darja Lavtižar-Bebler, Mojmir Ocvirk, Rajko Pirnat, Franc Zagožen in Anton Tomažič."
3,Imamo šest predlogov.
5,"To pomeni, da moramo glasovati."
11,"Ali predlagamo ostalim zborom, naj imenujejo tudi oni po šest članov."
7,"To pomeni, da moramo glasovati po posameznikih."
6,"Upam, da ne zahtevamo tajnega glasovanja?"
3,Najprej ugotovimo prisotnost.
19,"Glede na to, da Klub poslancev ZSK-SDP umika predlog za tovariša Potrča, imamo pet članov in glasovanje ni potrebno."
27,"Se zahvaljujem za gesto dobre volje in ugotavljam, da smo v skupino imenovali gospo Darjo Lavtižar-Bebler in gospode: Rajko Pirnat, Franc Zagožen, Tone Tomažič in Mojmir Ocvirk."
1,Hvala.
14,"S tem smo dokončali 10. točko dnevnega reda in predlagam, da gremo na 12."
9,"TOČKO DNEVNEGA REDA, to so POBUDE IN VPRAŠANJA DELEGATOV."
22,"Sprašujem, ali je še možno, da dobimo odgovore na tista vprašanja, ki so bila danes postavljena članom oziroma Izvršnemu svetu v celoti?"
3,Gospe in gospodje!
22,"Kar zadeva vprašanje gospodov bratov Jurij in Božič Danijela, bi prosil, da se pusti Izvršnemu svetu čas, da odgovori na naslednji seji."
19,"Vprašanje se je nanašalo na to, kdo in kako razpolaga s sredstvi, pridobljenimi z dejavnostjo igralnic v Republiki Sloveniji."
14,"O tem obstaja nepreverjena informacija, da se s temi sredstvi financira Služba državne varnosti."
9,Izvršni svet odgovarja na delegatsko vprašanje gospoda Leva Krefta.
18,Odgovor se glasi: Republiški sekretariat za notranje zadeve nima nikakršnih podatkov o obstoju ilegalne oblasti v Republiki Sloveniji.
27,"Kar zadeva delegatsko vprašanje gospoda Dušana Semoliča, delegata DPZ Skupščine Republike Slovenije, Izvršni svet odgovarja naslednje: Prvič, vprašanje se je nanašalo na statusi položaj Službe državne varnosti."
34,"Vse uprave v RSNZ so na predlog republiškega sekretarja za notranje zadeve in s sklepom kolegija republiškega sekretarja začele s temeljito analizo instituta pooblaščenosti, ki se v organih za notranje zadeve uporablja zelo ekstenzivno."
40,"V tem okviru je bilo tudi upravi Službe državne varnosti naročeno, da izdela svoj predlog, medtem ko prošnja, naslovljena na načelnika Uprave Službe državne varnosti gospoda Štefana Tepeša, nikoli ni zadevala odvzem statusa pooblaščene osebe vsem delavcem Službe državne varnosti."
13,Informacija kolegija uprave Službe državne varnosti je v tem smislu netočna in tendenciozna.
52,"Drugič, na predlog republiškega sekretarja za notranje zadeve sta Svet za varstvo ustavne ureditve pri Predsedstvu Republike Slovenije in Komisija za nadzor nad zakonitostjo dela Službe državne varnosti Skupščine Republike Slovenije podprla izhodišče, da se je potrebno reorganizacije Služne državne varnosti lotiti postopoma, vsekakor pa pred sprejemom nove zakonodaje na tem področju."
19,Pri tem je republiški sekretar za notranje zadeve zlasti poudaril načelo spoštovanja zakonitosti in ustavnosti ter varnosti Republike Slovenije.
16,"V tem okviru so bili že sprejeti nekateri ukrepi, s katerimi sta bila oba organa seznanjena."
21,Nobeden od teh ukrepov ne bo povzročil razpustitve edine protiobveščevalne službe in tudi ne bo negativno vplival na varovanje države Slovenije.
33,"Za oba organa bo Republiški sekretariat za notranje zadeve pripravil izčrpnejšo informacijo o statusu in položaju Službe državne varnosti s predlogi za reorganizacijo te službe, saj so ta vprašanja neposredno v njuni ingerenci."
59,"Tretjič, izvršni svet predlaga, da pismo kolegija uprave Službe državne varnosti obravnavata Svet za varstvo ustavne ureditve Predsedstva Republike Slovenije in Komisija za nadzor nad zakonitostjo dela Službe državne varnosti Skupščine Republike Slovenije, ki je - to ni sestavni del odgovora na to vprašanje - danes ob 20. uri že zasedala in tudi določila termin, ko bodo vsa ta vprašanja obravnavana."
16,"Na delegatsko vprašanje o predčasnem vstopu TV ekip na varovano območje Kočevska Reka, Izvršni svet odgovarja."
29,"Prvič, Republiški sekretar za notranje zadeve je na predlog Republiškega sekretariata za informiranje dovolil ekipama TV Slovenija in Kulture Evrope, da posnameta varovano območje Kočevska Reka pred tiskovno konferenco."
45,"Predlog je utemeljil s tem, namreč Republiški sekretariat za informiranje, da bo TV Slovenija posnela oddajo, ki bo predvajana na dan tiskovne konference, Kultura Evropa pa izdelala video kaseto, ki jo bo samostojno tržila, določeno število kaset pa bo na voljo za potrebe Izvršnega sveta."
11,"Čas, odmerjen za tiskovno konferenco, je bil za kaj takega prekratek."
23,"Na tej podlagi je republiški sekretar izdal ustno dovoljenje obema TV ekipama, pri tem ni bil seznanjen niti ni odločal o njuni sestavi."
20,"Drugič, Republiški sekretar za notranje zadeve je pred tiskovno konferenco izdal samo dve dovoljenji za predčasen obisk na varovanem območju."
28,Brez dovoljenja republiškega sekretarja za notranje zadeve pa je na varovano območje Kočevska Reka vstopilo večje število novinarjev časopisa Mladina in o tem objavilo obširno in neotesnjeno reportažo.
33,"Kljub očitni kršitvi republiški sekretariat za notranje zadeve proti tem novinarjem ni ukrepal, pač pa je potem, ko je do kršitve že prišlo, naknadno dovolil, da so svoje novinarsko delo do konca opravili."
2,Hvala lepa.
27,"Kot sem obveščen, imamo še odgovor na delegatsko vprašanje Dušana Semoliča v zvezi z žetvijo pšenice in odkupno ceno za kilogram pšenice prve kakovosti v Vipavski dolini."
4,Prosim predstavnike Izvršnega sveta!
6,"Spoštovani predsednik, spoštovane poslanke in poslanci!"
18,"Pravzaprav sta bili dve vprašanji, ki sta se nanašali na pšenico, in sicer gospoda Žaklja in gospoda Semoliča."
23,"Pripravili smo na obe vprašanji skupni odgovor, in sicer Sekretariat za kmetijstvo, gozdarstvo in prehrano in Sekretariat za trg in splošne gospodarske zadeve."
35,"Trenutno je v Jugoslaviji tako, da je bila sprejeta zaščitna cena za prvi kakovosti razred pšenice 1,93 in za drugi kakovostni razred 1,70. 3. maja je bila izračunana proizvodna lastna cena za kilogram pšenice 2,05."
71,"Te zaščitne cene in ti izračunani stroški pridelave so bili osnova za dogovarjanje o odkupnih cenah v Sloveniji in na osnovi tega, se pravi na osnovi zaščitne cene in na osnovi trenutne tržne cene pšenice 1,70 v Jugoslaviji, smo ob upoštevanju dejstva, da je v Sloveniji pridelava pšenice približno 20% dražja kot v Jugoslaviji, po izračunih Kmetijskega inštituta, ugotovili, da bi bila odkupna cena za pšenico, med 2,40 in 2,50 din."
36,"Na tej osnovi smo predlagali oziroma se dogovorili z žitno predelovalnimi organizacijami in s Sekretariatom za trg in splošne gospodarske zadeve, da predlagamo, da je odkupna cena za prvi razred 2,50 in za drugi razred 2,40."
33,"Pšenico bo v pretežni meri odkupilo podjetje za blagovne rezerve Republike Slovenije, ki bo za izvedbo odkupa zagotovilo tudi vsa potrebna sredstva, tako da bodo pridelovalci pšenice lahko dobili plačano v 15 dneh."
43,"Če upoštevamo, da je treba povprečni odkupni ceni 2,45 din za kilogram prišteti še stroške prevoza pšenice v silose, stroške skladiščenja in plačilo obresti za najete kredite, za izvedbo odkupa, bo kilogram te pšenice takrat, ko jo bomo uporabljali, stal okrog 3,10 din."
20,"Upoštevati moramo namreč, da so kompletno vsa skladišča v Sloveniji polna stare pšenice in da imamo zaloge nekje do marca."
22,"V zadnjem času, zadnjih mesecih, je bila situacija povsem nemogoča, v Vojvodini je bilo mogoče kupiti pšenično moko po dinar in pol."
26,"Pekarske in žitnopredelovalne organizacije so to na veliko izkoriščale in seveda kar precej služile, kajti kruh je pri nas v Sloveniji bistveno dražji kot v Vojvodini."
26,"Seveda so naša skladišča ostala polna in oba komiteja sta imela veliko težav, da smo vsaj zagotovili potrebna skladišča za odkup tržnih viškov, približno 80.000 ton."
1,Hvala.
11,"Opravičujem se g. Žaklju, ker ga nisem citiral tudi kot spraševalca."
16,"Sprašujem njega in kolege, ki so na prejšnje vprašanje dobivali odgovore, ali so zadovoljni z njimi?"
2,Hvala lepa.
9,Zahvaljujem se za odgovor in sem z njim zadovoljen.
25,"Seveda pa moja pobuda vsebuje tudi zahtevo, ki jo je odgovor g. Igorja Bavčarja še dodatno podkrepil, in sicer zahtevo, ki ste jo dobili razmnoženo."
22,"Glede na odgovor bi jo zdaj formuliral tako, da bi iz dveh točk zahteve naredil eno in predlagam, da to zahtevo sprejmemo."
44,"Namreč: Skupščina Republike Slovenije zahteva, da uredništvo neodvisnega časopisa Demokracija posreduje vse dokazno gradivo, s katerim je mogoče utemeljiti sum, da v Republiki Sloveniji pod vodstvom predsednika Predsedstva Republike Slovenije deluje ilegalna oblast Skupščine Republike Slovenije ali javnemu tožilcu oziroma organu za notranje zadeve."
2,Hvala lepa.
14,Ali je to kot pobuda dano za obravnavo ali takoj kot predlog za glasovanje?
57,"To je bilo seveda dano na začetku seje ravno zato, da bi lahko pripeljalo do glasovanja, ker mislim, da gre za izjemno pomembno zadevo, pri kateri je poleg predsednika Predsedstva Republike Slovenije in celotnega Predsedstva, prizadetih veliko število ljudi, ki so v tem članku navedeni z imeni in priimki in razčiščevanje take zadeve je zelo urgentna stvar."
79,"Predlagam naslednje: če kdo misli, a so v tem članku kršeni zakoni, potem naj to obravnavajo ustrezni organi, če pa uveljavljamo to prakso, da skupščina zahteva od časopisov podatke, potem dajem še eno pobudo, in sicer naj skupščina zahteva še od Dela plus, da redakcija tega časopisa sporoči tej skupščini, kdo je dal lažne in neresnične podatke, na podlagi katerih so klevetali novo vlado in mene osebno, češ da noben nabornik iz junijskega kontigenta ne bo služil v Sloveniji."
18,"Skratka, če dajemo to pobudo, da zahtevamo od časopisov podatke, potem predlagam, da sprejmete tudi ta moj predlog."
12,Imam očitno velike težave z uveljavljanjem pravice do govora v tem parlamentu.
20,"Sedaj so že nekje navajeni na te znamenite metode, da pride pobuda in nanjo kontra in potem so stvari blokirane."
18,"Jaz se strinjam, da je vprašanje, koliko je smiselno, da skupščina zahteva sedaj take in drugič drugačne dokaze."
7,Oglasil sem se seveda zardi druge stvari.
23,"Nezadovoljen sem z odgovorom Igorja Bavčarja, ki je odgovarjal na vprašanje, kako je prišlo do obiska teh ekip v zaprtem območju Kočevske Reke."
12,Hkrati se seveda tukaj ob odgovoru pojavi niz vprašanj v dve smeri.
23,"Očitno je prišlo do tega, da je bila kršena odprtost virov informiranja in so bili eni v priviligiranem položaju, drugi pa seveda ne."
23,"In če je razumljivo, da TV stvari snema vnaprej, potem seveda ni razumljivo, da to lahko delajo časopisi, ki imajo drugačno metodologijo dela."
20,"Tisto, kar se meni ob tem postavlja kot dodatno vprašanje, je, kako Izvršni svet oziroma ustrezne službe čuvajo te objekte."
18,"Igor Bavčar se je tukaj potožil, da so nepooblaščeno tja vstopili najprej novinarji Mladine in naredili svojo reportažo."
48,"Če ta stvar ne drži, potem se drugič postavi vprašanje čuvanja vseh teh skrivnosti, ki naj bi tam bile, in sicer na način: Komite za informiranje in pa RSNZ sta dovolila dvema ekipama, da stvari posnamejo, izkazalo pa se je, da je to očitno naredila tudi tretja ekipa."
4,Kako je to mogoče?
26,"Resno se postavlja vprašanje čuvanja veh teh stvari, glede na to, da se je najmanj dvakrat izkazalo, da pač skrivnosti uhajajo mimo tega, kar je predpisano."
1,Hvala.
19,"Mislim, da se bo pač ta diskusija posredovala g. ministru in da bo on še enkrat na to odgovoril."
21,"Jaz sem hotel nasprotovati zamisli, da bi ta zbor sprejel neko zahtevo, s katero bi različnim neodvisnim časopisom nalagali neke dolžnosti."
9,Pri tem bi se zlasti oprl na pravno argumentacijo.
54,"Če obstoji kakšen utemeljen sum, da so v tistem članku imenovane osebe storile kakšno kaznivo dejanje združevanja s kakšnimi nameni, izvrševanja kaznivih dejanj ali kaj podobnega, potem seveda morajo pristojni organi postopati, kot se v takih primerih postopa, in ni nikakršne potrebe, da bi skupščina nalagala; način kazenskega pregona kaznivih dejanj je dokaj jasen."
62,"Tudi ni nobene potrebe, da bi šteli, da gre za kaznivo dejanje opustitve ovadbe, torej, da bi ljudje, ki delajo v uredništvu tega časopisa, opustili ovadbo za to kaznivo dejanje, kajti objava, ki je dostopna tudi tistim ljudem, ki so po svoji uradni dolžnosti dolžni preganjati kazniva dejanja, daje dovolj veliko podlagi, da sami po potrebi sprožijo postopek; pregon storilcev kaznivega dejanja."
39,"Vendar pa smo iz izjave sekretarja Bavčarja danes slišali, da nimata Sekretariat in Izvršni svet nikakršnih podatkov, da bi v Sloveniji obstajala kakšna ilegalna oblast, torej, da očitno ni podlage za utemeljen sum, da bi bilo storjeno kaznivo dejanje."
22,"V takem primeru seveda je edino mogoče, da prizadete osebe sprožijo civilno tožbo ali drugače ukrepajo, kar se jim pač zdi potrebno."
31,"Na vsak način pa najbrž ni stvar skupščine, da nalaga časopisu neka posebna dajanja, zlasti, ker bi se to znalo sprevreči v neko posebno prakso, kot je že opozoril kolega Janša."
1,Hvala.
7,Gospod Juri je še prosil za besedo.
39,"Sprašujem, ali je možno, da se pobudi, ki sta ju dala gospod Kreft in gospod Janša, posredujeta pristojni komisiji skupščine in da ta oceni, ali je sploh možno, da skupščina naroči nekemu uredništvu, naj predloži določeno gradivo ali ne?"
18,"Mislim, da je iz odgovora sekretarja Bavčarja očitno, da je članek tega Demosovega časopisa neokusen poskus senzacionalističnega žurnalzma."
35,"Jaz mislim osebno, da je tak neokus pogojen s premajhno naklado tega časopisa in zato si skušajo pridobiti točke, da bi sprožili afero, s tem ko bi sprožili reakcijo tako pomembne inštitucije, kakršna je skupščina."
8,S tem bi seveda pritegnili tudi zanimanje javnosti.
8,"Upam, da ta patetični poizkus ne bo uspel."
32,"Mislim, da za tak nizek žurnalizem obstajajo legalne poti, kot jih je navedel gospod Pirnat in tudi jaz se strinjam z njihovim mnenjem, da to ni stvar Skupščine, saj imamo resnejše stvari."
24,"Prizadeti pa imajo vso pravico in to se mi zdi, da pravna država zavezuje tudi pristojne organe, da ukrepajo proti takim ali drugačnim bedarijam."
1,Hvala.
1,Hvala.
12,"Sprašujem oba predlagatelja pobude, ali po tej razpravi vztrajata pri svoji pobudi?"
12,Jaz se s tolmačenjem gospoda ministra Pirnata zadovoljen in umikam svojo zahtevo.
2,Gospod Janša?
1,Hvala.
11,"Torej, se pravi, da ni potrebno nikogar zadolževati za to akcijo."
14,"Gospa Puharjeva je, če sem prav obveščen, pripravljena odgovoriti na vprašanje gospoda Mirana Potrča."
9,"To, kar je sekretar Osterc povedal, je meni znano."
6,Ta zgodba se ponavlja vsako leto.
9,"Seveda v nekaterih letih, npr. letos, nekoliko bolj zaostreno."
11,"Še to bi rekel, da se te stvari praviloma pojavljajo sukcesivno."
12,"Najprej zakipi na Primorskem, z nekajfaznim zamikom se to zavrti v Prekmurju."
60,"Zato bi predlagal, glede na to, da je bilo v podtonu slišati, da se kmetje na Primorskem v bodoče ne mislijo več ukvarjati s temi posevki, vemo pa, da so bile v preteklosti velike naložbe v ta prostor prav za vrsto žitaric, da bi vendarle na nek način s tako informacijo, dopolnjeno morda še s čim, šli zavestno v javnost."
12,"Ne vem, če je zadosti Delo, ali ni pravi naslov Kmečki glas?"
7,Treba je to spraviti tudi na televizijo.
21,"Kmetijstvo razumem kot pomembno dejavnost in zato kaže na nek način v javnosti spremeniti vtis, da kmetijstvu ne posvečamo dovolj pozornosti."
7,Razprava v Skupščini bi to prestavo spremenila.
1,Hvala.
5,Ali želi besedo g. Osterc?
8,Problem pšenice gotovo ni enostaven tudi v Pomurju.
36,"S sekretarjem za trg in cene sva poskušala približno v eni uri in pol kmetom dopovedati, da odkupne cene za pšenico ne moremo oblikovati na osnovi pridelovalnih stroškov na 30 arski ali 40 arski parceli itd."
30,"Te analize, ki jih dela kmetijski inštitut, so narejene na primerno velikih kmetijah, kjer je mogoče doseči primerno učinkovitost pridelovanja, s katerim se kolikor toliko lahko primerjamo s sosednjimi deželami."
4,Podobno je pri mleku.
25,"Tudi ta cena, ki jo za mleko plačujemo s kompenzacijo kmetom, ne pokrije stroškov kmeta, ki ima dve ali tri krave ali 2.500 kg mleka."
9,Samo na tej osnovi mi ne moremo postavljati cene.
28,"Popolnoma se zavedam, da ta kmet ni kriv, če ima samo pol ha pšenice ali pa tudi do enega ha in jo proda po 4.000 kg po ha."
33,"Mislim, da moramo postavljati osnovne cene na osnovi pridelovalnih stroškov na kolikor toliko konkurenčnih kmetijah oziroma takih, ki imajo kolikor toliko sprejemljivo učinkovitost kmetovanja, ker drugače v bistvu zaviramo tudi iniciativo po koncentraciji."
9,"Predlagana cena je blizu ceni, kakršno take kmetije imajo."
10,"Predvideno je, da bo šla malo razširjena informacija v javnost."
12,"Moramo se sprijazniti s tem, da se bodo ta vprašanja kontinuirano pojavljala."
14,"Menim, da ne bomo mogli nastavljati visokih cen, ker nimamo od kod vzeti denarja."
21,"Cene lahko oblikujemo na osnovi vsaj približno takih enot, ki so kolikor toliko konkurenčne, ki imajo kolikor toliko ustrezno učinkovitost pridelovanja."
39,"Mimogrede naj vas obvestim, da je analiza pridelave mleka pokazala, da so npr. te kmetije, ki imajo 10 do 15 krav in okrog 4.000 kg mleka, po učinkovitosti povsem primerljive z učinkovitostjo pridelave mleka v Avstriji ali na Bavarskem."
3,Skoraj povsem primerljive.
15,Učinkovitost predelave tega mleka v naši predelovalni industriji pa je za dva do trikrat slabša.
10,To analizo je delal sedanji minister za finance dr. Krajnc.
43,"Ko se zelo intenzivno pogovarjaš s predstavniki predelovalnih organizacij, doživiš isto, kot če se pogovarjaš s katerimkoli industrijskim podjetjem, da so naši stroški, ne direktni, ampak OD, in drugi, skratka učinkovitost naše predelave je slaba zato, ker je dosti vseh mogočih stroškov itd."
6,Mi bomo tukaj morali enkrat zarezati!
20,"Jaz vidim za svoje področje, da nimamo nobenega mehanizma, s katerim bi lahko prisilili predelovalno organizacijo ali trgovino k racionalizaciji."
21,"Trgovina si pri litru mleka, ki ga danes dobi in danes proda in plača mlekarni čez tri tedne zaračuna 15% marže."
5,Tega ni nikjer v svetu.
7,Podobne primere bi vam lahko še našteval.
1,Hvala.
10,"Bojim se, da moramo preveriti pristojnost, če smo še sklepčni."
6,"Zato prosim, da pritisnemo na gumb."
1,Hvala.
18,"Predlog sekretarke je, da pogledamo, če so še kakšni delegati po hiši, a bi se dopolnili do 40."
5,Ali se s tem strinjate?
27,"Imamo še predlog, kot ste bili na začetku seje obveščeni, za izdajo zakona o spremembi zakona o Gospodarski zbornici, ki je bil vložen s strani skupine delegatov."
8,Izvršni svet je dal mnenje k temu predlogu.
11,"Problem je, da zbor ni več sklepčen in ne more sklepati."
29,"V zvezi s tem predlog o Gospodarski zbornici je usklajevalna medzborovska komisija odločila, da gre naš prvi predlog, kot sem ga jaz zjutraj predlagal, na rednem postopku na komisijo."
4,Nam ni treba sklepati.
39,"Pogrešam samo še odgovora na drugi dve pobudi, ki sem ju dal, in sicer glede predloga organizacije prevajalske službe pri poslovanju Skupščine Republike Slovenije in pa predloga za sprejem avtentičnega tolmačenja za uporabo 13. člena Poslovnika Skupščine Republike Slovenije."
13,"To se uvrsti med pobude za naslednjo sejo, ker zdaj drugega ne moremo."
14,"Gospod Tomše želi neko repliko na odgovor, čeprav nismo več sklepčni, ampak dodaten odgovor."
4,Prosim za kratko repliko.
30,"Dobil sem odgovor na delegatsko vprašanje, da se uporabno dovoljenje za JE Krško, ki je izdano kot trajno obratovalno dovoljenje, spremeni v začasno, ker nima vseh pogojev za trajno obratovanje."
3,Pobuda je zavrnjena.
13,"Prosil bi vse tiste, ki nam odgovarjajo, da se podpišejo, kdo nam odgovarja."
17,"Na tem kosu papirja, ki sem ga dobil, ne vem, kdo mi odgovarja v imenu Izvršnega sveta."
1,Drugo.
9,"Prosim, da se stvari temeljito preštudirajo, ko se odgovarjajo."
12,"V tem primeru se mi odgovarja, da je nuklearna elektrarna Krško investitor."
10,"Mislim, da vsi vemo, kdo je gradil Nuklearno elektrarno Krško."
8,Zato s takim odgovorom ne morem biti zadovoljen.
30,"Prosim tudi, da se vsem delegatom razdeli izdano uporabno dovoljenje do prihodnje seje Skupščine, da se boste sami prepričali,kako vzorčno in temeljito je bil pripravljen ta dokument lansko leto."
59,"Prosim, da se to razdeli in istočasno prosim, da se tudi pobuda, ki sem jo dal prej pisno, pa nisem mogel priti do besede, sedajle pa prosim, čeprav smo nesklepčni in želimo vsi domov, da se nekaj stori za sanacijo reke Krke in da to stori Republiški komite za varstvo okolja, kajti Krka je v letošnjem letu navadna gnojnica."
2,Hvala lepa.
25,"Vse pobude, ki niso bile predstavljene, pa so bile oddane, boste delegati dobili z normalno pošto in tudi ostali odgovori bodo pripravljeni za naslednjo sejo."
27,"Člane usklajevalne komisije, ki so bili imenovani, za usklajevanje sklepa v zvezi z ustavo, obveščam, da bodo obveščeni, kdaj se bo usklajevalna komisija sestala, če bo potrebno."
13,"Moram povedati še to, da menda Zbor združenega dela poskuša prilagoditi svoj sklep."
1,Hvala.
4,Zahvaljujem se za udeležbo!
