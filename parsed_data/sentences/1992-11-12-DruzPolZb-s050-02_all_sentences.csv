5,Običajna akademska četrt že mineva.
40,"Predlagam, da vsi poslanci, ki poslušajo po pisarnah, poslanskih klubih itd., čimprej pridejo v veliko dvorano Skupščine Republike Slovenije, da bo zbor lahko začel v skladu z obljubami včerajšnje seje, da bomo ob 10.00 uri pripravljeni začeti z nadaljevanjem seje."
10,"Preverimo navzočnost, da vidimo, koliko nas je v tem trenutku!"
2,Preverjamo navzočnost!
7,Ta trenutek nas je v dvorani 18.
14,"Javite po klubih, da čez 12 minut, to je ob 10.35 uri začnemo sejo."
10,"Če ne bo sklepčna, bomo ugotovili, da to ni možno."
5,Ob 10.30 uri preverjamo navzočnost.
8,"Prosim poslance Družbenopolitičnega zbora, da pridejo v dvorano."
6,Nadaljujemo s 50. sejo Družbenopolitičnega zbora.
31,"Za nadaljevanje današnje seje so se opravičili: mag. Rudi Šeligo, Marija Markeš, dr. Stanko Biser, Ciril Kolešnik, Aleksandra Pretnar, dr. Jože Magdič, Alojz Peterle, Maria Pozsonec, Štefan Kociper, dr. Ludvik Toplak."
11,Po podatkih službe je na seji prisotnih več kot 41 poslancev.
4,"Prosim, da ugotovimo navzočnost!"
10,"Vse navzoče poslance prosim, da potrdite navzočnost! 36 prisotnih poslancev."
19,"Ponovno prosim po klubih, če lahko poslance, ki so se prijavili za nadaljevanje seje, vsaj njih, privabite v dvorano."
7,Sedaj nas je že nekaj čez 41.
11,"Lahko pokličete po klubih tiste, za katere veste, da so tu?"
5,Je usklajevalna komisija že končala?
18,"Glede na to, da teče to usklajevanje, pogoje za sklepčnost imamo; upam, da bo usklajevalna komisija čimprej nehala."
14,"Gre še za nekaj poslancev, ki so prijavljeni in jih sedaj ni v dvorani."
2,Preverjamo navzočnost!
12,"Če je mogoče, ostanite v dvorani, da bomo lahko nadaljevali z delom."
15,"Zboru predlagam, da bi danes delali do 19.00 ure, če bomo prej končali toliko bolje."
8,Apeliram na sklepčnost zbora in racionalnost pri delu.
16,"Predvidoma bo imel Družbenopolitični zbor odmor ob 12.30 uri in bo trajal, kot ponavadi, 45 minut."
25,"V skladu z včerajšnjim dogovorom bomo najprej začeli s 50. sejo zbora, z obravnavo zakonov, ki s povezani s sanacijo bank, in sicer z 11."
3,TOČKO DNEVNEGA REDA.
2,Gre za
16,"PREDLOG ZA IZDAJO ZAKONA O JAMSTVU REPUBLIKE SLOVENIJE ZA OBVEZNICE, IZDANE ZARADI SANACIJE BANK IN HRANILNIC."
50,"Pri tem zakonu je naš zbor uvrstil na dnevni red samo prvo fazo, to je predlog za izdajo zakona, ostala dva zbora pa sta že sprejela predlog zakona, zato Vlada Republike Slovenije predlaga, da naš zbor ponovno glasuje o predlogu za hitri postopek in ta zakon obravnava po hitrem postopku."
9,Predstavnik vlade bo podal še ustno obrazložitev tega predloga.
14,"Prosim, gospod Debeljak, namestnik ministra za finance, če lahko v imenu vlade pojasnite predlog."
13,"Poslance prosim, da ne odhajate, ker bom sicer moral sejo prekiniti zaradi nesklepčnosti."
6,"Gospod predsedujoči, gospe in gospodje poslanci!"
41,"Tako kot je predsedujoči povedal, vlada predlaga, da zbor ponovno razpravlja o tem, da se po hitrem postopku sprejme zakon o jamstvu Republike Slovenije za obveznice, izdane za sanacijo bank in hranilnic in zakon o poravnavanju obveznosti iz neizplačanih deviznih vlog."
54,"Vaš zbor je predlog za izdajo zakona o poravnavanju obveznosti iz neizplačanih deviznih vlog že obravnaval in sprejel sklep, da vlada na osnovi razprav in predlogov delovnih teles in zborov pripravi osnutek zakona, dočim zakona o jamstvu Republike Slovenije za obveznice, izdane zaradi sanacije bank in hranilnic ni obravnaval in je to predvideno danes."
35,"Glede na to, da se stanje v bankah in tudi v gospodarstvu zaradi odlaganja začetka sanacije bank, poslabšuje, smo v Zboru občin včeraj obravnavali in predlagali, da se obravnava ta dva zakona po hitrem postopku."
27,"Zbor občin je to sprejel, obravnaval predlog zakona in tudi oba predloga zakona sprejel; seveda z določenimi amandmaji, ki so jih dala določena delovna telesa oziroma poslanci."
32,"Zato predlagamo, da danes tudi vaš zbor ponovno razpravlja o tem, da oba zakona uvrsti po hitrem postopku na sejo tega zbora, obravnava to kot predlog zakona in da ju tudi sprejme."
37,"V kolikor bi iz vsebinskih razlogov utemeljitev želeli, zakaj se to tako mudi, potem predlagam, da direktor Agencije za sanacijo bank poda strokovno utemeljitev potrebe po čimprejšnjem začetku sanacije bank, seveda če se boste za to odločili."
2,Hvala lepa.
1,Hvala.
5,Slišali smo formalno utemeljitev predloga.
18,"Je potrebno že sedaj vsebinsko utemeljevati ta predlog, ali lahko glasujemo o postopku in potem pri točkah vsebinsko?"
6,Želi kdo razpravljati o tem predlogu?
7,"Če ne, predlagam, da gremo na glasovanje."
24,"Glasujemo v zvezi z zakonom o jamstvu Republike Slovenije za obveznice izdane zaradi sanacije bank in hranilnic, da bi zakon obravnavali po hitrem postopku."
2,Ugotavljamo navzočnost!
6,"Prosim, gospod Gajšek, potem gospod Polajnar."
11,"Prosim, če ne odhajate iz dvorane, ker smo v fazi glasovanja."
2,Gospod podpredsednik!
65,"Mislim, da je to tako resna tema in da se bomo pogovarjali o tako veliki vsoti denarja, ki bo lahko zapeljala naše naslednje generacije v slepo ulico kar se tiče naknadnega plačevanja dolgov, ki jih bomo danes definirali, da tega v tem trenutku ne bi smeli sprejeti po hitrem postopku, ker bi se obnašali približno tako, kot so se parlamentarci obnašali ob koncu Šinigojeve vladavine."
5,Mi smo v fazi glasovanja.
3,Samo razlage glasu.
9,"Pri vprašanju, ali želi kdo razpravljati, ni bilo prijav."
8,"Sem za to, da gremo v redni postopek."
1,Hvala.
5,Gospod Polajnar bo razložil glas.
36,"Tu moram povedati, da se bom vzdržal pri tem glasovanju zato, ker imamo toliko materij, ki bo zahtevala naenkrat tako veliko denarja, da ne vem, ali država Slovenija ustvarja 10 nacionalnih bruto produktov ali enega samega."
19,"Včeraj smo sprejeli, da bomo porabili rezervo, odločali se bomo o sanaciji železarn, odločamo se o bančnem sistemu itd."
4,Od kod vzeti denar?
15,"Mislim, da je treba stvari celovito obravnavati in po hitrem postopku jih ni mogoče obravnavati."
19,"Zato zgolj zaradi tega, da bodo stvari res popolnoma jasne, bom proti hitremu postopku oziroma se bom glasovanja vzdržal."
1,Hvala.
1,Hvala.
9,Gospod Požarnik in gospod Tomše bosta pojasnila svoj glas.
1,Spoštovani!
16,"Glasoval bom proti in sicer zaradi določenega razloga, to kar so že kolegi pred menoj povedali."
31,"Tu gre za take posege v narodno gospodarstvu, da bi vendarle Skupščina morala o tem zelo previdno in premišljeno razpravljati, dolgo razpravljati, vse pretehtati, ne pa tako kot se sedaj skuša."
21,"Vidim, da je poizkus malo uspavano skupščino prinesti okoli, da se tako po stranski poti in po bližnjicah skuša nekaj doseči."
13,"Mislim, da gre za tako tematiko, ki ji je treba posvetiti več časa."
1,Hvala.
1,Hvala.
5,Gospod Tomše bo pojasnil glas.
2,Hvala lepa.
46,"Jaz bom glasoval proti hitremu postopku iz naslednjih razlogov: ne gre samo za vprašanje sanacije bank, gre za vprašanje, ki ga imamo tudi na dnevnem redu, to je sanacija železarn in verjamem, da bo kmalu v tem parlamentu, novem parlamentu še velik problem sanacija JE Krško."
37,"S tem bomo dejansko vso slovensko akumulacijo porabili za sanacije in bojim se, da ni ta parlament tisti, ki lahko s polno odgovornostjo odloča v imenu naslednje generacije, ki bo morala prevzeti bremena vseh teh raznih sanacij."
32,"Bojim se, da ni ta parlament tisti, ki lahko s polno odgovornostjo odloča, poudarjam besedo s polno odgovornostjo odloča v imenu naslednje generacije, ki bo plačevala bremena, ki jih bomo danes sprejeli."
27,"Zato bom glasoval proti hitremu postopku in mislim, da je prava zadeva novi parlament, ki lahko o teh zadevah odloči, ker bo tudi lahko nosil polno odgovornost."
2,Hvala lepa.
1,Hvala.
6,Gospod Golija bo pojasnil svoj glas.
4,Samo pojasnjevanje glasu prosim.
23,"Glasoval bom proti hitremu postopku, ker mislim, da tak parlament, tako obglavljen in tako okrnjen o tako pomembnih zadevah ne more več razpravljati."
26,"Mislim, da smo že ob sprejetju lastninskega zakona prevzeli poslanci zadosti veliko odgovornost in pa hipoteko, da pa še sanacijo bank, bi bilo pa sigurno preveč."
44,"Mislim, da ne moremo prevzeti te odgovornosti, da bi breme sanacije bank prenesli na breme davkoplačevalcev in da bi bila ta odgovornost in hipoteka prevelika, zato je poklican edino novi parlament, ki bo o tem trezno in preudarno razpravljal in tudi našel primerne rešitve."
10,Zato bom glasoval proti takemu načinu dela v tem parlamentu.
2,Hvala lepa.
1,Hvala.
2,Gospod Gošnik.
2,Hvala lepa.
23,"Glasoval bom proti, nisem se pa priglasil k razpravi zato, ker je stvar prišla nadme s tako hitrostjo, da preprosto nisem mogel reagirati."
39,"Ta zbor je ta zakon že zavrnil in protestiram proti vladi, ki pred ta parlament v jeku predvolilne mrzlice prihaja pred nas z zahtevo oziroma s podtaknjenim gnilim jajcem, da zadolžimo naslednje generacije, kot so moj kolegi že rekli."
28,"To je prehuda odgovornost za nas v stanju v kakršnem smo, v času, ko so volitve v polnem teku in mislim da gre za poizkus zlorabe tega parlamenta."
11,Zakon o sanaciji železarn bomo sprejeli očitno v tem napetem času.
9,Sedaj prihaja zakon o sanaciji bank po hitrem postopku.
34,"To je neverjetno in jaz bi pričakoval, da danes sedi in zagovarja ta predlog vsaj ministrski predsednik, vsaj predsednik vlade, ker gre za tako pomembno zadevo, da zaradi tega protestiram in bom glasoval proti."
28,"Pojasniti moram, da imamo zakon v proceduri že od julija in če ne bi bili tolikokrat nesklepčni in prelagali, bi verjetno imeli že sedaj predlog po normalnem postopku."
6,Gospod Kopač bo še pojasnil glas.
3,Hvala za besedo.
37,"Glasoval bom za uvrstitev zakona po hitrem postopku na dnevni red, kajti to je v skladu s soglasjem praktično vseh parlamentarnih strank, katerih predstavniki so se prejšnji teden zbrali na sestanku pri guvernerju Arharju in ministru Gaspariju."
72,"Na tem sestanku je bilo razloženo marsikaj, tudi take stvari, ki se sicer javno ne morejo objavljati, zato da ne bi prišlo do kakšnih hudih pretresov v vedenju ljudi v zvezi s slovenskim bančništvom in reči moram, da je večina prisotnih na tistem sestanku soglašala s tem, da se ta zakon uvrsti na dnevni red in da se ga tudi sprejme v takšni obliki, kot je predlagan ali pa morda malenkost drugačni."
34,"Povem naj še to, da je na tistem sestanku bil zadolžen Odbor za kreditno monetarni sistem in politiko, ki ga vodi gospod Deželak, da ponovno prouči vsa odprta vprašanja poslancev v zvezi s tem."
25,"To je ta odbor tudi storil in predlagal ponovno, čeprav je to storil že prej, da se ta zakon uvrsti na dnevne rede in sprejme."
5,"Skratka, predlog zakona je podprl."
20,"Glasoval bom za uvrstitev tega zakona na dnevni red tudi zato, ker mi ni všeč zakon o sanaciji slovenskih železarn."
23,"Če pa sprejmemo na dnevni red in kasneje v proceduri tudi ta zakon, nam zakon o sanaciji izgube slovenskih železarni ni več potreben."
20,"Gre za iste probleme, ki pa se odražajo na eni strani v banki, na drugi strani v posameznih problematičnih podjetjih."
29,"Mislim da je prav, da se sanacija gospodarstva vrši skozi banke, ker je to bolj kontroliran proces s strani države, kot pa da se jo vrši po posameznih segmentih."
15,Zaradi vsega navedenega bom glasoval za uvrstitev tega zakona na dnevni red po hitrem postopku.
2,Hvala lepa.
1,Hvala.
4,Glas ste že pojasnili.
3,Imate proceduralno vprašanje.
1,Prosim.
31,"Glede na informacijo, ki jo je podal bivši minister Kopač, predlagam, da zapremo sejo tega parlamenta in da dobimo takoj celovito informacijo o tem sestanku, ki ste ga imeli na banki."
21,"Potem, ko bi to informacijo dobili, pa bi glasovali o tem, ali se uvrsti in kako se uvrsti na dnevni red."
35,"Torej moj predlog je, da zapremo sejo in da dobimo celovito informacijo, ne pa samo en delček, en kamenček, kajti iz izvajanja gospoda Kopača izhaja, da je dogovorjeno nekaj drugega, kot prihaja na dnevni red."
2,Hvala lepa.
1,Hvala.
28,"Moram reči, da ne vidim razlogov za to, ker so bili vsi vodje klubov vabljeni na ta sestanek in so potem pač lahko v svojih klubih pojasnili stvari."
6,- Gospod Pregelj bo še pojasnil glas.
1,Spoštovani!
30,"Glasoval bom proti hitremu postopku, ker menim, da je to tematika, ki jo je potrebno temeljito obdelati in tudi nimam dovolj gradiv, da bi se lahko odločal s polno odgovornostjo."
9,"Mislim, da je tak način posiljevanja poslancev zelo nepošten."
29,"In zgodilo se ne bo prvikrat, da smo bili na tak način dani pred neko dejstvo in morali potem odločati, ne da bi vedeli, kakšne bodo posledice naše odločitve."
7,Jaz take odgovornosti ne bom več prevzemal.
29,"Zato tudi soglašam s tistimi zahtevami, da v kolikor je znano gradivo, ki bi nam problematiko lahko globlje pojasnilo, da to dobimo in če je potrebno, to sejo zapremo."
12,"Izgovor, da so bili na informacijo poklicani vodje klubov, ne pomeni nič."
11,Vodje klubov imajo zgolj posvetovalno vlogo in nikdar ne smejo odločati.
29,V tem parlamentu pa se je sestanke z vodji klubov v bistvu večkrat uporabilo za odločanje in se je potem ostale poslance v zboru dobesedno s tem prineslo okoli.
29,"Takega načina si ta parlament ne sme več dovoliti in tudi ne sme biti zgled drugim sklicem v bodoče, kajti tukaj se začne in končna demokracijo v tej državi."
2,Hvala lepa.
1,: Hvala.
8,"Gospod Golija, vi ste že pojasnili svoj glas."
5,Pri pojasnjevanju glasov ni replik!
3,Ali imate proceduralno?
3,Proceduralno pa lahko.
27,"Moram povedati, da sem bil tudi jaz na sestanku vodij poslanskih klubov in da na tem sestanku vodij poslanskih klubov ni bilo enotnega mnenja o tej zadevi."
29,"Mnenje je bilo takšno, da naj se stvar razčisti; da naj banke najprej v okviru svojih možnosti sanirajo situacijo, potem pa naj bi se to šele preneslo na proračun."
8,"Mislim, da je bila obrazložitev gospoda Kopača nepopolna."
13,"In gospod Deželak, predsednik Odbora za kreditno-monetarni sistem, je tudi izrazil pomisleke takrat."
2,Hvala lepa.
2,Hvala lepa.
5,Pri pojasnjevanju glasov ni replik!
32,"Vodje klubov ste bili vsi na sestanku in funkcija vodij klubov je, da svoje poslance obvestijo o tem, kaj na svojih sestankih delajo, pravica poslancev pa je, da glasujejo po svoji vesti."
12,In se ni treba iti pri dnevnem redu vsebinskih in proceduralnih polemik.
14,"Predlagam, da kdor želi pojasniti svoj glas, naj ta glas pojasni in potem glasujemo."
7,Vsebinsko razpravo pa bomo opravili pri točki.
22,"Imate vse materiale Odbora za kreditno-monetarni sistem in ostalih odborov; že pred več meseci smo dobili material Banke Slovenije, in tako naprej."
14,"Če to ne zadošča za odločitev, potem mislim, da pač nismo zreli za odločanje."
6,Gospod Zagožen še želi pojasniti glas.
4,Spoštovane poslanke in poslanci!
3,"Glasoval bom ""proti""."
22,Iz pojasnitve glasu gospoda Kopača je bilo npr. razvidno tole: da je vlada želela po hitrem postopku in mimo parlamenta prodati železarno.
5,sedaj ne govorimo o železarnah.
22,"Vem, toda pojasnjujem svoj glas, zakaj bom glasoval ""proti"" - potem po hitrem postopku sanirati železarne in sedaj po hitrem postopku sanirati banke."
7,Kopač pravi: vse prejšnje bi bilo nepotrebno.
17,"Skratka, mislim, da je vlada predvsem dolžna poslancem dati zadostne informacije, da se bomo lahko odgovorno odločali."
7,To pa ne gre po hitrem postopku.
1,Hvala.
1,Hvala.
13,"Ponovno ponavljam, da glasujemo samo o postopku; o vsebini bomo razpravljali pri točki."
13,"Če ne bomo sprejeli hitrega postopka, bo šel zakon po normalnem, rednem postopku."
21,"Sejo, ko bomo razpravljali o vsebini, če boste menili, da je to potrebno, lahko zapremo takrat, ko bomo razpravljali o vsebini."
1,Hvala.
7,"Mi smo informacijo že dobili, gospod Tomše."
7,Dobili smo tipkano informacijo pred tremi meseci.
25,"Dobro, dajem na glasovanje predlog gospoda Tomšeta, da se odločanje o postopku ustavi, dokler se poslancem ne razdeli informacije, ki so jo dobili vodje klubov."
6,"Katero informacijo hočete vi, gospod Tomše?"
6,To informacijo lahko poda gospod Kos.
7,Ali so dobili vodje klubov pisno informacijo?
8,Ali je potrebno za to informacijo sejo zapreti?
5,Ali gre za zaupne podatke?
6,"Sprašujem gospoda Kosa, ali je potrebno?"
51,"Potem prosim, da najprej glasujemo o tem, da se poslanci izjasnijo, če so za to, da se odločanje o postopku odloži za ta čas, da gospod Kos poda to informacijo, ker gre za ustno informacijo, in da se to poda na delu seje, ki bo zaprt, in da se potem odloča."
3,Najprej ugotovimo navzočnost!
6,"Kdor je za, naj prosim glasuje!"
3,Je kdo proti?
4,Se je kdo vzdržal?
15,"Ugotavljam, da je s 25 glasovi za, 1 proti in 14 vzdržanimi ta predlog sprejet."
48,"Prosim, da se sedaj seja zapre, da se tehnično, kar je potrebno uredi, se pravi, da se izključijo zvočniki, da, prosim, gospe in gospodje iz sredstev javnega obveščanja zapustijo dvorano in da nas iz tehnične službe takoj obvestite, kdaj so dani pogoji za nadaljevanje seje kot zaprte seje."
17,"Potem bo g. Kos povedal informacije, za tem pa bomo glasovali o postopku in ponovno odprli sejo."
9,"Poslance, ki so to zahtevali prosim, da ne odhajajo."
12,"Vse tiste, ki niso vabljeni za to točko prosim, da zapustite dvorano."
15,"Vse tiste, tudi predstavnike vlade, ki niste vabljeni za to točko prosim, da zapustite dvorano."
29,"Na seji bodo sodelovali samo poslanci, gostje, vabljeni za ti dve točki dnevnega reda in strokovna sodelavka Skupščine, ki spremlja to materijo kot sekretarka Odbora za kreditno monetarni sistem."
7,"Poslance pa prosim, da ostanejo v dvorani."
14,"Govorim v prazno; samo toliko, prosim, počakajmo, da bodo spet vključili zvočnike v zgradbi."
3,Je že vključeno.
33,"Prosim poslance, ki so po klubih, po pisarnah in so prijavljeni kot navzoči na seji, da pridejo v dvorano, v veliko dvorano na sejo Družbenopolitičnega zbora, zato da bomo lahko nadaljevali z delom."
5,Ali se sliši v avli?
1,Hvala.
13,"Ostali, ki ste tu, medtem prosim ne odhajajte, zato da bomo lahko nadaljevali."
3,"Prosim, preverjamo navzočnost."
2,Smo vsi?
19,"Kdor je za to, da se ta zakon, naslov katerega sem prej prebral, obravnava po hitrem postopku, naj glasuje."
15,"Gre za zakon o jamstvu Republike Slovenije za obveznice, izdane za sanacijo bank in hranilnic."
6,"Kdor je za, naj prosim glasuje!"
3,Je kdo proti?
4,Se je kdo vzdržal?
15,Ugotavljam: z 28 glasovi za in 5 proti in 8 vzdržanimi je ta predlog sprejet.
6,Na dnevnem redu pa že je.
11,"Isto odločitev predlagajo našemu zboru, gre za spremembo odločitve tudi pri"
11,ZAKONU ZA IZDAJO ZAKONA O PORAVNAVANJU OBVEZNOSTI IZ NEIZPLAČANIH DEVIZNIH VLOG.
42,"Ta zakon je naš zbor že sprejel v prvi fazi, torej predlog za izdajo, ostala dva zbora pa sta sprejela predlog zakona, zato vlada predlaga, da naš zbor glasuje o predlogu za hitri postopek in ta zakon obravnava v zadnji zakonodajni fazi."
23,"Gre za podobno situacijo, kot smo jo imeli pri zakonu, če se spomnite, o saniranju pokojnin za upokojence iz drugih republik bivše Jugoslavije."
13,"Kdo je za ta predlog, da se tudi to obravnava po hitrem postopku."
6,"Kdor je za, naj prosim glasuje!"
3,Je kdo proti?
4,Se je kdo vzdržal?
14,"Ugotavljam: z 29 za, 2 proti in 10 vzdržanimi je tudi ta predlog sprejet."
5,In zdaj prehajamo na 11.
19,"TOČKO DNEVNEGA REDA, to je PREDLOG ZAKONA ZA JAMSTVO REPUBLIKE SLOVENIJE ZA OBVEZNICE, IZDANE ZARADI SANACIJE BANK IN HRANILNIC."
9,Predlog zakona je v obravnavo predložila Vlada Republike Slovenije.
33,"Obravnavala sta ga Odbor za kreditno monetarni sistem in politiko kot matično delovno telo, ki podpira predlog zakona in Zakonodajno-pravna komisija, ki je v načelni razpravi izrazila pomisleke vsebinske, ne pravno tehnične narave."
14,Predstavnika Vlade Republike Slovenije k tej točki gospod Debeljak in gospod Gaspari sta tu.
3,Želita mogoče besedo?
7,Govorili smo o tem zakonu vse dotlej.
5,Želijo besedo poročevalci delovnih teles?
9,Kar zadeva stališče kreditno monetarnega odbora smo že povedali.
2,Odpiram razpravo.
8,Želi kdo razpravljati še o tem predlogu zakona?
3,Gospod Pregelj prosim.
19,"Prosim poslance, da ne odhajajo, ker bomo nesklepčni. (Kako je mogoče, da se odbori sklicujejo med sejo zborov.) Prosim."
1,Spoštovani!
15,"Se opravičujem, če spet postavljam vprašanje, podobno kot sem ga že prej na zaprtem delu."
38,"Gre namreč za tisto nejasnost, kaj se bo zgodilo s tistim kapitalom bank, ki bo v bistvu s pomočjo teh obveznic saniran, so si ga pa banke lastile kar v obliki podjetij oz. konkretne lastnine nad njihovo hipoteko."
14,"Prej smo razumeli, da bodo tudi železarne na ta način v bistvu nekako rešene."
10,"Prosil bi ministrstvo, da nam to tehnično malo bolj razloži."
2,Hvala lepa.
2,Hvala lepa.
8,Ali lahko kakšen odgovor na to temo slišimo?
16,"Ali namerava še kdo razpravljati, postaviti še kakšno vprašanje, da potem predstavniki vlade odgovorijo v celoti?"
2,Gospod Semolič.
1,Spoštovani!
8,"Poslanci kluba socialistov podpiramo ta zakon, ta paket."
13,"Smo pa za to, da vendarle okrepimo kontrolo skupščine nad izvajanjem vsega tega."
33,"Tudi zaradi tega, ker če se bo bančni sistem zrušil, pa to želimo preprečiti s tem zakonom, se bo vsa ta stvar vendarle vrnila v dosti težji obliki prav med poslance slovenskega parlamenta."
26,"V dilemi, ali to, ta problem, ki je nesporen, prepustiti stihiji, je po naši presoji, po presoji Socialistov prepustiti stihiji najtežje in najslabše v tem trenutku."
15,"Zaradi tega, če je opcija tiskanja novega denarja ali pa poseg države, smo za poslednje."
7,Zaradi tega poslanci socialisti podpiramo ta zakon.
1,Hvala.
3,Želi še kdo?
5,"Gospod Gaspari, minister za finance."
10,"Gospod predsednik, samo kratek odgovor poslancu Preglju na njegovo vprašanje."
21,"Trije zakoni, ki so ped vami povezani s sanacijo železarn, so posledica razprav, ki so bile v Sloveniji v zadnjem času."
27,"Vi dobro veste, da to ni optimalna rešitev, da pa je to rešitev, ki v tem trenutku ureja tisto kar je doslej bilo neurejeno na področju železarstva."
3,Za kaj gre?
22,"Gre preprosto za to, da ima ta veja ogromne nakopičene izgube oz. če hočete neporavnane obveznosti do bank in do drugih upnikov."
4,To je ena stvar.
9,"Drugič, da ""proizvaja"", v narekovajih rečeno, dodatno tekočo izgubo."
15,In tretjič da iz teh dveh razlogov posledično nima dovolj obratnih sredstev za normalno poslovanje.
26,"Kot veste, da bi se nekaj proizvedlo, je treba nekaj tudi vložiti tekoče v poslovanje, da se plača elektrika, da se plačajo prevozi, plače in podobno."
24,"Ta celota znese približno 500 milijonov mark in o teh stvareh ste, kot slišim, že več ali manj detajlno razpravljali na vseh treh zborih."
13,"Kar jaz lahko na račun teh treh zakonov, oziroma enega rečem, je naslednje."
12,"Prvi zakon, ki govori o izdaji obveznic s strani železarn in pa ..."
16,"Gospod minister, zdaj smo pri zakonu o izdaji, o jamstvu za izdajo obveznic za sanacijo bank."
29,"Tako je in bom takoj končal in se bo našla povezava teh dveh stvari. - Železarne bodo izdale obveznice v višini 250 milijonov mark, za katere bo jamčila Republika Slovenija."
3,Za kaj gre?
15,"Gre za obveznice, ki jih bodo železarne izdale svojim upnikom, v tem primeru predvsem bankam."
19,"Te obveznice bodo del tistih obveznic, o katerih ste danes razpravljali o zakonu za izdajo obveznic za sanacijo bančništva."
5,Zakaj to ne gre skupaj?
10,"Na žalost zaradi tega, ker ta zakon še vedno obravnavamo."
39,"Če bi ga že sprejeli, ne bi sprejemali posebnega zakona za železarne, ker bi del teh kreditov v nekaterih slovenskih bankah, med njimi pri kranjski banki, bil že v okviru vsote, ki je omenjena v zakonu o sanaciji bank."
53,"Tudi v tem primeru, če bomo izglasovali dva posebna zakona zaradi proceduralnih razlogov, bo seveda ta znesek, ki bo vštet pri železarnah, hkrati vštet tudi v zakonu za sanacijo bank, se pravi, ne gre za dvojno štetje, ampak bo v okviru tistih dveh milijard nemških mark tudi ta znesek 250 milijonov nemških mark."
14,"Seveda velja, če boste sprejeli zakon o železarnah, takoj začetek postopka sanacije nekaterih bank."
6,Morda nekateri bankirji tega ne vedo.
7,Kranjska banka (ali je še zaprta seja?
1,Ne?
37,"Potem pa ne morem naprej govoriti, ker boste to spet po celi Sloveniji govorili.) V glavnem, ena od teh bank bo potem v tem primeru šla takoj v sanacijski postopek po zakonu o predsanaciji, sanaciji in stečaju."
11,"Ker se s tem odpre postopek, ki ga zahteva izdaja obveznic."
9,Tako da bo na tem primeru stvar popolnoma jasna.
21,"Kar se pa tiče celotnega sklopa zakonov o železarnah, pa vam prepustim na odločanje, ali je to pameten ukrep ali ne."
15,"Jaz moram reči, da ta stvar prispeva 500 milijonov mark približno v javni dolg Slovenije."
13,"Javni dolg Slovenije bo drugo leto približno med 3,5 in 4 % družbenega proizvoda."
45,"Pardon, servisiranje tega javnega dolga, kjer je javni dolg približno, kot je bilo že rečeno, in mi imamo zdaj relativno natančne številke, ker predlagamo proračun 93; pri obrestnih merah, ki jih je omenil gospod Kos, bo to zneslo okrog 3 do 4 odstotke družbenega proizvoda."
15,"Vprašanje je, ali želimo to financirati iz izvirnih prihodkov ali z ustvarjanjem dodatnega proračunskega primanjkljaja."
47,"Stališče vlade in mojega ministrstva je, da bo treba ostale oblike porabe toliko zmanjšati, da bomo lahko financirali ta dodatni izdatek, ki, kot sem že rekel, obstaja že 20 let, obstajal je tudi letos in lansko leto pa do zdaj ni bil transparentno urejen kot javni dolg."
2,Hvala lepa.
1,Hvala.
3,Gospod Polajnar še.
9,"Potem pa, če ni več prijavljenih, bomo zaključili razpravo."
13,"Ponovno apeliram na poslanske klube, da poslance, ki so medtem pobegnili, privabijo nazaj."
7,Zdajle je gospod minister omenjal tudi proračun.
11,Mi o proračunu za drugo leto ne vemo seveda še nič.
38,"Vse pa kaže, da ne bi bilo slabo, ko bi tudi o tem zdaj vedeli, na kakšen način se bo proračun zmanjšal, očitno v drugih delih, da bo nekaj ostalo tudi za to, o čemer se zdaj govori."
16,"Namreč to pa so zdaj kar tudi stvari, ki kar močno zadevajo vsebino našega prihodnjega življenja."
22,"Sam si seveda predstavljam, da bi vlada tule, ali pa vsaj kdo še pojasnil, kaj to pomeni za prihodnje leto za proračun."
18,"Če ne bomo živeli preko tistega, kar ustvarjamo, potem si predstavljam, da bomo morali nekje kar krepko zmanjševati."
11,"In mislim, da bi bil tudi ta odgovor zdajle tule doborodošel."
7,Potem bi se bilo mogoče lažje odločati.
32,"Jaz se strinjam s tem, da preko tistega kar imamo ne moremo živeti; ampak povejmo si potem končno enkrat, kje bomo pa vzeli, da bomo pokrili tisto, kar je nujno treba pokriti."
20,"Ker če tega odgovora ni, potem seveda sami sebe slepimo, pa tudi seveda novo oblast, ki bo prišla po volitvah."
2,Hvala lepa.
1,Hvala.
2,Gospod Gaspari.
13,"Gospod predsednik, seveda z največjim veseljem odgovarjam na to vprašanje, ker proračun pripravljamo."
16,"Bilo bi neodgovorno, če, ne glede na prihajajoče volitve, proračuna za naslednje leto ne bi pripravljali."
12,"Druga stvar je, ali ga bo zdajšnji parlament še sprejel ali ne."
11,"O tem ne morem ceniti, ker je pač to stvar parlamenta."
21,"Mi bomo nekje do srede novembra, se pravi v roku 10 dni, dali vladi v odločanje predlog proračuna za leto 1993."
11,"Osnovne značilnosti, ki jih lahko ta trenutek povem iz priprave proračuna."
8,"Spraševali ste že, kaj je to javni dolg."
31,"Jaz vam bom zdaj natančno prečital, kaj je to javni dolg in kateri del javnega dolga se vključuje v proračun kot seveda možnost, ker kot dejstvo se vključuje, ko sprejmete zakone."
42,"Dve stvari sta že javni dolg, čeprav pozabljamo oziroma pozabljate, ko o teh stvareh razpravljate, to sta takoimenovani obveznici Republika I in Republika II, ki sta bili pred časom, kot veste, izdani in skupni znesek teh obveznic je 420 milijonov nemških mark."
34,"Seveda pri Republiki I tega problema ni, servisiranje pri Republiki II pa je; kot veste, zapadejo kuponi in jih je treba v teku leta normalno servisirati; to iz letošnjega proračuna seveda tudi že počnemo."
36,"Druga obveznost, ki bo tvorila javni dolg je obveznost, ki jo sprejemate z zakonom v skupščini in sicer je to problem Iraka, Angole oziroma Iraka, Kube in morda Angole; odvisno od vas, kako se boste sporazumeli."
13,"Ta znesek, če bi upoštevali vse tri elemente, pomeni 398 milijonov nemških mark."
15,"Tretji element javnega dolga so obveznosti iz neplačanih deviznih vlog, o katerih danes tukajle razpravljamo."
12,"Originalni znesek, ki smo ga mi predvidevali je bil 1 milijardo 200."
25,"Zdaj, glede na to, kaj se je dogajalo v teku letošnjega leta, bo ta znesek pod 1 milijardo nemških mark (nekaj čez 980 milijonov mark)."
45,"Obveznice za sanacijo bank: če bo aktivnost končana, bom rekel, z izdajo obveznosti v enem letu (o tem bomo seveda z Banko Slovenije in Agencije za sanacijo bank še seveda intenzivno razpravljali), če bo zakon v Skupščini sprejet, je približno do 2,2 milijarde nemških mark."
24,"Kritje izgub, oziroma to ni več, ker sem že vštel tam notri, se pravi slovenske železarne so del tega, kar sem prej že omenil."
3,In na koncu.
22,"Ocena zunanjega dolga je odvisna od sukcesijske pogodbe in pa odločitve Mednarodne finančne skupnosti, ali bo Slovenija prevzela del nealociranega jugoslovanskega dolga."
44,"Vi veste, da je ta nealocirani dolg 3 milijarde dolarjev, da so približno deleži o katerih bo Slovenija morala razpravljati približno takšni, kot so bili deleži družbenega proizvoda republike Slovenije v jugoslovanskem družbenem proizvodu, ker so to običajni indikatorji, ki jih uporabljajo te institucije."
14,Na osnovi tega lahko računamo na zneske med približno 600 do 800 milijonov dolarjev.
36,"Odvisno je od sukcesijske pogodbe, ali bo to predmet že proračuna za 1993 ali katerega proračuna, ki bo sledil proračunu 1993; na to ne moremo dokončno odgovoriti, ker ni v naših rokah dokončna rešitev tega vprašanja."
14,"Gre za arbitražo, ki je, kot veste, v Ženevi in v Mednarodnem denarnem skladu."
20,"Če to seštejemo skupaj, bo v najslabši varianti to zneslo približno 6 milijard in 700 milijonov nemških mark - stanje dolga."
28,"Se pravi, ko obravnavate servisiranje obravnavate obresti, ki jih je potrebno plačati na tak javni dolg; in ob teh obrestih so približno v povprečju 8 % na ta znesek."
75,"Take predpostavke smo seveda vključili v proračun za leto 1993 v njegovi delovni verziji, ki ima tri variante zaradi tega, ker smo upoštevali različne možnosti glede javnega dolga in pa glede nekaterih drugih stvari, ki jih tukaj z veseljem sprejemate, med drugim tudi družinski dodatek in podobne stvari, ki bodo prinesle dodatno proračunsko obremenitev, če bodo tako izglasovani, kot so predlagani in če bodo izglasovani na ta način, da bodo veljali od začetka naslednjega leta."
26,"Mimogrede naj povem, da ta enotni družinski dodatek pomeni približno 11 milijard dodatnega stroška za proračun v naslednjem letu, če bo uveljavljen s 1.7. naslednjega leta."
12,"Vira za pokrivanje originalno ni, ker zakon ne predvideva dodatnih prispevnih stopenj."
5,Zdaj pa naj povem naslednje.
46,"Predpostavke so, da se bo družbeni proizvod približno gibal nad ničlo oziroma minus 1, glede na to, kar se je zgodilo v letošnjem letu, ko je padec družbenega proizvoda za približno 7 in pol odstotka, kot se zdajle vrednoti po zadnjih ocenah Zavoda za makroekonomske analize."
29,"Ugotavljamo in ocenjujemo, da se davčni viri realno ne smejo povečevati, v tem primeru v odnosu na družbeni proizvod, se pravi, da zadržujemo približno stopnjo obdavčitve oziroma obsega davkov."
21,"Oziroma vrednostno gledano - skupaj prihodki javnega sektorja v celoti padejo približno za 2,6 odstotnih točk; odvisno pač od alternative oziroma scenarija."
21,"Tisto, kar je še bolj pomembno, so odhodki javnega sektorja, pri čemer je treba biti zelo previden pri definiciji tega pojma."
13,Gre za takoimenovani primarni proračun in gre za konsolidiranje oziroma za celotni proračun.
14,"Primarni pomeni originalni prihodki, zmanjšani za originalne izdatke, brez plačila obresti za javni dolg."
17,"V tem delu vlada oziroma Ministrstvo za finance predvideva, da bi moral ta proračun biti v presežku."
33,"S plačilom obresti na javni dolg, ki sem ga omenil, da se giblje med 3 in 5% družbenega proizvoda, bi prišli v zmerni proračunski primanjkljaj, ki bi bil približno okrog 2% družbenega proizvoda."
5,To so vse delovne verzije.
8,To še ni uradni sklep kot proračun vlade.
22,"Zdaj samo govorim o tistem, kar pripravljamo oziroma kjer po strokovni plati proračun republike s strani Ministrstva za finance mora biti pripravljen."
11,"V okviru izdatkov se potem postavlja vprašanje, kje iskati potrebne rezerve."
34,"Vi veste, da so osnovni izdatki proračuna plače, socialni transferji, ki temeljijo na plačah, materialni stroški, investicije, subvencije gospodarstvu in pa seveda fiksne garantirane obveznosti, med katere spadajo tudi obresti, katere sem prej omenil."
53,"Mi smatramo, da bi bilo potrebno - to bo tudi predlog Ministrstva za finance, da se preveri ponovno vsa zakonska določila, ki določajo socialne možnosti v Sloveniji - mislimo pred zaposlovanje in nezaposlene, mislimo tudi elemente socialne varnosti, ki se določajo z zakoni ali izreki, ki jih uporablja Zavod za zdravstveno varstvo oz. pokojninsko zavarovanje."
92,"Po sedanjem sistemu, ki je v veljavi, bo pokojninski sklad v naslednjem letu v izgubi približno za 10 milijard tolarjev (tako kot je z zakonom predpisano in kakor se zdaj izvaja sistem na tem področju), medtem ko je zdravstvena zavarovalnica po naših izračunih v letošnjem letu v presežku za približno 13 milijard kot posledica sprejetih ukrepov oz. zakonov te skupščine na začetku leta; samo ta sklep je povečal delež zdravstva v družbenem proizvodu za skoraj 2% točki, kar je za normalno državo kot je Slovenija, ki ji pada družbeni proizvod, izrazito breme."
44,"Te presežke bi se moralo naslednje leto izrazito zmanjšati v zdravstvenem zavarovanju, s tem da bi poračunali visoke stopnje v zdravstvu s povečanjem stopenj v pokojninskem zavarovanju, če želimo sploh zdržati ta sistem kakršen je, predno se on temeljito ne revidira in ne popravi."
40,"Vse predpostavke so delane na tem, da se zakon uporablja v njegovi minimalni verziji, ne pa maksimalni verziji; se pravi, da bi morale biti pokojnine in ostale stvari, ki iz tega izhajajo, na ravni, ki jo zakon določa, kot minimalne."
15,"V tem trenutku se ta praksa izvaja na ravni, ki je večja od te minimalne."
33,"Omenil sem na zdravstvenem področju, kot ste slišali porodniške dopuste, ki bodo obremenili z dodatnimi sredstvi proračun in pa enotni družinski dodatek, o katerem zdaj razpravljate in ki bo tudi pomenil dodatno obremenitev."
25,"To je en sektor, kjer bo očitno moralo priti do prerazdelitev oz. do ustreznih zmanjšanj stopenj na strani zdravstva in do povečanja stopenj pokojninskega zavarovanja."
1,Druge.
66,"Izrazito se bodo morale zmanjšati intervencije v gospodarstvo, ker je smisel sanacij bank in podjetij, da se prenehajo intervencije in da se s temi ukrepi, o katerih danes razpravljamo, to nadomesti enkratno in s tem prekine to neplodno pomaganje podjetjem, ki se je in se še dogaja tekoče s tem,da se plačujejo za njih osebni dohodki oz. da se dajejo subvencije podjetjem, ki imajo izgube."
45,"Se pravi, predvidevamo izrazito zmanjšanje deleža intervencij v gospodarstvu v naslednjem letu v proračunu; tudi predvidevamo zmanjšanje javnih investicij, vsaj tistih, za katere smatramo, da so nepomembne oz. da v tem trenutku ne pomenijo tistega elementa za razvoj gospodarstva Slovenije, ki ga je treba financirati."
53,"V tem primeru je zelo težko govoriti o zelo ekstenzivnem programu izgradnje cest, ker bi to zahtevalo v naslednjih petih letih 800 milijonov dolarjev lastnih sredstev, v enem letu pa petino tega zneska, kar je treba vključiti tudi v republiški proračun, v katerem ni takih možnosti, vsaj ta trenutek, na ostale potenciale gospodarstva."
40,"Klasični izdatki - kot so armada, policija in podobno - morajo slediti usodo ostalih izdatkov v tem delu in smatramo, da so nekatere največje investicije na teh področjih bile izvršene in da ni potrebe, da se s takim tempom nadaljujejo v bodoče."
24,"Begunci in podobne stvari, so stvari, ki bi se jim radi izognili, so pa objektivne vsaj s stališča proračuna in pa Ministrstva za finance."
19,"Če bodo ti begunci seveda odšli iz Republike Slovenije v drugem letu, bo takih izdatkov seveda možno toliko manj."
48,"Prav tako predvidevamo izrazito zaostritev odnosa do občin, predvsem pri njihovem zadolževanju, ker smatramo da zdajšnja ureditev na tem področju vodi v finančni kolaps v najkrajšem času zaradi neodmerjenega zadolževanja občin z izdajo obveznic, za katere potem kasneje ugotavljajo, da nimajo stalnih fiskalnih virov, da bi jih servisirale."
30,"Zato je boljše urediti odnos med občinami in pa Vlado, oziroma Republiko na način, da se občinam omogoči dodatne originalne vire prihodkov, da pa se onemogoči zadolževanje na finančnem trgu."
8,"Mislim, da smo sedaj zares pri vsebinskih zadevah."
35,"Mene veseli, da je minister Gaspari tukaj pokazal na zelo velike probleme, pokazal je tudi na zelo črno prihodnost in povedal je tudi, zakaj ta prihodnost že ta hip ni črna, zakaj sedanjost ni črna."
16,"Jaz pa trdim, da je že sedanjost črna, samo da jo nekdo hoče odlagati na prihodnost."
21,"To se mi ne zdi, takole na hitro rečeno, najlepše, ker vse to, kar sedaj odlagamo, se bo potem hitro zgodilo."
31,"O tem, kar je bilo tukaj sedaj govorjeno, sprašujem Vlado, ko nam na nek način, vsaj ton je bil tak, skoraj očitajoč, češ, zahtevali boste univerzalni otroški dodatek in tako naprej."
8,"Seveda bomo zahtevali, saj zahtevamo že leto dni."
7,"Sedaj pa sprašujem tisto, kar je bistveno."
21,"O tem, da bomo zahtevali univerzalni otroški dodatek čivkajo vrabci na strehi že leto dni, poslanci pa tudi v teh klopeh."
65,"Zato sprašujem, zakaj je ta zakon prišel v proceduro tik pred zdajci oziroma takrat, ko je čas najbolj neprimeren zagotovo za skupščinsko delo, očitno pa najbolj primeren za Vlado, ker ga je dala šele ta hip dol, zato da bo lahko rekla mi smo to naredili, naslednji pa naj se vsebinsko ukvarjajo, če se bodo sploh znali ukvarjati glede na to, da denarja ne bo."
9,Prav tako vprašanje sociale v tej naši ljubi Sloveniji.
38,"Zdaj je videti, kot da je vse v redu, očitno denarja že sedaj za to ni dovolj, ampak potem se naj pa drugi s tem ukvarjajo, s to socialo, zlasti pa s tem, kako bodo te stvari pokrivali."
47,"Vse to, kar je sedaj tu bilo povedano, kaže res na to, da bo prihodnost zelo črna in da nekdo skuša na vsak način povedati, kako je pa ta sedanjost strašno lepa in prodajati v tem smislu tudi lepo prihodnost, za katero vemo, da je ne bo."
29,"Mislim, da bi lahko vendarle te karte dali na mizo že prej, ker takole kot delamo sedaj, se sploh ni mogoče resno pogovarjati, kaj šele v tem predvolilnem boju."
36,"Če pa nam gre za neko skupno stvar in če nam gre še za parlamentarno delo, kjer naj bi bilo čim manj tega predvolilnega boja, potem bi se morali s temi stvarmi začeti ukvarjati dosti prej."
29,"Zdaj, ko se ukvarjamo 5 minut pred dvanajsto, pa je res samo pritisk na poslance, in navsezadnje bodo rekli, saj je parlament kriv, ker tega že prej ni storil."
20,"Če bi Vlada prej prišla z vsemi temi kartami na dan, bi tudi parlament mogoče lahko hitreje nekatere stvari opravil."
2,Hvala lepa.
1,Hvala.
17,"Ponovno moram povedati, da smo mi predlog tega zakona dobili in uvrstili na dnevni red že julija."
5,Še gospod Tomše je prijavljen.
9,Ali lahko repliko gospod minister in potem naprej diskusija?
17,Glede na število prijavljenih in glede na dogovor z zborom občin bomo po tej repliki dali odmor.
24,"Ne bi prišel na oder in razlagal proračuna za leto 1993, če bi hotel zavajati - potem bi bil tiho in ne bi nič povedal."
54,"Drugič, to, da je ta Vlada, katere član sem, renomirala proračun že julija, kaže očitno njeno željo, da ureja to proračunsko področje, ki je bilo pred tem na tak način urejeno, da bi pripeljalo do proračunskega deficita (o katerem smo že govorili in vam ga lahko potrdim) okrog 40 do 50 milijard na leto."
35,"Se pravi, ta Vlada ne trdi, da je ta zdajšnja situacija odlična, trdi pa, da se jo da z ustreznimi ukrepi, med katerimi so tudi zakoni, ki jih predlagamo, urediti in seveda potem tudi kontrolirati."
29,"To pa, da bo slovensko gospodarstvo dinamično rastlo in da bo nam osebni in družbeni standard dinamično rastel realno, nihče ne more trditi, ker osnove za take trditve ni."
39,"Moje omenjanje dveh zakonov, ki jih obravnavate, za katere sem sedaj na nek posreden način obtožen, da z njimi izsiljujem, ali pritiskam na poslance, je bila samo, da vam povem samo približno, kaj to kvantifikativno pomeni, kaj pomeni sprejetje."
11,"Jaz pa nisem rekel, da sem proti ali za tak zakon."
22,"Moram pa kot finančni minister opozoriti tiste, ki bodo morali financirati take zakone oziroma sprejem takih zakonov, da vedo, o čem razpravljajo."
37,"Samo povedal sem: Vlada je točno povedala kaj misli, dovolj zgodaj je obravnavala ta predlog in je povedala, da predlaga, da se to začne uveljavljati z določenim letom; zdaj pa ne bom parafraziral, kaj smo tam rekli."
26,"Če se bo to začelo izvajati naslednje leto, pomeni to približno takšno fiskalno obremenitev, kot sem jo prej omenil - približno 11 milijard tolarjev za pol leta."
29,"Poleg tega smatram, da je odlaganje sprejema teh dveh zakonov, ki sta že eno leto v parlamentarni proceduri, direktno tisto, kar gospod Polajnar trdi, da je v bistvu zavajanje."
1,Zakaj?
39,"Zaradi tega, ker nereševanje tega problema vodi v to črno prihodnost, ki jo omenjate, direktno vodi v to črno prihodnost in je osnovni namen vsake Vlade, in ne samo te, da tako prihodnost onemogoči, kolikor je v njeni moči."
5,In mi to poskušamo narediti.
17,"Zaradi tega poskušamo narediti takšen proračun za naslednje leto, ki ne bo črn, ki bo pa vzdržljiv."
52,"Verjetno ga ne bo ta Vlada imela več priložnost izvajati, je pa naloga te Vlade in mene kot ministra za finance, da povem, kakšne so možnosti za izvajanje takega proračuna in kakšen tak proračun mora biti, če želi biti makroekonomski, če hočete, usklajen z nekaterimi osnovnimi cilji, ki jih ta država ima."
12,"To pa mislim, da je odgovornost - tako moja kot ministrstva in Vlade."
19,"In s takim predlogom bo Vlada prišla, jaz upam še pred to skupščino, kot predlogom proračuna za leto 1993."
18,"Kako bo ta proračun sprejet, kdaj, na kakšen način, si pa jaz danes tega ne morem dovoliti komentirati."
1,Hvala.
3,Sedaj odrejam odmor.
12,"Prosim, da poslanci pridejo v veliko dvorano na nadaljevanje seje Družbenopolitičnega zbora."
9,"Poslanci in poslanke, zamujamo že za 13, 14 minut."
4,"Predlagam, da preverimo navzočnost."
15,"Predlagam, da natanko čez 10 minut, to je 6 minut do 14.00, ponovno preverimo navzočnost."
18,"In sedaj povem - in prosim, da po klubih obvestite - če bomo nesklepčni, bomo prekinili delo zbora do srede."
19,"Nima smisla, da se nekateri tukaj gremo, kot da gre za našo eksistenčno zadevo, medtem ko drugi paradirajo okrog."
15,"Poslanci in poslanke, minilo je 11 minut od takrat, ko smo napovedali ponovno preverjanje navzočnosti."
7,"Prosim vse navzoče poslance, da potrdijo navzočnost."
2,Smo vsi.
6,"Ugotoviti moramo, da zbor ni sklepčen."
4,"Nadaljujemo v sredo, 18.11.1992."
19,"Torej, vsi trije zbori nadaljujejo v sredo, 18.11.1992. (Jaz sem napovedal pred eno minuto, da bomo preverjali navzočnost.) Hvala."
