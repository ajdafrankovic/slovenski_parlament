7,"Poslanke in poslanci, spoštovani gostje, cenjeni novinarji!"
22,"Pričenjam 5. sejo Zbora združenega dela Skupščine Republike Slovenije, ki sem jo sklical na podlagi 31. člena začasnega poslovnika Skupščine Republike Slovenije."
33,"Za današnjo 5. sejo se je opravičilo 5 poslancev, zdaj nas je tu že več kot 65, tako da smo dobro zastopani in trdno sem prepričan, da bodo ostali poslanci še tudi prišli."
10,"Najprej, tako kot je običajno pri vseh zasedanjih, nekaj obvestil."
32,"Najprej, na današnjo sejo so k posameznim točkam vabljeni predstavniki Izvršnega sveta, Predsedstva Republike Slovenije, Gospodarske zbornice, Narodne banke, Univerze v Ljubljani in v Mariboru ter še nekateri posamezniki, ki jih potrebujemo."
45,"Najprej prosim vse poslance in poslanke, da v skladu z našim sklepom že iz prve seje Zbora združenega dela, da pisno vložijo pobude, predloge in vprašanja in prav tako pisno vložite, če imate kakšne eventualene amandmaje, k posameznim točkam dnevnega reda, ko sprejemamo posamezne zakone."
25,"Pri pripravi pisnih pobud in amandmajev vam bo na razpolago strokovna služba v sobi 89, tako da tudi s pisanjem ne boste imeli nobenih težav."
31,"Kot na vsaki seji dosedaj vas moram ponovno prositi, da se zaradi magnetograma, avtorizacije magnetograma in tudi v vednost novinarjev pri razpravi najprej predstavite ali pa se pisno prijavite pred razpravo."
6,S tem bo delo močno olajšano.
31,"Še tehnično - verjetno bo tako, da ne bomo imeli prej odmora kot pred 13.30 uro, to se pravi, sedaj ste tu in bilo bi lepo, da bi do takrat tudi zdržali."
59,"Če bo sprejet dnevni red, tako kot ga bomo predlagali, pa bomo delali verjetno danes še tudi pozno popoldne, ker je dogovorjeno, če boste seveda sprejeli predloženi dnevni red, vprašanje gospodarjenja, pa pride gospod dr. Jože Mencinger ob 16.00 uri in bi potem bila lahko to praktično zadnja točka dnevnega reda, o kateri bi razpravljali pač do zaključka seje."
15,On bi pa lahko takrat bil od začetka do zaključka pri tej točki dnevnega reda.
8,"Tako vidite sami, kako bo danes potekalo delo."
16,"Danes ni nobenega skupnega zasedanja, ampak bo skupna seja jutri ob 10.00 uri v veliki dvorani."
18,"Ker gre jutri za zelo pomembne zadeve, vas že danes opozarjam, da morate vsi priti na to sejo."
28,"Potrebna je 2/3-ska večina, ne prisotnih, ampak vseh poslancev in zato vas še enkrat prosim in seveda apeliram na vas, da pridete jutri ob 10.00 uri na sejo."
5,Sedaj pa k dnevnemu redu.
6,Ima mogoče še kdo kakšno vprašanje?
7,Verjetno bomo sproti uredili še druge stvari.
30,"S pošiljko dne 20.9.1990 ste v vednost prejeli dodatne obrazložitve Izvršnega sveta Skupščine Republike Slovenije, k predlogu zakona o dopolnitvah zakona o začasni prepovedi sečnje v gozdovih v družbeni lastnini."
10,"Vi veste, da bo zbor občin o tem še razpravljal."
78,"Točki 3.a in b. v vašem dnevnem redu, ki ste ga prejeli z vabilom na današnjo sejo 3a. in b., bomo glede na določila v ustavnih amandmajih obravnavali na skupni seji, zato nista v dnevnem redu naše seje - to je 3.a in 3.b Gre za ustavni zakon za izvedbo ustavnega amandmaja 96. po Ustavi Republike Slovenije in predlog ustavnega zakona za izvedbo ustavnih amandmajev 96. in 97. k Ustavi Republike Slovenije na področju LO."
21,"To dvoje ne umikamo, ampak predstavljamo za jutrišnjo skupno sejo. 3.a in 3.b. To je dogovorjeno med vsemi zbori."
40,"Umaknili bi iz dnevnega reda točko 4., ker po odločanju o soglasju k zveznim zakonom, ki so bili sprejeti po uveljavitvi deklaracije o suverenosti države Republike Slovenije, vključeno v ustavni zakon za izvedbo ustavnega amandmaja 96. k Ustavi Republike Slovenije."
10,Pričenjam z razpravo v zvezi z umikom iz dnevnega reda.
3,Želi kdo razpravljati?
16,"Če ne želi nihče razpravljati, bi tu zaključil razpravo in bi glasovali o umiku te točke."
3,"Prosim, gospod Muren."
9,Ali smo sedaj zaključili z razpravo o dnevnem redu?
3,Bomo še razpravljali?
5,Predlagali bi razširitev dnevnega reda.
1,Lahko.
6,Sedaj gre le za četrto točko.
4,Ker bi sprejemali postopoma.
9,"Potem bi pa še ostalo, če nimate nič proti."
6,Sedaj gre za to 4. točko.
9,Ali lahko slišim obrazložitev za to predlagano skupno sejo.
12,"To je zajeto, tako kot sem že prej povedal, v Ustavnem zakonu."
8,"Tako, je bilo dogovorjeno tudi v okviru klubov."
15,"Najprej smo menili, da bi obravnavali vse ločeno po zborih in ločeno v zborih sprejeli."
23,"Sedaj je to prestavljeno in meni se zdi, da je tako tudi bolj prav, da bomo dejansko na skupnem zasedanju o tem odločali."
20,"Sicer pa lahko gospod Boštjan Kovačič kot predstavnik Ustavne komisije še kaj pove, če je potrebno, ker je tudi poročevalec."
10,"To je takšna vsebina, da moramo zaradi nje skupaj zasedati."
9,V bistvu pa se sama tehnika nič ne spremeni.
11,Gre za nekaj drugega kot če sprejemamo to na posameznih zborih.
7,Gospod Boštjan bi vi kaj zboru povedali?
2,Ni treba?
13,"Prosil bi vas, ker ni več razprave, da vidimo, koliko nas je prisotnih."
9,"Prosim, če pritisnete na tipko koliko nas je prisotnih."
2,Ugotovimo sklepčnost!
6,Kdo je za umik 4. točke?
3,Je kdo proti?
4,Se je kdo vzdržal?
7,Torej je z večino glasov to sprejeto.
39,"Novo bi pa bilo na dnevnem redu naslednje: Komisija za volitve, imenovanja in administrativne zadeve je predložila odloke o ustanovitvi, nalogah in sestavi še nekaterih delovnih teles in predlog odloka o določitvi števila sodnikov in sodnikov porotnikov rednih sodišč."
10,"Zato predlagam, da dnevni red razširimo tudi s to obravnavo."
9,To bi bila v bistvu 2. točka dnevnega reda.
3,Sedaj je ni.
8,Zato predlagam razširitev dnevnega reda s to točko.
4,Vi ste dobili gradivo.
18,"Mislim, da tu ne gre za tako presenetljive stvari in bi predlagal, da to uvrstimo v dnevni red."
3,Želi kdo razpravljati?
52,"Najprej gre za Komisijo za celovito preučitev okoliščin in posledic sodnega procesa proti četverici v Ljubljani, nadalje za Komisijo za proučitev okoliščin izgradnje Jedrske elektrarne Krško in posledic njenega obratovanja in za Komisijo Skupščine Republike Slovenije za vprašanja invalidov, medtem ko gre pri odloku o številu sodnikov in sodnikov porotnikov rednih sodišč."
8,"Mislim, da to lahko postavimo na dnevni red."
4,Želi še kdo razpravljati?
14,"Če ne, sprašujem kdo je za, da imamo tudi to točko na dnevnem redu."
3,Kdo je za?
3,Je kdo proti?
4,Se je kdo vzdržal?
7,"To se pravi, da je to sprejeto."
34,"Na predlog delegacije Skupščine Republike Slovenije v Zboru republik in pokrajin Skupščine SFRJ predlagam, da razširimo dnevni red s poročilom delegacije o poteku usklajevanja nekaterih aktov iz pristojnosti Zbora republik in pokrajin Skupščine SFRJ."
7,Želi v zvezi s tem kdo razpravljati?
14,"Jaz mislim, da je to celovito, da bi bilo treba o tem kaj povedati."
10,"Kdo je za to, da uvrstimo to na dnevni red?"
3,Je kdo proti?
4,Se je kdo vzdržal?
6,Torej tudi to z večino sprejeto.
17,Prejeli ste pobudo poslanca Franca Grašiča za razširitev dnevnega reda današnje seje z obravnavo poletnih rezultatov gospodarjenja.
10,To pobudo gospoda Grašiča je podprlo potem še nekaj poslancev.
12,"Predlagal bi, da bi tudi to točko sprejeli v naš dnevni red."
63,"Predlagam, da dnevni red razširimo s to točko in pri obravnavi same točke oblikujemo sklepe, da nam Izvršni svet Skupščine Republike Slovenije do naslednje seje, ker ne morejo danes tega narediti posreduje analizo gospodarjenja slovenskega gospodarstva za prvo polletje 1990, s predlogi ukrepov za saniranje posledic najbolj perečih problemov, tečaja dinarja, obrestnih mer, obremenitev gospodarstva, socialnega programa in ukrepov na področju družbenih dejavnosti."
5,To je kar 5 točk!
46,"Dogovor je, tako kot sem že prej dejal, da bi dr. Mencinger povedal nekaj uvodnih misli v zvezi s tem, mi imamo tudi stališča Gospodarske zbornice, ki jih boste prejeli razmnoženega in bi to točko dnevnega reda pač sprejeli in jo obravnavali okrog 16. ure popoldne."
6,Odpiram razpravo v zvezi s tem.
4,Je kdo proti temu?
9,Kdo je za vključitev te točke na dnevni red?
3,Je kdo proti?
4,Se je kdo vzdržal?
7,Torej je z večino glasov to sprejeto.
41,"Odbor za notranjo politiko Skupščine Republike Slovenije je na seji dne 18.9.1990, ob obravnavi predloga za izdajo Zakona o spremembi in dopolnitvi zakona o političnem združevanju s predlogom zakona, sprejel stališče, da se navedeni zakon uvrsti že na današnjo sejo zborov."
11,Mnenje Izvršnega sveta Skupščine Republike Slovenije ste prejeli danes na klop.
8,"Gre za kratek, a vseeno zelo pomemben tekst."
14,"Skupina delegatov, ki je predložila navedeni zakon predlaga, da ga obravnavamo po skrajšanem postopku."
10,To je na podlagi 312. člena Poslovnika Skupščine Republike Slovenije.
18,Tu gre za predlog za izdajo zakona o spremembi in dopolnitvi zakona o političnem združevanju s predlogom zakona.
5,Gre za italijansko narodno skupnost.
8,Verjetno je prav in včeraj smo predlog podprli.
3,Kdo želi razpravljati?
3,Prosim gospod Logar.
42,"Jaz bi predlagal, da predlagatelj zakona na kratko obrazloži za kaj gre in v čem je poudarek tega zakona in zakaj ga je potrebno sprejeti po skrajšanem postopku in prosim, da za vsak zakon po skrajšanem postopku predlagatelj na kratko razloži zakaj."
20,"In zato se mi zdi, da je to ena procedura, brez katere sploh ne more normalno delo v parlamentu potekati."
1,Hvala.
1,Hvala.
2,Še kdo?
5,Bi kdo od predlagateljev razložil?
8,"V tem primeru, zdaj trenutno nimamo tu predlagatelja."
6,Žal se je pač tako dogodilo.
14,"Mislim, da ga pa lahko brez nadaljnjega povabimo, ko bo predlog na dnevnem redu."
12,"Je pa res, da so se včeraj šefi klubov s predlogom strinjali."
35,"Vsi so se strinjali, da je prav, da ta zakon gre po hitrem postopku, ker so tu problemi financiranja dela italijanske skupnosti, ker gre za dvojno merilo, ali nastopajo kot občani ali kot politični dejavnik."
11,"Ker so nastopali tudi na volitvah, je njihov status treba urediti."
32,"Tako da se mi zdi, da je za njih zelo pomembno in da je prav, da se zlasti v našem zboru takoj opredelimo in da jim tudi pomagamo, da bodo lahko delali."
18,"Vas sprašujem, počakamo zdaj še na drugo razlago, ali gremo vseeno naprej po dnevnem redu in to sprejmemo?"
4,"Gospod Zlobec, kaj menite?"
1,Lahko?
10,"Kdo je za to, da to damo na dnevni red?"
3,Je kdo proti?
4,Se je kdo vzdržal?
13,"Torej smo to sprejeli in še glasujmo, če lahko to po hitrem postopku?"
4,Kdo je za to?
3,Je kdo proti?
4,Se je kdo vzdržal?
11,Torej je tudi to z večino sprejeto in lahko gremo naprej.
19,Te spremembe sem predlagal v imenu tudi usklajenih predlogov še včeraj na sestanku vodstva skupščine s predstavniki klubov strank.
9,Sedaj pa še kdo želi kakšno razširitev dnevnega reda?
2,Gospod Muren.
57,"V imenu poslancev kluba Demos predlagam sledečo razširitev dnevnega reda: glede na sklep kluba poslancev Demosa, 26.9.1990, o potrebnosti izdaje začasnega zakona o moratoriju statusnih sprememb do sprejetja novega zakona o lastninjenju, ki je v tezah že pripravljen, predlagamo, da se na dnevni red jutrišnje seje uvrsti tudi obravnava začasnega zakona o moratoriju statusnih sprememb družbene lastnine."
19,"Zakon bo pripravil Izvršni svet, kot je bilo s strani gospoda Lojzeta Janka in gospoda Jožeta Mencingerja že dogovorjeno."
63,"Obrazložitev je pa sledeča: družbena lastnina je zelo ogrožena, ker slišimo vsak dan kako jo privatizirajo na divje načine in kradejo na vseh koncih in ker je ta zakon že v pripravi, bo pa še nekaj časa trajalo, da bo sprejet, smatramo, da je nujno, da se sprejme zakon o začasnem moratoriju statusnih sprememb prav iz razlogov, da se to družbeno lastnino zaščiti."
1,Hvala.
6,V zvezi s tem odpiram razpravo.
1,Prosim.
5,"Karel Vukovič, 10. volilna enota."
30,"Moram reči, da me je še sedaj sram, če se spomnim, kako smo argumentirano sprejeli zakon o moratoriju prepovedi sečnje v gozdovih, kako smo to potem tudi na hitro popravljali."
11,"In mislim, da je tudi ta predlog o moratoriju zelo vprašljiv."
8,Jaz bi mogoče samo nekaj argumentov tu izpostavil.
26,"Prvi argument je ta, da je to tako resna zadeva, da je potrebno ustrezno argumentirano, v rednem postopku, obravnavati zakonodajo, ki naj urejuje lastninjenje družbene lastnine."
21,"In mislim, da bi moralo imeti, glede na našo usmeritev na tržno gospodarstvo, to področje določeno prednost pri delu Izvršnega sveta."
33,"Mi poslanci Zbora združenega dela smo že večkrat opozorili Izvršni svet, da je gospodarstvo tudi pogoj za suverenost in samostojnost ter neodvisnost Slovenije in da moramo gospodarski problematiki dati ustrezno pozornost in prioriteto."
28,"In če Izvršni svet ima pripravljen osnutek tega zakona, zakaj potem to ne gre v redno proceduro, z ustreznim materialom in z ustreznim postopkom skozi komisije pri skupščini."
20,"Ne pa, da bomo danes ali jutri spet po nekem hitrem postopku sprejeli moratorij, ki ima lahko izredno težke posledice."
13,"Druga zadeva: jaz ne vem, zakaj po posameznih ekscesnih pojavih delamo neke zaključke."
16,"Jaz sem danes slišal in tudi že tako mimogrede, da se tu dela nek velik kriminal."
7,"Prosim, da predlagatelj konkretizira te kriminalne pojave."
17,"Jaz se zavedam, da lastninjenje pomeni prevzemanje lastnine in to je lahko z moralnega vidika vedno vprašljivo."
17,"Ali je to sedaj kriminal ali ni kriminal, je treba pa, jasno, drugače te posamezne zadeve argumentirati."
13,"In zadnja zadeva: mi se moramo zavedati, v kakšnih težavah so gospodarske organizacije."
42,"In mnoge so v stečaju, se lahko rešimo samo na ta način, da pride svež denar, skozi takšne ali drugačne oblike lastninjenja in druga zadeva, da na ta način pride tudi do drugega, bolj kvalitetnega upravljanja in s tem povezano racionalizacijo poslovanja."
21,"In sedaj, če bomo tu dali moratorij in bomo nekaj mesecev čakali, da bomo prišli do zakona, so lahko posledice katastrofalne."
10,"Mi v gospodarstvu, bi rekel, takšnega moratorija ne moremo sprejeti."
58,"Zato, da zaključim, predlagam, da se pospeši sprejem tega zakona, vendar po proceduri, ki je za to potrebna, predvsem z odgovornostjo samega Izvršnega sveta in da v tem prehodnem obdobju, dokler sprejem tega zakona po normalnem postopku, dvofaznem, ni sprejet, raje zavežemo Izvršni svet, da v teh večjih primerih, če se že dogaja to lastninjenje, sprejme neko kontrolo."
16,Na takšen ali drugačen način ali on direktno ali skozi agencijo za prestrukturiranje in tako naprej.
26,"Nikakor pa nisem, še enkrat poudarjam, za to, da spet po hitrem postopku, na tako pomembnem, resnem področju sprejemamo moratorij, ki ima lahko zelo težke posledice."
3,"Hvala, gospod Vidovič."
1,Prosim.
24,"Tudi sam se pridružujem predgovorniku, namreč v tem smislu, da kakor se hitro odločamo za eno skrajnost, se ne bi smeli tudi za drugo."
19,"Izgleda da je ta zakon nihajnega efekta pri nas prišel v navado, torej da so nam samo skrajnosti simpatične."
10,"Vprašanje, ki zadeva ta predlog, moramo videti iz dveh vidikov."
16,"Eno so statusne spremembe same po sebi in najmanj kar je, teh ne bi smeli ovirati."
12,"Drugi del, dostikrat sta povezana, vendarle ne vedno, pa je sprememba lastništva."
13,"Tako, da če je kaj problematično, gre verjetno samo za področje spremembe lastništva."
52,"Sam se pridružujem ideji, da verjetno je bila zadeva premalo proučena v tem smislu, da smo dopustili tudi kakšne nepravilnosti, to pa zaradi tega, ker Vlada bi morala, če smo slutili, da lahko pride do nepravilnosti, vzpostaviti tudi kakšen kontrolni mehanizem, torej neko ali ocenjevanje pod ingerenco Vlade ali pa neko superkontrolo."
4,"Tako, da če zaključim."
55,"Tudi jaz s sklepom predlagam, da to ne gre na dnevni red, ampak, da se pospeši z izdelavo variante, v kateri bo tudi možna kontrola oziroma s katero se bomo zoperstavili nepravilnostim, po drugi strani pa, če take nepravilnosti so, naj se prinesejo na dan, naj se argumentirajo in naj se jim stopi na pot."
2,Hvala lepa.
7,"Besedo ima dr. Pučko, podpredsednik Gospodarske zbornice."
35,"Jaz bi v zvezi s tem rad rekel naslednje, da smo mi na upravnem odboru Gospodarske zbornice Slovenije ta teden razpravljali o prenehanju veljavnosti nekaterih zveznih zakonov, med drugim tudi o zakonu o družbenem kapitalu."
42,"V tej razpravi je bilo ocenjeno in ocena sprejeta, da bi bilo izredno škodljivo zaustaviti gospodarske procese, v katerih smo, sprejemati kakršenkoli moratorij na te procesa, v katerih smo, ker enostavno gospodarsko življenje nekaj takega, nenaravnega zaustavljanja gospodarskega življenja procesov ne prenese."
19,"Iz tega vidika se mi zdi, da je tudi ta predlog o moratoriju na statusne spremembe, gledano gospodarsko, nesprejemljiv."
14,"Seveda, s tem se povezuje potem tudi vprašanje sprejemanja moratorija na te lastninske transformacije."
24,"Tudi tu mi mislimo in ponovno se bom oglasil najbrž, ko bomo govorili jutri o teh vprašanjih, mislimo, da ne bi kazalo sprejemati moratorija."
39,"Ampak, če je že potrebno iskati rešitev, ne vem ali preko republiške agencije za prestrukturiranje ali preko Vlade, bom rekel, na nek način, te procese, v tem vmesnem obdobju, dokler republiške zakonodaje po redni poti ne dobimo, usmerjamo, vodimo."
21,"Zato, da zaključim, je stališče zbornice, da takega moratorija, kot se tu predlaga, sprejetega po hitrem postopku ne bi kazalo podpreti."
1,Hvala.
4,Besedo ima gospod Grašič.
3,Zelo na kratko.
24,"Podpora predlogom, ki so bili sedajle povedani, da prav gotovo niso utemeljeni razlogi za tak postopek na tem področju, razlog pa predvsem enega navajam."
27,"V sedanji situaciji je gospodarstvo v pretežnem delu podkapitalizirano in to, kar je danes na tem področju urejeno, nam odpira neko, sicer skromno možnost pridobitve dodatnega kapitala."
20,"Takega ne bi bilo za zavreti, strinjam pa se seveda, da bi bilo potrebno določene stvari urediti v smislu kontrole."
80,"In drugo kar sem še hotel reči, ko smo na seji Odbora za splošne gospodarske zadeve Skupščine Republike Slovenije obravnavali predvsem tri zvezne zakone, ki naj bi veljali v celoti, ali delno ali naj ne bi veljali za slovenski prostor, zakon o zbornici, o podjetju in družbenem kapitalu, stvar je s tem povezana, smo tudi iz teh in še nekaterih drugih razlogov in argumentov sprejeli sklep, v materialu ga tudi imate, da bi ti zakoni veljali tudi v slovenskem prostoru."
17,To je razlog zaradi katerega ne bi mogel podpreti predloga o uvrstitvi te točke na dnevni red.
3,Hvala gospod Grašič.
4,Še kdo želi razpravljati?
4,Besedo ima gospod Muren.
13,"Strinjam se, da je Izvršni svet v zamudi s sprejetjem zakona o lastninjenju."
47,"Vendarle, če smo imeli to družbeno lastnino toliko let, jo bomo imeli lahko še en mesec ali pa dva, in ni potrebno, da jo na hitro, divje privatiziramo, ker v tem času ne bomo zbrali toliko kapitala, da bi s tem dosegli kakšne bistvene spremembe v gospodarstvu."
10,"Zato sodim, da mora biti ta zakon pod nujno sprejet."
15,"Oškodovani pa bodo samo tisti, ki so imeli namen sedajle krasti, pošteni ljudje pa ne!"
5,To so sedaj hude besede.
4,Besedo ima gospod Moge.
20,"Kadarkoli stopam za ta oder mislim, da sem tudi dolžan, da me drugi poslušajo in da do njih spoštljivo ravnam."
8,Rekel pa bi naslednje sedajle ob takšnih razpravah.
9,In to ni bila prva s strani našega poslanca.
6,"Pridno obrekuj, vedno se nekaj prime."
24,"Ta stari nauk mislim deplasiranja določenih kategorij bi bil po mojem mnenju za nas in v tem obdobju, ko gremo v tretje tisočletje, nesprejemljiv."
32,"To se pravi, takšna obtoževanja, ki nimajo za seboj trdnih dokazov, naj bi po mojem skromnem mnenju tukaj izginila iz tega in naj bi se res pogovarjali zato, da bi boljše živeli."
1,Hvala.
5,"Hvala, besedo ima gospod Aksentijević."
19,"Če je res tisto, kar nam je povedal gospod predlagatelj, da se dela težki kriminal, če je to res?"
29,"Vprašam, ali je to poziv vsem tatovom, da začnejo krasti, ali je to znak, da naša pravna država Slovenija nima organov pregona in da oni sploh nič ne delajo."
36,"Zdi se mi, in sem mnenja, da pravna država Slovenija obstoja, da ima svoje organe in da ti organi morajo preganjati tiste, ki ropajo in strinjam se s predhodnikom, da brez argumentov nima smisla nekoga obtoževati."
35,"Imam en argument gospod predsednik, tukaj je, čestitam vodstvu skupščine, ker je dalo nove naprave za glasovanje, mislim da niso le boljše in bolj učinkovite, ampak so učinkovite tudi za kontrolo, kako sem jaz glasoval."
33,"To se pravi, to vpliva na mojo svobodo odločanja in prosim, jaz sem sam ukinil to lučko, ki mi omejuje svobodo in bom glasoval po svoji volji, ampak, da me nihče ne kontrolira."
10,"Prosim, da med odmorom te lučke poberete, jaz jo nosim."
1,Hvala.
17,"Sedajle bi človek lahko bil hudoben in bi rekel, da te lučke svetijo tu že nekaj desetletij."
43,"Da se prav razumemo, to ni bilo sedaj montirano, to je bilo prej, je pa verjetno prav opozorjeno, zanimivo pa je, da ni bilo to že prej opozorjeno, saj mi imamo sedaj 5. sejo, res pa je, da smo prvič v tem prostoru."
4,Vzemimo to na znanje.
21,"Prosim, da se vrnemo k predlogu gospoda Murna. 6 vas je sedaj tu razpravljalo proti predlogu, gospod Muren vztraja pri njem."
5,Ima še kdo kakšno mnenje?
4,Mogoče od strani predlagateljev?
3,Je še kdo?
6,Tu vas je kar precej podpisanih.
5,Vprašal sem s strani predlagateljev.
1,Ni?
5,"Gospod Bizjak, je še potrebno?"
9,"Jaz predlagam, da glasujemo, tako kot je pač običaj."
22,"Sprašujem, kdo je za predlog gospoda Murna, da se postavi na dnevni red zakon o moratoriju, tako kot ga je on predlagal."
3,Kdo je za?
3,Je kdo proti?
4,Se je kdo vzdržal?
6,"Torej kot vidite, predlog ni sprejet."
9,Še kakšen predlog v zvezi z razširitvijo dnevnega reda?
3,"Prosim, gospod Šter."
34,"Mogoče bi mogel počakati, da bi bile vse točke za razširitev dnevnega reda, ker jaz predlagam, po pooblastilu predlagateljev, točke uvrščene na dnevni red pod št. 8, prelagam razpravo o deklaraciji o narodni spravi."
4,"Prelagam, poudarjam, ne umikam."
3,"Ne umika, prelaga."
15,"Odpiram v zvezi s predlogom gospoda Andreja Štera, da prelaga 8. točko dnevnega reda razprave."
6,"Gre za preložitev, saj razumemo slovensko."
7,"Preložil, bomo imeli enkrat drugič, ne danes."
9,"Nekaj drugega pa je, če umaknete iz dnevnega reda."
12,"Mislim, da je prav tisto, kar ste vi povedali, da preložite točko."
9,"Po pooblastilu predlagateljev predlaga, da razpravo o deklaraciji prelaga."
8,Kdo je za preložitev te točke dnevnega reda?
3,Je kdo proti?
4,Se je kdo vzdržal?
17,Torej je predlog gospoda Andreja Štera sprejet in imamo na tak način eno točko dnevnega reda manj.
7,Še kaj v zvezi z dnevnim redom?
1,Prosim.
37,"Klub poslancev koalicije Demos je na današnji seji sprejel naslednjo PROTESTNO IZJAVO, ki bi jo želel javno prebrati: ""Poslanci Republike Slovenije, člani poslanskega kluba koalicije Demos najostreje protestiramo proti preganjanju in zapiranju legalno izvoljenih delegatov kosovske skupščine."
33,"Kot popolnoma nesprejemljivo ocenjujemo v tej zvezi tudi ravnanje Predsedstva SFRJ in ZIS-a, ki v bistvu podpirata represivne ukrepe srbskih oblasti in jih tako pravzaprav podžigata k nadaljnjemu kršenju človekovih pravic na Kosovu."
55,"Od vseh organov oblasti v Sloveniji zahtevamo, naj na območju Republike Slovenije zaščitijo vse delegate kosovske skupščine, ki potujejo skozi Slovenijo ali začasno bivajo na območju Slovenije in da razčistijo vsak primer morebitne smrti ali kakršnegakoli incidenta v zvezi z njimi v Sloveniji ter o rezultatu preiskav ustrezno obvestijo slovensko in svetovno javnost."" Hvala lepa."
14,"Lahko bi to po sprejemu dnevnega reda slišali, je pa prav, da tudi zdaj."
7,Želi kdo v zvezi s tem razpravljati?
8,"Jaz mislim, da ste razumeli, za kaj gre."
3,Prav je tudi.
18,"Mi se bomo verjetno o teh stvareh jutri še tudi več pogovarjali, ko bomo imeli tudi našo izjavo."
7,Želi kdo v zvezi s tem razpravljati?
10,Sedaj bi vas vprašal ali sprejmemo in potrdimo to izjavo?
1,Kdo?
1,Prosim.
49,"Nimam nič proti predlogu, nisem proti predlogu, da se to uvrsti v dnevni red, bi pa prosil, če lahko dobimo v pisni obliki, pa da takrat prediskutiramo in se odločimo, ker takšne deklaracije, če so samo prebrane, nam kakšna misel uide oziroma beseda, in včasih lahko pride nepravilno besedilo."
11,"Tako da mislim, da bi to malo poglobljeno sprejeli oziroma obravnavali."
2,Hvala lepa.
6,"Gospod Jože, bi vi še kaj?"
4,Še enkrat Jože Berlec.
10,Ta predlog potem razširja veljavnost in vrednost te protestne izjave.
11,"Poudaril sem, da je to protestna izjava klubov poslancev koalicije Demos."
25,"Če smatrate, da bi to sprejeli na dnevni red in to potem podprli vsi poslanci tega našega zbora, potem to točko razširjam v tem smislu."
2,Hvala lepa.
5,Še kdo kakšno drugo mnenje?
12,"Imamo jo v okviru točke ""pobude"" in jo potem lahko sprejme zbor."
3,Ste za to?
6,"Jaz mislim, da se to razume."
6,Nekatere tehnične stvari ni potrebno ponavljati.
8,"Kdo je za to, da sprejmemo to pobudo?"
3,Je kdo proti?
4,Se je kdo vzdržal?
8,"Jaz mislim, da je to zelo v redu."
1,Hvala.
7,Še kaj v zvezi z dnevnim redom?
14,"Ker če ne, bi dal sedaj tako prečiščen in dopolnjen dnevni red na glasovanje."
62,"Vi ste prejeli napisan dnevni red, danes in v tem današnjem je seveda vse to, kar smo sprejeli, tudi napisano, zabeleženo s potekom vseh točk dnevnega reda, razen to, da mi iz bivšega, to se pravi dnevnega reda umikamo oziroma predlagamo 7. točko dnevnega reda, to je eno in da bi imeli pri pobudah tudi to, kar je sedaj gospod Berlec povedal."
23,"Vprašanje gospodarstva je še vedno pod točko 9. Zato vas prosim, da jo bomo premikali s časom in bomo ostale točke prej obravnavali."
12,"Kdo je za sprejem takšnega dnevnega reda, ki ga imate pred seboj?"
3,Je kdo proti?
4,Se je kdo vzdržal?
8,Torej je dnevni red z večino glasov sprejet.
22,"Jaz ga vam nisem prebiral, ker imamo dogovor, da vseh 21. točk dnevnega reda, ker smo pismeni, verjetno ni treba ponovno brati."
11,Pričenjam s 1. TOČKO DNEVNEGA REDA - ODOBRITEV ZAPISNIKA 4. SEJE ZBORA.
4,Osnutek zapisnika ste prejeli.
26,"Prejeli ste tudi osnutek k obravnavi strogo zaupnega gradiva na 4. seji in vas sprašujem, ali predlaga kdo kakšne spremembe ali dopolnitve na oba osnutka zapisnikov?"
4,"Ugotavljam, da ni razprave."
10,Kdo je za sprejem obeh zapisnikov tako kot sta predložena?
3,Je kdo proti?
4,Se je kdo vzdržal?
7,Oba osnutka zapisnikov sta z večino sprejeta.
31,"Prehajamo na 2. TOČKO DNEVNEGA REDA - PREDLOGI ODLOKOV O USTANOVITVI, NALOGAH IN SESTAVI NEKATERIH DELOVNIH TELES SKUPŠČINE REPUBLIKE SLOVENIJE IN PREDLOG ODLOKA O DOLOČITVI ŠTEVILA SODNIKOV IN SODNIKOV POROTNIKOV REDNIH SODIŠČ."
87,"K tej točki ste prejeli: predlog odloka o ustanovitvi, nalogah, sestavi in številu članov Komisije za celovito proučitev okoliščin in posledic sodnega procesa proti četverici v Ljubljani, predlog odloka o ustanovitvi, nalogah, sestavi in število članov Komisije za proučitev okoliščin izgradnje Jedrske elektrarne Krško in posledic njenega obratovanja, predlog odloka o ustanovitvi, nalogah, sestavi in številu članov Komisije Skupščine Republike Slovenije za vprašanja invalidov in predlog Odloka o določitvi števila sodnikov in sodnikov porotnikov rednih sodišč, ki jih je pripravila Komisija za volitve, imenovanja in administrativne zadeve."
5,Poročevalec komisije je Andrej Šter.
5,Želi morda povedati nekaj stavkov.
5,"Če ni potrebno, odpiram razpravo."
3,Kdo želi razpravljati?
12,"Če ne želi nihče več razpravljati, zaključujem razpravo in prehajamo na glasovanje."
13,"Sprašujem vas, ali lahko glasujemo o prvih treh odlokih skupaj, ali moramo ločeno."
7,"Kdo je za to, da glasujemo skupaj?"
40,"Mogoče zveni nenavadno, da ravno jaz prihajam s tem predlogom, ampak vsi iz prakse vemo, da imamo komisij in odborov že toliko, da popolnoma onemogočajo normalno delo poslancev, ker je vsak poslanec povprečno v treh ali štirih komisijah in odborih."
40,"Moje osebno mnenje je, da je treba že dosedanje komisije in odbore bistveno skrčiti, zmanjšati njihovo število, povezati delo različnih komisij, ki se pokrivajo v eno komisijo in mislim, da je komisija o vzrokih in proučitvi procesa proti četverici odveč."
44,"Sem absolutno za to, da se proces proti četverici pripelje do konca, da prouči ozadje, ampak mislim, da obstaja kar nekaj komisij in odborov, v okviru katerih bi bilo lahko to delo popolnoma mirno izpeljano, in ne vidim nobene potrebe, da ustanavljamo novo komisijo."
32,"Saj pravim, da ne bi to izpadlo kot moj osebni primer, ponavljam, da bom tudi sprožil pobudo, da se zmanjša že sicer neskončno število obstoječih komisij in to iz povsem praktičnih razlogov."
55,"Samo poglejte, ko so komisije komaj začele delati, kakšne težave so že pri takšnih banalnih stvareh, kot je sklicevanje komisij, zaradi časa. zato bi predlagal, da te komisije niti ne ustanovimo, pač pa da sprejmemo sklep, da se ustrezne komisije zadolžijo, ali ena komisija ali več, da izpelje to preiskavo v ozadju procesa proti četverici."
4,Besedo ima gospod Šter.
23,"Veseli me, da so tudi tukaj vsaj vsebinsko zelo podobni argumenti bili prinešeni, kot je bila razprava na Komisiji za volitve in imenovanja."
54,"Na naši komisiji smo ugotovili, da to telo ni pristojno, da samo presoja o utemeljenosti ali neutemeljenosti ali pa o prevelikem ali pa o premajhnem številu teles naše skupščine in bilo je podano stališče, da je za to pristojna medstrankarska volja, torej dogovor med posameznimi klubi poslancev, pri teh dogovorih pa jaz ne sodelujem."
25,"Bilo pa je tudi povedano, da je bilo načelno stališče ob začetku funkcioniranja naše skupščine, da bo načelno ugodeno prav vsaki zahtevi za oblikovanje komisije."
10,Toliko lahko povzamem razpravo na Komisiji za volitve in imenovanja.
45,"Če kdo, potem ta komisija dobro pozna težave o katerih je govoril moj predhodnik, saj jih mora pravzaprav na prvi stopnji reševati in kolikor sem obveščen, da neki dogovori, da mogoče o združevanju komisij, ki imajo podobne, sorodne ali pa celo identične kompetence, že potekajo."
52,"Konec koncev je treba računati, dobro, jaz sem bil eksponiran kot poslanec z največ funkcijami, moram reči, da se za nobeno od njih nisem potegoval, ampak tudi drugi, vsaj zelo redkega poznam, ki nima vsaj nekaj več ali manj zelo odgovornih funkcij in mislim, da je treba tukaj narediti eno radikalno racionalizacijo."
1,Hvala.
1,Hvala.
4,Še kdo želi razpravljati?
22,"Mi smo sedajle pričeli z razpravo o širšem kompleksu, o katerem smo tudi rekli, da bi naj jeseni bila bolj temeljita ocena."
29,"Mislim pa, da mora oceno mnoštva teh komisij in odborov pripraviti predvsem tisti organ, ki te organe in telesa predlaga, to je Komisija za volitve, imenovanja in administrativne zadeve."
53,"Prav bi bilo, jaz sem takšno stališče tudi zastopal že poleti, da naj se vse odvije, tako kot nekateri zainteresirani predlagajo, ker na kraju krajev gre za nekatere pozitivne poteze, ampak da dejansko zahtevamo od komisije, da naj do naslednje seje, ki bo sredi oktobra, ali pa konec oktobra, pripravi poročilo o tem."
38,"Tudi s tem, kar je gospod Andrej zdaj na kraju povedal, glede funkcij, ki jih imajo posamezniki, da bo potrebno nekatere razbremeniti in kar je seveda najbolj pomembno nekatere komisije združiti in na tak način poenostaviti celotno delo."
40,"Ampak mislim, da danes ni ta tema v ospredju, prišla bo na dnevni red, ker mi moramo to oceniti, saj nekatera že zelo dobro funkcionirajo, nekaj pa je takšnih komisij, da sta prišla mogoče dva ali pa celo samo trije."
12,Tako da se bo tudi samo po sebi marsikaj razčistilo in izčistilo.
19,"Jaz bi vseeno predlagal, če bi se opredelili, če bi vseeno sprejeli te tri odloke o teh treh komisijah."
6,Je mogoče še kdo načelno proti?
4,Jaz razumem tudi to.
19,"Predlagal bi, tu pa tam ima mogoče predsedujoči to možnost, da bi dejansko glasovali o vseh treh odlokih sočasno."
8,Lahko v zvezi s tem vseeno zaključim razpravo?
14,"Predlagal bi, kdo je za sprejem teh treh odlokov, skupaj, tako kot so predlagani?"
3,Kdo je za?
3,Je kdo proti?
4,Se je kdo vzdržal?
9,"Torej, so ti trije odloki sprejeti z večino glasov."
13,Na glasovanje dajem predlog odloka o številu sodnikov in sodnikov porotnikov rednih sodišč.
10,Ima v zvezi s tem kdo kakšno mnenje in stališče?
5,Kdo je za sprejem odloka?
3,Je kdo proti?
4,Se je kdo vzdržal?
13,"Hvala, torej je tudi ta odlok sprejet in druga točka dnevnega reda zaključena."
15,3. TOČKA DNEVNEGA REDA - PREDLOG USTAVNIH AMANDMAJEV OD 96 DO 98 K USTAVI REPUBLIKE SLOVENIJE.
17,"K tej točki ste prejeli osnutek amandmajev, objavljeni so bili v Poročevalcu št. 13 z dne 2.8.1990."
31,"Poročilo Komisije za ustavna vprašanja s predlogom ustavnih amandmajev, ki ga pa komisija nadomešča s poročilom in z novim predlogom ustavnih amandmajev, ki ste ga pa vsi prejeli danes na klop."
15,In pa poročilo Komisije za ustavna vprašanja k predlogu in pobudam za spremembo Ustave Republike.
6,"Se pravi, dve stvari sta istočasno."
18,Poročevalec Komisije za ustavna vprašanja na našem zboru je Boštjan Kovačič in bi ga prosil za kratko obrazložitev.
2,Vseeno prosim.
17,"Gospod Boštjan, kakorkoli, poslanci so prejeli to poročilo danes na klop in jim je treba nekaj povedati."
1,Pridite.
37,"Jaz bi samo povedal v zvezi s tem poročilom, to sta teksta dveh sej komisij in sicer 7. in 8. seje, 7. vemo da je bila 18., kot je iz tega razvidno, 8. pa teden dni pozneje."
62,"Mi smo na tej seji obravnavali vse te pripombe, ki so prišle iz različnih koncev, naj povem, da je z nami na tej komisiji sedela tudi delovna skupina, ki je strokovno pretehtala in pač rezultat tega je, da se je na koncu v tem večstrankarskem glasovanju na tej seji komisije, da je ta predlog ustavnih amandmajev takšen kot smo dobili, pred nami."
27,"Jaz bi predlagal, da se pač na osnovi diskusije oziroma vprašanj, eventualno meni postavi vprašanja, ne pa, da jaz to prečitam, kar nam je pač bilo dano."
3,"Dobro, v redu."
6,Slišali ste predlog poslanca gospoda Kovačiča.
2,Odpiram razpravo.
16,"Gre za tri amandmaje, 96, 97 in 98, tako kot jih imate na tem papirju zapisane."
22,"O njih je bilo že veliko razprave, ko smo imeli še osnutek, tudi vmes, so izredno pomembni, ni mi treba posebej govoriti."
4,In kdo želi razpravljati?
4,Ne želi nihče razpravljati?
10,"Ja, jaz vas ne bom silil, to ni nobene potrebe."
5,Mogoče še predstavnik Izvršnega sveta?
3,Tudi ni treba.
1,Dobro.
12,"Imate 97 in 98 amandma v papirju, ki ste ga danes prejeli."
6,Ali ni to za skupno sejo?
11,"Amandmaji, ne ustavni zakon, ki je potem izpeljanka iz vsega tega."
19,"Mi moramo, gospod Zlobec, sprejeti ustavne amandmaje 96, 97 in 98 z 2/3 večino, tako kot je po poslovniku."
23,"Na podlagi tega pa lahko potem jutri sprejmemo ustavni zakon, v katerega bo zajeto vse tisto, o čemer smo se pogovarjali, za izvedbo."
7,"Gospod Pavle, je treba še kaj povedati?"
3,Sem prav povedal.
2,"Ja, dobro."
4,"Če ni, ni treba."
3,"Prosim, gospod Aksentijević."
10,"Aksentijević, delegat zaposlenih v oboroženih silah na teritoriju Republike Slovenije."
6,"Gospod predsednik, spoštovane kolegice in kolegi."
71,"Sprejeli smo brez diskusije ta naš zapisnik o prejšnji seji, v kateri smo dobesedno na strani 23, točka 2 zapisali, sprejeli sledeči stavek: ""Izvršni svet Republike Slovenije"", oprostite, moram to prebrati, ""na osnovi teh programskih usmeritev pripravi program z ustrezno konkretizacijo in operacionalizacijo do drugega zasedanja zborov Skupščine Republike Slovenije v septembru 1990 leta, pri tem naj upošteva predloge, pripombe in usmeritve iz razprave, posebej pa naj posveti pozornost naslednjim vprašanjem."
5,Prva pozornost ali prva preambula:
34,"Glede na razpravo o samostojnosti Republike oziroma konfederacije je treba razdelati scenarij, kaj to pomeni za slovensko gospodarstvo v celoti in za posamezna področja tudi z vidika vpetosti slovenskega gospodarstva v jugoslovanski gospodarski prostor""."
13,"Tega kot poslanec nisem dobil od zveznega, to je od našega Izvršnega sveta."
57,"To so bili dolžni, da nas obvestijo, kaj to pomeni za nas na slovenskem prostoru, če bomo to naredili, kar nam je po tem nesrečnem scenariju, strogo zaupnem, bilo predočeno, kar se zdaj v teh zakonskih amandmajih, pa potem v Ustavnem zakonu, kar bomo izvajali na območju Republike Slovenije, to je na območju Socialistične Federativne Republike Jugoslavije."
13,"Ker tega nimam, res mislim, da bi bila vsaka razprava o tem odveč."
25,"Kajti, ker tega nimamo, imamo samo tisti scenarij kaj bo, če bo politično, če bo vojaško in tako naprej, konkretno gospodarsko kaj bo, tega nimam."
17,"Zato predlagam, da dobimo to, da potem začnemo to razpravo kaj bomo delali po teh ustavnih amandmajih."
1,Hvala.
5,"Hvala, še kdo želi razpravljati?"
35,"Ja, če ne želi več nihče razpravljati, predlog gospoda Aksentijevića bo verjetno vsaj deloma dobil tudi svoj odgovor v popoldanskem času, ker se bomo verjetno po povezavi s problemi slovenskega gospodarstva srečevali s tem vprašanjem."
8,"Še v zvezi s samimi amandmaji, kdo, kaj."
25,"Tu ste videli tudi v poročilu, če ste ga prebrali, v tem petem odstavku poročila piše, da bo na podlagi teh amandmajev sprejemanje vsega drugače."
7,Zdaj pa seveda to še ni tako.
5,Zdaj imamo še na zboru.
10,"Če ni, bi zaključili razpravo in bi prešli na glasovanje."
6,Glasovali bi ločeno o vsakem amandmaju.
15,"Za amandmaje, vi veste, moramo imeti 2/3 večino in to ne prisotnih, ampak vseh poslancev."
5,To pa je koliko? 54.
17,"In vas najprej sprašujem, ker gre za pomembno zadevo, koliko nas je prisotnih? 64 nas je prisotnih."
10,Kdo je za sprejem 96 amandmaja k Ustavi Republike Slovenije?
3,Je kdo proti?
4,Se je kdo vzdržal?
11,Z večino glasov je amandma 96 k Ustavi Republike Slovenije sprejet.
2,Amandma 97.
6,Kdo je za sprejem amandmaja 97?
0,.
3,Je kdo proti?
4,Se je kdo vzdržal?
13,Torej je tudi amandma 8 k Ustavi Republike Slovenije z večino glasov sprejet.
4,In še amandma 98.
5,Kdo je za amandma 98?
3,Je kdo proti?
4,Se je kdo vzdržal?
7,Torej je amandma 98 z večino sprejet.
9,Tako so vsi trije amandmaji z večino glasov sprejeti.
20,Ob tej točki ste prejeli tudi poročilo Komisije za ustavna vprašanja k predlogu in pobudam za spremembo Ustave Republike Slovenije.
45,"Komisija je ugotovila, da bi novi predlogi za spremembo republiške ustave, glede na predviden postopek sprejemanja, časovno sovpadali s postopkom sprejemanja nove ustave, ki ga je Skupščina Republike Slovenije že začela s sprejemom predloga Predsedstva Republike Slovenije za začetek postopka za sprejem Ustave Republike Slovenije."
21,"Komisija za ustavna vprašanja zato predlaga zborom, da ne sprejmejo nobenega novega predloga za začetek postopka za sprejem Ustave Republike Slovenije."
19,"Komisija za ustavna vprašanja zato predlaga zborom, da ne sprejmejo nobenega novega predloga za začetek spreminjanja Ustave Republike Slovenije."
7,"Zato predlagam zboru, da sprejmemo naslednji sklep:"
33,"""Zbor se strinja s predlogom komisije za ustavna vprašanja da se zaradi postopka sprejemanja nove ustave Republike Slovenije ne sprejme nobenega predloga, da se začne postopek za spremembo sedaj veljavne Ustave Republike Slovenije."
25,"Zbor predlaga Ustavni komisiji Skupščine Republike Slovenije, da vse utemeljene predloge in pobude za spremembo Ustave Republike Slovenije upošteva ob sprejemanju nove Ustave Republike Slovenije""."
6,Želi kdo o tem sklepu razpravljati?
24,"Vi sami veste, slišali ste, kakšen naj bi bil potek, da bi čimprej prišli do nove ustave in je takšen sklep tudi zelo umesten."
5,Želi kdo razpravljati o tem?
14,"Če ne želi kdo razpravljati, kdo je za tak predlagan sklep, da se sprejme?"
3,Kdo je za?
3,Je kdo proti?
4,Se je kdo vzdržal?
7,Torej je ta sklep z večino sprejet.
9,4. TOČKA DNEVNEGA REDA - POD A) AMANDMAJI 49. - 73.
12,K USTAVI SFRJ IN USTAVNI ZAKON ZA IZVEDBO AMANDMAJEV OD 49. - 73.
3,K USTAVI SFRJ.
15,"Gradivo je obravnaval Zvezni zbor Skupščine SFR Jugoslavije, amandmaje in ustavni zakon ste prejeli vsi."
11,Amandmaje in ustavi zakon so obravnavala pristojna delovna telesa naše skupščine.
18,"Komisija za ustavna vprašanja je v svojem poročilu predlagala sklep, ki naj bi ga po razpravi tudi sprejeli."
15,"V zvezi s tem, bi poročevalec komisije za ustavna vprašanja gospod Boštjan Kovačič kaj povedal?"
5,Mogoče še predstavnik Izvršnega sveta?
2,Je potrebno?
2,Pričenjam razpravo.
3,Kdo želi razpravljati?
15,Če ne želi nihče več razpravljati bi zaključil to razpravo in bi predlagal naslednji sklep.
5,Predlog ste prejeli na mizo.
5,Prav je da ga preberem:
25,"""Skupščina Republike Slovenije ne more odločati o soglasju k amandmaju 49. - 73. k Ustavi SFRJ, ker predlog amandmajev ni določen v skladu z Ustavo SFRJ."
7,"S tem sklepom se seznani Skupščina SFRJ."""
4,Sem sodi tudi obrazložitev.
49,"V skladu s 401. členom Ustave SFRJ določi Zvezni zbor Skupščine SFRJ predlog amandmajev, potem ko dobi mnenja vseh republik in avtonomnih pokrajin k osnutku amandmajev. ker skupščina SAP Kosovo v Zveznem zboru SFRJ ni mogla posredovati predloga Zveznemu zboru, ta ni bil določen v skladu z Ustavo SFRJ."
9,Zato Skupščina Republike Slovenije o njem ne more odločati.
52,"Skupščina Republike Slovenije izraža prepričanje, da se z odložitvijo odločanja o amandmajih k Ustavi SFRJ ne ovira uveljavljanje političnega pluralizma, svobodnih večstrankarskih volitev, uveljavljanja svoboščine in pravic človeka in državljana ter sproščanje gospodarskih pobud v Jugoslaviji, kar dokazujeta Republika Slovenija in Hrvaška, ki sta že uveljavili oziroma uveljavljata spremembe na teh področjih."
5,Kdo je za takšen sklep?
3,Je kdo proti?
4,Se je kdo vzdržal?
8,Torej je z večino glasov to tudi sprejeto.
8,"Sedaj pa še glede ustavnega amandmaja, ustavnega zakona."
22,"Glede na sprejeti sklep, ki smo ga sedaj sprejeli, ugotavljam, da je obravnava Ustavnega zakona za izvedbo amandmajev k Ustavi SFRJ brezpredmetna."
4,Se strinjate s tem?
4,Moramo glasovati o tem?
8,S tem smo zaključili 4. točko dnevnega reda.
13,5. TOČKA DNEVNEGA REDA - PREDLOG ZAKONA O USTANOVITVI VISOKE PRAVNE ŠOLE V MARIBORU.
31,"Predlog zakona je v obravnavo predložil Izvršni svet Skupščine Republike Slovenije, predlog zakona so obravnavala tudi pristojna delovna telesa, svoje mnenje je dal tudi Odbor za visoko šolstvo in to pozitivno."
6,K predlogu ni bilo nobenega amandmaja.
16,"Prisotni so tudi vabljeni predstavnik Izvršnega sveta gospod Bizjak in predstavniki Univerze, obeh, Maribora in Ljubljane."
3,Želi kdo razpravljati?
4,Ne želi nihče razpravljati.
10,"Pozitivna mnenja so in mislim, da bi zaključili to razpravo."
7,Veliko razprave smo imeli ob obravnavi osnutka.
6,Kdo je za sprejem predlaganega zakona?
0,.
3,Je kdo proti?
4,Se je kdo vzdržal?
16,Torej je v našem zboru Zakon o ustanovitvi visoke pravne šole z veliko večino glasov sprejet.
21,6. TOČKA DNEVNEGA REDA - PREDLOG ZA IZDAJO ZAKONA O POSPEŠEVANJU RAZVOJA MANJ RAZVITIH OBČIN IN DEMOGRAFSKO OGROŽENIH OBMOČIJ V REPUBLIKI SLOVENIJI.
13,Predlog za izdajo zakona je v obravnavo predložil Izvršni svet Skupščine Republike Slovenije.
15,"Predlog za izdajo zakona so obravnavala tudi pristojna delovna telesa, ki so predložila podrobna poročila."
24,"Veliko je tudi mnenj in stališč iz občin, na tak način, da je v zvezi s tem gradiva kar iz dneva v dan več."
21,"Predstavnik Izvršnega sveta k tej točki je gospod Andrej Briški, namestnik republiškega sekretarja za družbeno planiranje in bi mogoče kaj povedal."
2,Je potrebno?
9,Kdo drug iz Izvršnega sveta v zvezi s tem?
3,Kdo želi razpravljati?
3,"Prosim, gospod Jakič."
13,Rad bi vam prebral stališča ZSMS - Liberalne stranke do predloga za izdajo zakona.
47,"Predlagani zakon sicer prinaša pomembne novosti, med katerimi je npr. več kazalcev nerazvitosti, prinaša tudi nov pojem demografske ogroženosti in je med drugim tudi prvi normalni zakon, ki nam ga Izvršni svet v novi skupščini predlaga v začetni fazi, to je v fazi predloga za izdajo zakona."
43,"Po drugi strani pa ta predlog za izdajo zakona ne prinaša nič novega, saj je vezan na staro, sedanjo upravno-administrativno ureditev, npr. na občine kot družbenopolitične skupnosti, o čemer govori že sam naslov zakona in kot drugo, uvaja popolno centralizacijo odločanja v republiki."
34,"V Sloveniji pa pričakujemo novo Ustavo, po kateri bodo občine postale manjše upravne enote, enote lokalne samouprave in po katerih se bodo zagotovo pojavile regije kot v vmesne upravne enote med občino in republiko."
9,S tem pa bo uvedena tudi možnost decentralizacije odločanja.
12,Tako rekoč zanemarjeno območje po tem zakonu obsega skoraj do polovice Slovenije.
17,"Prepričani smo, da bo razvojno politiko za tako veliko območje težko kvalitetno voditi iz enega samega centra."
37,"Tej polovici Slovenije pa je treba dodati še področje z zastarano, zasoplo industrijo, kot je npr. Zasavje in, če se že pogovarjamo o splošnem zakonu o regionalnem razvoju, bi bilo prav, da vanj vnesemo tudi taka območja."
57,"Če gledamo iz tega zornega kota, in po naše bi morali, potemtakem predlogu za izdajo manjka še veliko stvari in v mnogočem bo ta zakon odvisen tudi od vzporednega spreminjanja sistemskih zakonov in ustave, tako da se nam lahko zgodi, da bomo v primeru hitenja spet lahko spreminjali ta zakon, morda celo prej kot v enem letu."
34,"Sedanji sistem pospeševanja manj razvitih območij v Sloveniji ni dober, vendar se je s prenehanjem plačevanja prispevka v sklad federacije, na katerega je bil vezan tudi slovenski sistem pospeševanja manj razvitih, ustavil še ta."
43,"Zato menimo, da je v tem trenutku pomembneje od hitrega sprejetja tega zakona to, da se do konca leta zagotovi, in po potrebi tudi še v prvem delu naslednjega leta, izvajanje sedanjega zakona, novi zakon pa naj se v tem času temeljito pripravi."
12,Na konkretne teze v predloženem tekstu pa ima ZSMS - LS naslednje pripombe:
23,Med kazalci nerazvitosti v poglavju o temeljnih načelih nista ustrezna delež zaposlenih v celotnem številu prebivalstva in vrednost aktivnih osnovnih sredstev na prebivalca.
34,"Slednji kazalec naj se povsem briše, ker ni realen kazalec razvitosti, prvi pa naj se spremeni v dele socialno in pokojninsko zavarovanih v celotnem številu prebivalstva, saj bi tako ustrezneje prikazali število aktivnih oseb."
27,"Isto velja za drugo tezo zakonskega teksta; naj se črta oblika spodbujanja manj razvitih, kot sledi, z ukrepi socialnega varstva, varstvo mater in otrok, štipendiranja, pokojninsko-invalidsko zavarovanje."
21,"Namreč socialno varstvo naj bo enakomerno in enakopravno namenjeno vsem državljanom, nerazvite regije pa naj imajo posebne ukrepe za spodbujanje razvoja."
50,"V 9. tezi naj se črta drugi odstavek, variantni dodatek, saj naložbe v objekte in opremo v gospodarstvu niso edine produktivne naložbe, v četrtem odstavku 9. teze pa naj se upošteva prvo, nevariantno različico premij, ki pa naj bo korigirana z dejanskimi stroški investicije oziroma naj bo od njih soodvisna."
30,"Pač pa, da ne bo pomote; predlog za izdajo zakona jasno podpiramo, potrebno pa je za sprejem tega zakona zagotoviti najdaljši možni čas ter vključitev vseh predstavnikov iz ogroženih območij."
2,Hvala lepa.
3,"Hvala, gospa Osterman."
37,"V občini Ptuj, od koder prihajam, podpiramo predlog za izdajo tega zakona, vendar pa bi ga radi drugače oblikovali, ga celo drugače poimenovali in ga postavili na drugačna izhodišča oziroma zakon naj bi izhajal iz drugačnih izhodišč."
46,"Razmišljanja tečejo tako, da bi pravzaprav naj v Sloveniji bila ugotovljena manj razvita območja, ni pa pomembno, katera občina je; če izhajamo iz tega, da so Haloze v šestih občinah, potem je zelo težko govoriti, da je zaradi tega ena občina ali pa vseh 6 nerazvitih."
18,"Zato tudi te postavitve, ki so v zakonu, ne ustrezajo temu, kako na problematiko gledamo v občini Ptuj."
31,"Če izhajamo iz tega, da bomo v Sloveniji ta nerazvita območja, ki bi ponudila svoje programe, potem se odločimo, da programe, ki jih bomo sprejeli, sprejmemo kot slovenske, kot integralne projekte."
15,"Sredstva bi se zbirala, ne zajemala in naj bi se vlagala v programe oziroma projekte."
22,"S tem bi namreč tudi te, ki bi ta sredstva dobili, zavezali k večji odgovornosti, kako se bodo ta sredstva dejansko vlagala."
11,Predlagamo diferencirani pristop glede višine sredstev kot načina in obdobja vračanja.
15,"Poleg tega izrecno želimo v občini Ptuj, da bi lahko sodelovali pri nastajanju tega zakona."
20,"Če mi dovolite, bi na kratko prebrala ta tekst, ki bi ga potem tudi oddala in ga ponujamo v razpravo."
24,"Se pravi, v občini Ptuj ocenjujemo, da je potrebno pripraviti povsem nova izhodišča za izdajo zakona o pospeševanju razvoja manj razvitih in demografsko ogroženih."
43,"Teze za izdajo zakona o pospeševanju razvoja manj razvitih in demografsko ogroženih območij v Sloveniji ponovno temeljijo na preživelih principih zajemanja in razdeljevanja akumulacije in na elementih, ki tem principom sledijo, to so normativizem in tudi birokratski odnosi oziroma odločanja o teh sredstvih."
21,"Teze tega zakona se pravzaprav bistveno ne razlikujejo od tez v zakonih iz Uradnega lista iz leta 75, 80 in 88."
22,"Zato predlagamo: novi naslov tega zakona, ki naj bi se glasil ""Zakon o revitalizaciji demografsko ogroženih območij"", kamor sodijo tudi obmejna območja."
30,"Na teh območjih še živijo Slovenci in najbrž je naš interes, da tam tudi ostanejo in smatramo torej ta del ravno tako integralni del, ki bi jih zajemal ta zakon."
11,"Integralne razvojne projekte moramo zasnovati, izdelati in voditi na republiški ravni."
17,"Dostikrat namreč v teh okoljih ni denarja za raziskave in za projekte, zato potem projektov sploh ni."
7,Ostali projekti pa morajo zadoščati tem pogojem.
32,"Integralni razvojni projekti morajo vključevati infrastrukturo, gospodarsko in družbeno dejavnost v družbeni ali zasebni lastnini in razvijati predvsem tiste potenciale, ki so značilni za ta območja ali pa so tem območjem skladni."
6,Opreti se moramo na domače nosilce.
19,"Financiranje gospodarskih projektov naj temelji na vračljivih sredstvih, ki jih zagotavlja država z diferencirano obrestno mero ter dobo vračanja."
19,"Tu naj v ilustracijo kaj hočemo s tem še reči povem, da so nekatera območja pač verjetno nacionalno pomembna."
22,"Recimo Haloze, ki imajo tako zemljo, kjer se pridelujejo vina, ki spadajo v prvi razred in to v prvih 5% te kvalitete."
11,"To je nekaj takega, kar je verjetno lahko tudi identiteta Slovenije."
1,Hvala.
19,"Samo še to, imamo tudi pripombe na posamezne teze, vendar jih ne bi brala, ker je naš koncept drugačen."
8,"Jih pa oddam, da se lahko potem uporabijo."
2,Gospod Sekereš.
8,"Vaše pismo smo tudi dobili, tako da imamo."
5,Pa bi vseeno nekaj povedali.
19,Mi imamo pripombe na predlog Zakona o pospeševanju razvoja manj razvitih občin in demografsko ogroženih območij v Republiki Sloveniji.
4,Oddali smo jih pismeno.
10,Jaz bi samo rad na drugi strani konkretne pripombe prebral.
14,"Namreč pri 2. tezi predlagamo, da imajo pri ugotavljanju nerazvitosti največji vpliv naslednji kriteriji."
31,"Ti so štirje: družbeni proizvod na prebivalca, delež zaposlenih v celotnem številu prebivalstva, stopnja razvitosti gospodarske infrastrukture in nivo kvalifikacijske strukture zaposlenih in nivo deleža študentov na višjih in visokih šolah."
23,"Drugi kazalniki bi morali imeti manjši vpliv na ugotavljanje stopnje nerazvitosti, saj so navedeni kazalniki najbolj pomembni glede perspektiv oziroma možnosti nadaljnjega razvoja."
17,"Menimo, da kriteriji doseganja 50% družbenega proizvoda na prebivalca glede na povprečje Republike Slovenije, da je prezahteven."
16,"Širše družbene pomoči so potrebna tudi območja, ki zaostajajo za republiškim povprečjem za več kot 25%."
10,Mejna vrednost tega kazalnika bi morala torej biti okoli 75%.
10,"Tako, tisto v drugih tezah, tretjo varianto, da bi črtali."
65,"Prav tako bi rad prebral poročilo Komisije za narodnosti, ki je tudi, mislim, na tej komisiji smo tudi pregledali ta zakon in po razpravi je Komisija za narodnosti sprejela v zvezi z navedenim predlogom za izdajo zakona stališče, da s posebnim zakonom ni mogoče celovito urejati vseh vprašanj, ki se nanašajo na problematiko o narodnosti, temveč je potrebno urejati posamezna vprašanja s posameznimi konkretnimi zakoni."
21,"Prav v zvezi s tem predlogom pa je komisija opozorila tudi na načela avtohtonosti, ki se z demografsko ogroženostjo narodnosti izničuje."
31,"Komisija za narodnosti ugotavlja, da je celovita poselitev z madžarsko narodnostjo na demografsko ogroženem in hkrati manj razvitem območju in iz česar je potrebno potegniti sklep, da je ogrožena madžarska narodnost."
33,"Ugotavljam, drugič, da tudi na območju, kjer avtohtono živi italijanska narodnost, potekajo procesi, ki sicer niso pripeljali do nerazvitosti oziroma demografske ogroženosti, so pa povzročili absolutni in relativni padec deleža pripadnikov italijanske narodnosti."
26,"Pa tudi spremembe v načinu življenja, izkoreninjenje nekega načina življenja narodnosti, kar kaže upoštevati in v bistvu to velja tudi za madžarsko in seveda italijansko narodnost."
25,V zvezi s predlogom za izdajo zakona o pospeševanju razvoja manj razvitih občin in demografsko ogroženih območij v Republiki Sloveniji ima komisija naslednje konkretne predloge.
31,"Nadaljnji razvoj po mnenju komisije ne bi smel spremeniti narodnostne poselitve na prizadetem območju, misli se na industrijski razvoj, ki prinaša narodnostno mešanemu območju razseljevanje narodnosti, preseljevanje na narodnostno mešano območje."
48,"Komisija meni, da bi bilo potrebno dopolniti šesto tezo, tako da bi za drugim odstavkom 6. teze dodali naslednje besedilo: ""kadar se manj razvito ali demografsko ogroženo območje prikriva z območjem, kjer živi narodnost, je potrebno v dogovoru z njo oblikovati posebne kriterije in načine za pospeševanje razvoja""."
1,Hvala.
4,Saj to imamo tudi.
6,"Prosim, gospod Pučko, predstavnik Gospodarske zbornice."
1,Spoštovani!
13,Rad bi vas seznanil s stališči Gospodarske zbornice do predloga za izdajo zakona.
18,"Vi ste to pismeno dobili, ampak šele danes na mizo, zato je prav, da nekaj o tem rečem."
49,"Mi ocenjujemo, da je dosedanji sistem pospeševanja skladnejšega regionalnega razvoja Slovenije omogočal sicer razvoj manj razvitih območij ter pomagal k razreševanju razlik med posameznimi območji preko olajšav pri investicijah glede na prispevek za Sklad federacije za razvoj manj razvitih republik in pokrajin, ki so znašale med 66 in 50%."
26,"Zakon je tako praktično ponujal podjetjem neomejeno možnost preusmerjanja za Sklad federacije namenjenih sredstev od leta 1988 dalje do višine 0,6% dohodka in amortizacije družbenega sektorja."
18,Na ta način je bil postopek za uveljavitev olajšav in pospeševanja investiranja na slovensko nerazvitih področjih sila zapleten.
11,Povzročal je celo vrsto težav pri zapiranju finančnih konstrukcij za investicije.
21,"To se je še posebej odražalo pri investicijah z večjim številom sovlagateljev, zato se je postopek priprav in investiranja izredno podaljševal."
5,Zaposloval je veliko število ljudi.
26,"Omogočal je vrsto nepravilnosti pri združevanju sredstev in nenazadnje dopuščal tudi možnost za različne manipulacije, kot so prelivanje denarja nazaj tistemu, ki ga je dal ipd."
40,"Sistem je tudi omogočal, da so se pospeševale investicije v obmestnih središčih ter da se je iz teh sredstev tudi investiralo tudi v objekte, ki za slovenski prostor niso bili majhni na področju mejnih krajevnih skupnosti ali manj razvitih območij."
46,"Dosedanji sistem je glede na to, kar sem rekel, možno oceniti kot neustrezen, saj ni omogočal dosege zastavljenega cilja, čeprav je bil pri tem storjen določen napredek in so se razlike v razvoju zmanjševale, vendar pa je efekt vloženih sredstev po naši oceni bil daleč premajhen."
40,"Zaradi tega je Gospodarska zbornica že večkrat opozarjala na nujnost spremembe tega sistema ter tudi ponujala konkretne predloge za bolj selektiven sistem pospeševanja gospodarskega razvoja, ob upoštevanju možnosti, ki jih daje spremenjen gospodarski sistem ter spremenjena vloga podjetij in držav."
26,"Zato v tem trenutku mi v Gospodarski zbornici podpiramo predlog, da se izdela nov zakon o pospeševanju manj razvitih območij, ki mora slediti prej omenjenim ciljem."
21,"Ob ponujenih tezah za novi zakon pa vendarle mislimo, da do nekaterih rešitev v njih kaže biti kritičen, oziroma jim nasprotovati."
32,"Prvič, ponujene teze po naši oceni še vse preveč ohranjajo dosedanji sistem pospeševanja razvoja manj razvitih območij. predvsem premalo upoštevajo najavljeno spremembo na področju davčne zakonodaje in sploh javne porabe v Sloveniji."
28,"Zato predlagamo, da bi v okviru teh sprememb pospeševanja razvoja manj razvitih področij v Sloveniji reševali to vprašanje prvenstveno, kot z osnovnim pristopom, preko olajšav pri obdavčevanju podjetij."
28,"Kot dodatno finančno podporo pa potem seveda za nove investicije kaže predvideti, da se daje določene subvencije, določena finančna podpora, ki se zagotavlja iz rednih virov republiškega proračuna."
45,"Zato ne podpiramo dodatnega zbiranja, kot predvidevajo teze, pa tudi ne podpiramo tega zbiranja v višini 0,9% oziroma ob upoštevanju sredstev za razvojne programe verjetno kar v višini 1% od dohodka in amortizacije, ker ocenjujemo, da bi bilo to absolutno preveliko breme za slovensko gospodarstvo."
105,"Menimo, da bi seveda ob bistvenem skrčenju teritorija, ki je deležen pospeševalnih ukrepov, oziroma, ki bo deležen pospeševalnih ukrepov, zadostovala sredstva, ki ustrezajo višini 0,6% od navedene osnove, pri tem pa seveda mislimo, da se je treba zelo jasno zmeniti, da mi ne bomo teh sredstev pobirali na način, kot smo jih pobirali doslej: kot samostojen prispevek oziroma samostojni davek od samostojne davčne osnove amortizacije plus dohodek, ampak seveda mora to biti sestavni del proračuna in se morajo ta sredstva natekati v proračun preko tistih, verjetno dveh davkov ali dveh davčnih osnov, ki jih bo nov davčni sistem v Sloveniji pri teh direktnih davkih imel."
29,"Drugič menimo, da v tezah ni dovolj opredeljeno, da morajo prispevek plačevati vsi nosilci gospodarskih dejavnosti tako družbene, zasebne, fizične in pravne osebe, torej vsi, ki so lahko investitor."
24,"Ravno tako bi v zakonu morali opredeliti namen teh sredstev, po našem mnenju prvenstveno za ustanavljanje novih podjetij, drobnega gospodarstva, seveda obeh lastninskih sektorjev."
45,"Tretjič, kriteriji za določitev nerazvitih občin so po našem mnenju zelo vprašljivi glede na to, da po sedaj znanih podatkih pogoje za nerazvitost izpolnjuje samo občina Lenart, nasprotno pa po podatkih za demografsko ogrožena območja izpolnjuje kar 44% površine republike, da kandidira za take subvencije."
38,"V kolikor se uveljavijo ti kriteriji, bi to torej pomenilo znatno povečanje obsega teritorija, ki je deležen posebnih ugodnosti, kar bi to nujno zahtevalo tudi višja sredstva, kot smo jih dosedaj namenjali za te namene po naši oceni."
22,"Zato menimo, da je nujno, ko se bo v naslednjih fazah pripravljal predlog zakona te kriterije za demografsko ogrožena področja bistveno poostriti."
27,"Naš predlog tu je, da bi se morda kazalo le nasloniti v večji meri na tiste kriterije, ki smo jih sicer v preteklosti že oblikovali, jih opredelili."
21,To so predvsem kriteriji za hribovita območja in območja z omejenimi dejavniki in iskati v tej smeri rešitev za to vprašanje.
8,To so ta naša osnovna stališča do tez.
2,Hvala lepa.
3,"Hvala, gospod Ban."
7,V načelu podpiram sprejem zakona o nerazvitih.
17,"Rešpektiram seveda vrsto pripomb, ki jih je predložila zbornica in tudi drugi in v zvezi s tem."
13,"Seveda se mi enako kot mnogim postavljajo predvsem tri osnovna vprašanja, zelo praktična."
29,"Prvo mislim, da je treba zelo realno oceniti, kako bomo v praksi realizirali in hitreje razvili nerazvita območja, če izhajamo iz predpostavke, da je 45 ali 44% Slovenije nerazvite."
29,"Zdi se mi, da bo to neučinkovito, da bomo sicer majhna sredstva razdrobili in bomo v naslednjem obdobju naslavljali seveda mi na sebe kritiko, zakaj nismo bili bolj uspešni."
35,"Drugo mislim, da je absolutno bolj natančno treba dogovoriti vire, to kar je zdajle že predgovornik rekel, ker mislim, da bomo predpisovali nove stopnje in prispevke in zbirali in obremenjevali gospodarstvo, to nikamor ne gre."
20,"Zato se mi zdi, da je potrebno zelo jasno opredeliti vire financiranja in zbiranja sredstev v sklad za razvoj nerazvitih."
12,"Da bomo videli odkod zdaj številka, pojavljala se je številka 900 milijonov."
25,"Ali, recimo, ena milijarda konvertibilnih dinarjev, odkod, kdaj, v kakšnem časovnem zaporedju se bo ona zbirala v celotnem programu, ki je pri vsem tem predviden."
13,"In tretje, mislim, da je treba zelo odgovorno reči, kaj z dosedanjimi programi."
37,"V Sloveniji imamo vrsto objektov, ki so obstali pri izgradnji in predstavljajo takšno ali drugačno škodo, od tiste velike jame, ki jo srečaš in vidiš v Dravogradu, do hotela v Lenartu in tako dalje in tako naprej."
31,"Rečeno je bilo, ko sem to vprašanje postavil na enem od odborov, da nekaj možnosti je še, ampak so te minimalne za letošnje leto in ta prehod je vendarle treba doreči."
20,"Jaz se ne strinjam s tistimi, ki pravijo, da se je s tega naslova delala sama škoda, po vzoru Kosova."
3,To ni res.
24,"Najbrž je v Sloveniji bilo veliko dobrih stvari narejenih, res pa je tudi, da je treba zelo odgovorno reči, kaj s tem zdaj je."
37,"In ali bomo uspeli vendarle v tem prehodnem obdobju, če gre za to, da naj bi do konca leta sprejeli ta zakon, kaj bomo v teh treh mesecih in kot bomo v tem prehodu zadevo vendarle razrešili."
1,Hvala.
3,"Hvala, gospod Ban."
3,Prosim gospod Bizjak.
33,"Skladnejši regionalni razvoj ni specifičen problem Slovenije, ampak je problem vsega sveta in v bolj razvitih območjih in deželah ga rešujejo uspešneje kot ga rešujejo v manj razvitih, kar velja tudi za nas."
38,"To se pravi, gre za to, da se predvsem z gospodarskimi vlaganji zagotovijo taki enakopravni odnosi do zaposlenih, do ljudi, da si lahko s svojim lastnim delom ustvarijo pogoje za eksistenco in pokrijejo tudi stroške za svojo nadgradnjo."
11,"Izhajam iz dejstva, da Slovenija niti z enim območjem ni puščava."
15,"Morda so nekoliko gorati predeli, ki pa se dajo zelo s pridom izkoristiti za turizem."
23,"V tem primeru ne gre za nobene socialne ali druge dajatve in kategorije, ampak gre za globoko gospodarsko logiko in za gospodarske naložbe."
43,"Se pravi, cilj je izkoristiti vse potenciale te dežele do maksimuma in tudi dosedaj nerazvita območja in ta po novi karti imajo teh potencialov dovolj, s tem da je seveda tu določena specifika, ker se kmetijska območja praviloma pokrivajo tudi z nerazvitimi območji."
16,"To se pravi, da je problem dosedanjega odnosa do kmetijstva tudi botroval stanju v kakršnem smo."
40,"Da ne bi nizal argumente, zakaj je sistem, kakršenkoli potreben, mislim, da sta ta dva dovolj in mislim, da je nujno, da nadaljujemo z nekim sistemom skladnejšega razvoja, se pravi pomoči, dopolnjevanja, predvsem pa pospeševanja gospodarskih naložb na ta območja."
18,"Logično, zakon ali pa teze in osnutek zakona izhaja iz prakse, ki se je v preteklosti že preverila."
40,"Mi smo že enkrat v preteklosti poskusili ukiniti to dejavnost na podlagi zahteve predvsem politikov - češ, zdaj ima pa že vsaka hiša televizor, pralni stroj, vsaka ne vem kaj in ta razvitost, mislim skladnejši razvoj, ni več kot sistem potreben."
40,"Vendar so se začele razlike - slučajno sem deloval pri Komisiji Izvršnega sveta za skladnejši razvoj - začele skokovito večati razlike, odpirati škarje, kar bi povzročilo lahko v končni fazi tudi socialne pretrese in onemogočilo optimalno izrabo naših resursov, naših prirodnih prednosti."
33,"Se pravi, tudi to govori o tem, da nek sistem mora biti in jasno kot beli dan je, da brez vsakih financ, z idejami, parolami, s trepljanjem po ramenih, sistem ne more funkcionirati."
23,"Mislim, da je ocena, da bi bilo potrebno za vzdrževanje nekega stanja teh 900 milijonov dinarjev, da to izhaja iz izkušenj iz preteklosti."
13,"Približno toliko je bilo potrebno, da so se učinkovito ukrepi v Sloveniji izvajali."
50,"In mislim, da iti v smer razbremenjevanja na ta način, da bi rekli: mi bomo sicer podpirali skladnejši razvoj, denarja pa žal nimamo, je tako, kot da bi - mislim nima smisla o tem govoriti - in bi samo sami sebe in ta območja ki pričakujejo ta sredstva na nek način varali."
21,"In zdaj - ali je osnova takšna kot je predlagano v zakonu, ali je možna druga osnova, to je gotovo stvar diskusije."
39,"Samo brez žrtev ne gre in brez denarja, pospeševanja, predvsem gospodarskega pospeševanja ne bo, ker možni investitorji iz centrov ne bodo šli niti vlagati niti prestavljati svojo proizvodnjo ali ustvarjati nove proizvodnje, če ne bodo za to imeli stimulacije."
55,"V svetu so poznane najrazličnejše oblike stimulacije, od beneficij pri obrestih, od ""cash"" denarja, od davčnih olajšav, kot je bilo omenjeno in vse ostalo in mislim, da bi v nadaljevanju obravnave zakona morali najti najbolj ustrezno, s tem, da bi predlagal, da se za orientacijo držimo tega zneska o katerem je bilo danes tudi govora."
47,"Samo še eno vprašanje: ker sem predstavnik turističnega gospodarstva, poslanec iz tega področja, bi rad opozoril, da je sedanji nered na tem področju, čeprav je Skupščina na eni zadnjih sej zadolžila ustrezne organe, Izvršni svet in ostale, da najde rešitev, povzročil hude probleme na področju turističnih naložb."
48,"Gospod Ban je omenil Dravograd, jaz moram omeniti Moravce, moram omeniti Atomske Toplice in še marsikatere, ki so v svojih finančnih konstrukcijah, na osnovi sklepov, ki so jim bili poslani, predvideli tudi ta sredstva, vendar ta sredstva sedaj ne dotekajo, ali dotekajo v zmanjšanem obsegu in tako dalje."
24,"In so resno ogrožene te naložbe, za katere pa mislim, da ni treba posebej utemeljevati, da so izrazito gospodarske naložbe in naložbe v turizem."
35,"Torej predlagam, da se tudi za letošnje leto najde nek sistem, da se vsaj ti sklepi, ki so bili izdani, realizirajo ali z nadaljevanjem tega, kot je bila praksa sedaj nekaj mesecev, do konca leta."
20,"To bi bila ena varianta, v skrajnem primeru pa druga varianta, da se za naslednje leto zagotovi nekoliko več denarja."
44,"Izvršni svet razpolaga s točnimi izračuni za koliko sklepov je bilo denarja, da se realizirajo najprej ti izdani sklepi in potem v skladu s sistemom, ki ga bomo v Skupščini sprejeli, nadaljuje normalno sofinanciranje ali pa bi rekel sovlaganje v skladnejši regionalni razvoj Slovenije."
33,"Jaz mislim, da je Skupščina pred sorazmerno veliko odgovornostjo, čeprav se ta problem vedno zapostavlja, pa že podatek, da 40% Slovenije zaostaja, seveda, ker so pač kriteriji za ocenjevanje tako postavljeni, veliko pove."
33,"Dejstvo pa je, da en del Slovenije in to v glavnem kmetijska območja, gospodarsko zelo zaostaja, ker je v končni fazi nacionalna škoda in mislim, da je zelo pomembno, da se sistem ohrani."
30,"Prav tako pa predlagam, da se tudi kot prehodne odločbe k temu zakonu ali kako drugače reši tudi tekoče financiranje investicij, ki so v letošnjem letu dobile sklep za sovlaganje."
2,Hvala lepa.
4,Še kdo želi razpravljati?
6,"Pogledam levo, desno, ni več razprave."
8,"Prosim, gospod Briški, Republiški sekretariat za družbeno planiranje."
6,"Gospod predsednik, spoštovane poslanke in poslanci."
27,"Najprej se opravičujem, da sem zamudil začetek te točke dnevnega reda, ker sem bil istočasno na Zboru občin, ki ima prav tako na dnevnem redu predlagani zakon."
29,"Jaz ne bi zdaj odgovarjal na celotno razpravo, ker bo Izvršni svet vse pobude, predloge pa tudi kritike upošteval pri pripravi osnutka zakona in pozneje seveda tudi predloga zakona."
24,"Dovolite pa mi, da bi omenil nekaj ključnih vprašanj, ki so se v dosedanji razpravi pokazala, pa so mogoče deloma posledica nerazumevanja predlaganega besedila."
30,"Najprej glede predlogov oziroma pobud Gospodarske zbornice Slovenije oziroma njenega upravnega odbora, posredno s tem pa tudi še nekaterih drugih razprav, ki so bile v okviru te točke dnevnega reda."
36,"Rad bi pojasnil, da je predlagani sistem ukrepov v predlogu za izdajo zakona konkretneje razdelan v tezah za osnutek prav zato, da bi delegati imeli boljšo informacijo kaj Izvršni svet namerava predlagati v samem osnutku zakona."
28,"Pri izbiri ukrepov so upoštevane izkušnje nekaterih najrazvitejših držav v Evropi s podobnimi vprašanji, s podobnimi naravnimi in drugimi značilnostmi teritorija, obmejnih območij, hribovitih območij in tako naprej."
22,Skušamo upoštevati te izkušnje in na tej osnovi spremeniti oziroma celo zamenjati dosedanji dokaj kompliciran pa verjetno tudi premalo učinkovit sistem pospeševanja.
12,"To je tudi temeljni razlog, da je Izvršni svet predlagal nov zakon."
14,"Star zakon še vedno velja, vendar naj bi bil odpravljen z uveljavitvijo predlaganega zakona."
24,"Rad bi pojasnil, da viri sredstev, ki jih predlagamo niso mišljeni kot obremenitev dohodka in amortizacije gospodarstva, niti ne samo družbenega sektorja tega gospodarstva."
44,"Primerjava z dohodkom in to je amortizacijo, je dana samo kot informacija, kaj predstavlja predlagani obseg sredstev 600 mio din za gospodarske spodbude oziroma 300 mio dinarjev za sofinanciranje t.i. lokalne infrastrukture kot nujnega pogoja za hitrejši razvoj zlasti demografsko ogroženih hribovitih območij."
28,"Izvršni svet predlaga, mislim, da je to iz predloga za izdajo zakona razvidno, da bi sredstva zagotavljali v okviru rednih virov proračuna ne pa s posebnimi namenskimi sredstvi."
25,Sredstva za te namene so vprašanje notranjega razporejanja sredstev v okviru globala republiškega proračuna pri vsakoletnem njegovem oblikovanju in tudi sprejemanju v sami republiški skupščini.
34,"V zvezi s tem bi rad povedal, da je s tem posredno upoštevana tudi razbremenitev gospodarstva, ker na ta način sodelujejo pri oblikovanju teh sredstev vsi, ki so zavezanci davkov oziroma posameznih prispevkov itn."
18,"Torej gre za porazdelitev bremen družbenega sektorja na celotno gospodarstvo in vse, ki ustvarjajo dohodek in na prebivalstvo."
10,"Vir republiškega proračuna je, kot veste, tudi prometni davek itn."
10,Noben davek ne bo namensko predpisan prav za ta namen.
15,"V osnutku zakona bomo skušali to jasneje definirati, da ne bi prišlo do nepravilnega tolmačenja."
47,"Strinjam se s tem, kar je dr. Pučko kot predstavnik Gospodarske zbornice Slovenije omenil, da je treba preveriti oziroma programsko bolj pregledati, za kakšne naložbe gre in strinjam se tudi s tem, da bi bil v prihodnje poudarek predvsem na drobnejši podjetniški aktivnosti oziroma na drobnih investicijah."
16,"Čeprav bodo ekonomsko upravičene nekatere večje, ki so še vedno prisotne na nekaterih od teh območij."
11,"Drugo vprašanje, ki sem se ga želel dotakniti, je vprašanje teritorija."
16,"Res je to, da je predlagani obseg manj razvitih in demografsko ogroženih območij, teritorialno gledano, velik."
6,Gre za 44% površine Republike Slovenije.
32,"Glede na pripombe, ki so bile izrečene s strani posameznih poslancev oziroma delegatov v odborih in komisijah pred današnjim zasedanjem pa tudi danes na tem zboru na kriterije, bi rad povedal naslednje:"
18,"Da smo vse kazalce, ki so predlagani, preverili s sodobnimi statistično-matematičnimi metodami in načini njihovega prikazovanja kot celote."
9,"Odločilen ni posamezni kazalec, ampak skupek vseh predlaganih kazalcev."
16,"Strinjam pa se s tem, da bi kazalo zaradi specifičnosti pridobivanja podatkov posamezne kazalce ponovno pregledati."
28,Pri nadaljnjem dograjevanju zakona oziroma pri pripravi osnutka zakona bomo dosledno spoštovali tudi zelo utemeljene pripombe oziroma pomisleke za posamezne kazalce in verjetno tudi kakšnega od kazalcev zamenjali.
16,"Preizkušali smo rezultate tudi na številnih drugih, vendar dajejo podoben teritorialni rezultat kot predlagani izbor kazalcev."
20,"Vendar bomo vse še enkrat preverili, da ne bi prišlo do kakršnihkoli krivic za posamezna območja oziroma za kakršnokoli pretiravanje."
37,"V zvezi s tem območjem bi rad povedal še naslednje: res je to 44% površine Slovenije, vendar na tej površini živi samo 18 do 19% prebivalstva Slovenije, se pravi, da so to že zelo redko poseljena območja."
10,Nekatera tudi po starostni strukturi prebivalstva že praktično demografsko odpisana.
61,"Če takoj ne posežemo z doslednimi pospeševalnimi ukrepi, se po ocenah oziroma demografskih projekcijah predvideva, da bi do konca leta 2005 ali pa najpozneje do leta 2010 nekatera območja v Sloveniji ostala popolnoma prazna in to zlasti na nekaterih obmejnih območjih in da se bo slovenski nacionalni prostor še nadalje skrčil, tako kot se je že tudi v daljšem zgodovinskem obdobju."
7,"Mislim pa, da tega ne smemo dopustiti."
25,"Ponekod gre že za prekinjanje poseljenega prostora na naši strani, mislim Republike Slovenije in pa narodno slovensko manjšino v sosedstvu, recimo v Beneški Sloveniji itn."
39,"Spreminja se tudi narodnostna sestava obmejnega prebivalstva tako preko lastninskih odnosov kot tudi sicer, tako da moramo tudi s tega vidika gledati na celotno problematiko nacionalnega obstoja Slovenije oziroma Slovencev, ne da bi preprečevali doseljevanje drugim v razumnih mejah."
24,"Z odseljevanjem prebivalstva cele pokrajine tudi propadajo, torej tudi tisti naravni potenciali, ki tam so, ki jih je možno ekonomsko pametno izkoriščati, ostajajo neizkoriščeni."
30,"Kvari se kulturni izgled, mislim, kulturna pokrajina, za katero se je naš človek v preteklih stoletjih trudil, da bi ostala poseljena, danes pa jo že zaraščajo neprimerne rastline, grmovje, itn."
13,"Neugodne težnje je treba ustaviti, kar pa seveda brez pospeševalnih ukrepov ne gre."
13,Glede obsega sredstev in odnosa do tega teritorija bi rad povedal še nekaj.
14,"Ta širok teritorij potrebuje zlasti ustrezen obseg sredstev, ki so predvidena za lokalno infrastrukturo."
17,"Infrastruktura je pogoj za obstoj prebivalstva, pa tudi za drobne gospodarske, zlasti kmetijske aktivnosti na teh območjih."
33,"Sredstva, ki so predvidena za gospodarske spodbude, pa bodo deloma usmerjena na širši teritorij, deloma pa na tista območja, kjer je bolj normalno, da se razvijajo učinkovitejši gospodarski obrati, podjetja in tako naprej."
38,"Glede na predlog, da naj bi namesto kriterijev za demografsko ogrožena območja upoštevali kriterije za določitev območij s težkimi pogoji za kmetijstvo, pa bi rad povedal, da imamo v predlogu za izdajo zakona in v tezah variantni dodatek."
6,To bi pomenilo dodatno povečanje teritorija.
12,"Razmišljamo torej tudi o tej varianti, in sicer kot dopolnitev osnovnega predloga."
58,"Predvidevamo, da naj bi tovrstna vprašanja hribovitih naselij v gospodarsko močnejših občinah reševali predvsem v sredinah teh občin oziroma v okviru medobčinskega sodelovanja in da naj bi se republiški pospeševalni ukrepi omejili predvsem na tista območja, kjer so že tudi občine kot celota gospodarsko manj sposobne oziroma izpod slovenskega povprečja oziroma, kot predlagamo v zakonu, izpod 90% povprečja."
34,"Bomo pa seveda tudi to vprašanje proučili v eni in drugi smeri: v smeri zmanjšanja teritorija kot tudi tiste predloge, ki se pojavljajo za še nadaljnjo razširitev teritorija, ki bi bil deležen predlaganih ukrepov."
30,"Glede tega, da je samo ena občina, ki izpolnjuje predlagane kazalce bi povedal, da so bile uporabljene razpoložljive vrednosti v času priprave tega predloga za izdajo zakona v sredini leta."
13,Do konca leta se bo stanje v nekaterih občinah v določeni meri korigiralo.
23,"Glede na tendence, ki jih poznamo, sta najbližje tej meji, sedaj jo rahlo presegata, dve občini, to sta Šentjur pri Celju in Trebnje."
38,"Tako da se lahko zgodi, da se ob uporabi zadnjih razpoložljivih uradnih podatkov ob koncu leta, ko naj bi bil zakon uveljavljen, lahko občini Lenart, ki verjetno gotovo ostane v tem statusu, pridruži še ena ali dve občini."
4,Mislim občine kot celote.
8,Poudarek pa je na takoimenovanem demografsko ogroženem območju.
18,"Za zaključek še misel o investicijah v teku, kar se je pojavljalo že tudi v komisijah in odborih."
48,"Skupščina Republike Slovenije je ob razpravi o obveznostih naše republike do Sklada federacije in o prekinitvi izvajanja te obveznosti zadolžila Izvršni svet, da poišče druge načine, da se zagotovijo vsaj tista sredstva, ki so jih investitorji že dobili odobrene od republiških organov v skladu s sedaj veljavno zakonodajo."
38,"Del tega je bilo že storjeno, ker je bilo možno izvesti še nekaj odpoklicev obveznosti, sicer v manjšem obsegu, za tiste investicije slovenskega gospodarstva v gospodarsko manj razvitih republikah, kjer je močneje udeleženo in so tik pred zaključkom."
11,"To je bilo tudi, kot veste eno od stališč naše skupščine."
14,"To je seveda omogočilo, da je bilo možno uveljaviti okoli 50% že odobrenih olajšav."
36,"Gre sedaj za okoli 270 mio din, od 553 mio že odobrenih olajšav za investicije v celotni predračunski vrednosti 2 milijardi 100 mio, na teh območjih, ki imajo v tem srednjeročnem obdobju status manj razvitih območij."
12,"Gre za razliko okoli 230 do 270 milijonov, ki zaenkrat niso pokrita."
29,"Razpon sem dal zato, ker še nimamo rezultatov tega odpoklica, ki bo izveden 5. oktobra in računamo, da se bo nekaj 10 mio nateklo še tudi na tej osnovi."
100,"V kolikor republiški proračun letos ne bo imel sredstev v okviru sedanjega obsega in - če se ne bodo pokazale druge možnosti preko republiškega proračuna v letošnjem letu - že razmišljamo o tem, kar sta 2 delegata že predlagala, da bi v zakonu, ki je danes na seji tega zbora s prehodnimi določbami, rešili vprašanje nepokritega dela že odobrenih olajšav za te investitorje, to je v okviru proračuna Republike Slovenije za leto 1. Mislim, da bi bilo treba to razmišljanje podpreti, ker če letos ne bo nikakršnih možnosti, da se v celoti teh 553 milijonov zagotovi, mislim to razliko do 553 milijonov."
12,S prehodnimi določbami v predlaganem zakonu bomo skušali rešiti tudi to vprašanje.
22,"Hvala lepa, gospod Briški, predlagal bom zboru, da bi v zvezi s tem, ne zaključujem še razprave, sprejeli dva sklepa, in sicer:"
20,1. predlog za izdajo zakona o pospeševanju razvoja manj razvitih občin in demografsko ogroženih območij v Republiki Sloveniji se sprejme;
10,2. Osnutek zakona naj pripravi Izvršni svet Skupščine Republike Slovenije;
25,"Pri pripravi osnutka zakona naj predlagatelj ustrezno prouči pripombe, mnenja in predloge Komisije za strategijo nacionalnega in regionalnega razvoja, drugih delovnih teles skupščine in zbora."
7,Mi danes lahko še in še razpravljamo.
22,"O tem zakonu bomo še dvakrat razpravljali, ko bo pripravljen osnutek in predlog in zato menim, da smo nekatere osnovne smernice dali."
15,"Predstavljam si, da ima Izvršni svet kar zahtevno nalogo, da bo uskladil vse različne predloge."
4,Še želi kdo razpravljati?
1,Prosim.
5,Nisem strokovnjak na tem področju.
21,"Želel bi le povedati, da sem šel ven in si ogledal zemljevid, na katerem so vrisana področja, ki spadajo v nerazvitost."
7,"Mislim, da dosti dobro poznam našo deželo."
12,"Na zemljevidu sem poiskal področje, ki je po mojem mnenju najbolj nerazvito."
9,Na zemljevidu pa se to področje prikazuje kot razvito.
10,"To so vasi v občini Trebnje - Mokronog, Trebelno, Vrh, itd."
7,"Nisem iz te občine, vendar razmišljam takole:"
17,"- ali ima občina napačno politiko, in sicer tako, da ima izredno razvit center, okolico pa močno zanemarjeno;"
11,- ali pa so republiški kriteriji za določitev nerazvitosti mogoče malo dvomljivi.
1,Hvala.
2,Še kdo?
3,"Prosim, gospod Šter."
15,"Rad bi podal stališče, ki je bilo izoblikovano na seji Komisije za raziskavo povojnih pobojev."
40,"Tam je bila kot poseben poudarek dana ugotovitev, da je bilo celotno področje, ki ga lahko poimenujemo kot Kočevsko, ampak ne samo občina Kočevje, doslej namerno zadrževano v razvoju in da je skupna naloga Republike Slovenije, da ta zastoj odpravi."
22,"Zato mislim, da je prav, da Izvršni svet pri pripravi osnutka zakona, ki ga danes obravnavamo kot predlog, upošteva tudi to priporočilo."
1,Hvala.
1,Hvala.
3,Še želi kdo?
17,"Če ste vsi povedali vse to kar ste imeli, bi predlagal, da glasujemo za ta dva sklepa."
6,Kdo je za sprejem obeh sklepov?
3,Je kdo proti?
4,Se je kdo vzdržal?
15,Torej sta ta oba sklepa sprejeta in s tem smo zaključili to točko dnevnega reda.
63,"Sedaj imamo 7. PO NOVEM 8. TOČKO DNEVNEGA REDA - PREDLOG ZA IZDAJO ZAKONA O SPREMEMBI IN DOPOLNITVAH ZAKONA O POLITIČNEM ZDRUŽEVANJU S PREDLOGOM ZAKONA, ki sta ga v obravnavo predložila delegata iz družbenopolitičnega zbora in Zbora občin. predlog za izdajo zakona s predlogom zakona sta obravnavali Komisija za notranjo politiko in Zakonodajno-pravna komisija, ki je v svojem poročilu predlagala amandma k 2. členu."
11,In danes ste sprejeli tudi še mnenje Izvršnega sveta Republike Slovenije.
20,"Prav bi bilo mogoče, da bi gospod Anton Tomažič, predsednik Zakonodajno-pravne komisije in tudi eden od predlagateljev povedal nekaj besed."
1,Prosim.
2,Hvala lepa.
13,"Torej jaz bi obrazložil predvsem ta del sprememb, ki sem ga sam predlagal."
18,"Gre za to, da je ta zakon o političnem združevanju vseboval določbo, ki je uvajala neko prehodno obdobje."
19,"To je, da v podjetjih in drugih organizacijah še vedno lahko delujejo družbenopolitične organizacije eno leto po uveljavitvi zakona."
23,"In ta zakon, ki se je uveljavil konec lanskega leta, praktično pomeni, da dejansko še vedno lahko delujejo v podjetjih bivše družbenopolitične organizacije."
16,"Mislim, da je ta rok predolg in da je to v izrazitem neskladju z načelom enakopravnosti."
10,"Zato mislim, da je logično, da se ta rok skrajša."
20,"Najprej je bil predlagan rok 30. september, zaradi realnosti pa je tu zdaj amandma, da bi bil to 15. oktober."
18,"Prepričan sem, da je ta stvar popolnoma možna in sprejemljiva in zaenkrat ne bi imel nekih dodatnih utemeljitev."
12,"Mislim, da so stvari skoraj samoumevne in da lahko sprejmemo takšen zakon."
1,Hvala.
1,Hvala.
3,Še mogoče kaj?
4,Še želi kdo razpravljati?
6,Kaj pa v zvezi s financiranjem?
2,Je pojasnjeno.
2,Prebrali ste.
12,"Še želi kdo postaviti kakšno vprašanje, ker gre tu za preskočene faze?"
6,Danes to obravnavamo in tudi sprejmemo.
4,"Če ni, pa nič."
4,S tem zaključujemo razpravo.
13,"Najprej moramo sprejeti amandma Zakonodajno-pravne komisije, s katerimi se strinja tudi Izvršni svet."
8,"In verjetno je prav, da ga tudi sprejmemo."
3,Ločeno moramo glasovati.
8,Kdo je najprej za sprejem amandmaja Zakonodajno-pravne komisije?
3,Je kdo proti?
4,Se je kdo vzdržal?
4,Torej je amandma sprejet.
12,"In zdaj bi še predlagal v sprejem zakon, tako kot je predložen."
3,Kdo je za?
3,Je kdo proti?
4,Se je kdo vzdržal?
5,Torej je zakon tudi sprejet.
9,8. TOČKO DNEVNEGA REDA bomo imeli ob 16.00 uri.
29,9. TOČKA DNEVNEGA REDA - POROČILO DELEGACIJE SKUPŠČINE REPUBLIKE SLOVENIJE V ZBORU REPUBLIK IN POKRAJIN SKUPŠČINE SFRJ O POTEKU USKLAJEVANJA NEKATERIH AKTOV IZ PRISTOJNOSTI ZBORA REPUBLIK IN POKRAJIN SKUPŠČINE SFRJ.
86,"S pošiljko z dne 20.9.1990 ste v zvezi s to točko že sprejeli pismo predsednika Zbora republik in pokrajin Skupščine SFRJ, dopolnilni predlog ZIS-a k osnutku zakona o spremembah in dopolnitvah zakona o skupnem obsegu proračunskih odhodkov federacije za leto 1990, dopolnilni predlog ZIS k osnutku odlokov o spremembah in dopolnitvah odlokov o ciljih in nalogah skupne monetarne politike in skupnih temeljev kreditne politike v letu 1990 in dopolnilni predlog ZIS k osnutku odloka o skupni devizni politiki in projekciji plačilne bilance Jugoslavije za leto 1990."
7,Danes ste na klop prejeli poročilo delegacije.
2,Še ne?
11,Mnenje Izvršnega sveta Republike Slovenije in osnutek sklepov k dopolnjenim predlogom.
26,"No, v zvezi s to točko bi predlagal, da bi najprej spregovoril gospod Mlinar, vodja delegacije Skupščine Republike Slovenije v Zboru republik in pokrajin Skupščine SFRJ."
7,"Spoštovani predsednik, spoštovane tovarišice in tovariši delegati!"
11,Vi na žalost niste dobili na mizo poročila delegacije oziroma informacijo.
34,"Mi smo jo danes dopoldne končali, vendar, preden se vsa tehnika zavrti, ker imate dosti papirjev in traja nekaj časa, da prideš na vrsto na razmnoževalnem stroju, na žalost še nimate tega pred seboj."
73,"Zaradi tega bi predlagal, da kljub temu, da je predsednik obrazložil, da ste dobili dopolnilne predloge Zveznega izvršnega sveta k tem aktom, da to točko dnevnega reda odložimo za nekoliko kasnejši čas, ko boste dobili papir, da ga boste lahko prebrali, ker boste iz njega potem videli in pa iz predlogov sklepov, kaj o stvari misli naš Izvršni svet in kaj mislijo drugi, s katerimi mi pri oblikovanju poročila in predlogov sklepov sodelujemo."
28,"Mi smo danes, po jutranji seji našega Izvršnega sveta, dobili k posameznim aktom v delegacijo dokončna stališča in smo jih potem šele lahko vnesli v sklepe in poročila."
49,"Ker pa imate pod naslednjimi nekaj točkami nekaj ratifikacij, za katere pa imate odloke kot sklepe za dajanja soglasij, pa bi prosil, da tudi teh ne obravnavate, ker so vezani na en del poročila delegacije in morajo današnji zbori biti z njimi seznanjeni in na osnovi tega sprejeti odločitev."
118,"Bi pa lahko, ker imate najprej samo akte iz pristojnosti Zbora republik in pokrajin, obravnavali, ker imate za to stališče in predlog sklepa, to je točka 14 osnutek zakona o zagotovitvi sredstev za nakup, uporabo in vzdrževanje letal za gašenje, da ne berem vsega, točka 18, to je osnutek zakona o spreminjanju tečajnih razlik iz deponiranih deviznih prihrankov občanov pri Narodni banki Jugoslavije v javni dolg federacije, točka 19 osnutek zakona o dopolnitvi zakona o sredstvih Sklada federacije za kreditiranje hitrejšega razvoja gospodarsko manj razvitih republik in avtonomnih pokrajin v obdobju 1986-1990 in točko 20, kjer se govori o super garanciji federacije za obveznosti Beograjske banke za izgradnjo avtomobilske ceste, ker je dolg naslov, da ne čitam."
18,"Za te akte, ki sem jih sedaj prebral, imate vi sklepe in niso vezani na vsebino poročila delegacije."
36,"Predlagam, predsednik, da ta predlog osvojite, ker bomo drugače imeli dosti težav oziroma jaz bi vam moral celo vsebino poročila delegacije tukaj razlagati, končnega papirja pa tudi jaz nimam v rokah, ker je original v razmnoževanju."
2,Hvala lepa.
9,"Gospod Mlinar, še enkrat tako, da bodo vsi seznanjeni."
7,"To se pravi, da predlagate, da gremo..."
7,Bom še enkrat čisto na kratko povedal.
55,"Predlagam, da se točka 10. - poročilo delegacije in točke, ki so vezane na ratifikacije, premaknejo na današnji seji na kasneje, ko boste dobili na mizo poročilo delegacije, da boste lahko to prebrali, mi bomo pa iz poročila delegacije prečitali samo en del, da ga ne bi slučajno spregledali, ki pa je direktno vezan na ratifikacije."
44,"Ker pa točka 14 vašega dnevnega reda, točka 18, točka 19 in točka 20 niso vezane na vsebino poročila delegacije, zato pa imate predložene sklepe in stališča Izvršnega sveta, predlagam, da te točke obravnavate, poročilo delegacije z ratifikacijami pa preložimo, ko bomo dobili tekst."
1,Dobro.
1,Hvala.
4,Boste pa sodelovali tu.
5,Se strinjate s tem predlogom?
9,"Tako, da ne bi kdo rekel, da pač preskakujemo."
5,Pričeli bi kar s 13.
20,"TOČKO DNEVNEGA REDA - OSNUTEK ZAKONA O ZAGOTOVITVI SREDSTEV ZA NAKUP, UPORABO IN VZDRŽEVANJE LETAL ZA GAŠENJE GOZDNIH IN DRUGIH POŽAROV."
17,"Osnutek zakona, tako kot se običajno reče, je v obravnavo predložil Zbor republik in pokrajin Skupščine Jugoslavije."
11,"Osnutek zakona so obravnavala pristojna telesa, delovna, ki so predložila poročilo."
10,K osnutku imate tudi mnenje Izvršnega sveta in osnutek sklepa.
10,Mogoče bi Franci Počivalšek kaj povedal v zvezi s tem?
10,Bi v zvezi s tem gospod Mlinar še kaj povedal?
3,Ste sklep prebrali?
23,"Skupščina Republike Slovenije se ne strinja z osnutkom zakona o zagotovitvi sredstev za nakup, vzdrževanje, uporabo letal za gašenje gozdnih in drugih požarov."
1,Drugič.
44,"Skupščina Republike Slovenije ugotavlja, da se dosedanji način vzdrževanja, aktiviranja in uporabe letal za gašenje gozdnih požarov, ki ga je organiziral Zvezni sekretariat za ljudsko obrambo ni potrdil v praksi zaradi neprestanih težav pri vzdrževanju operativne sposobnosti letal in predolgega časa za njihovo aktiviranje."
21,"V Republiki Sloveniji smo vse od leta 1987, ko so bila nabavljena prva letala te vrste, le enkrat zahtevali njihovo angažiranje."
4,Vadbene aktivnosti niso vštete.
15,V nekaj primerih pa smo v zadnjih letih angažirali vojaške helikopterje pri gašenju gozdnih požarov.
22,"Tretjič: Skupščina Republike Slovenije od Zveznega izvršnega sveta zahteva, da odpravi pomanjkljivosti in težave pri vzdrževanju letal za gašenje, s katerimi razpolagamo."
20,"Skupščina Republike Slovenije pooblašča svojo delegacijo v Zboru republik in pokrajin Skupščine SFRJ, da ne da soglasja k predlaganemu zakonu."
3,To so sklepi.
4,Želi še kdo razpravljati?
3,"Če ne, glasujemo."
5,Kdo je za predlagani sklep?
3,Je kdo proti?
4,Se je kdo vzdržal?
8,Torej je sklep z večino glasov tudi sprejet.
4,To je 14. točka.
1,17.
21,TOČKA DNEVNEGA REDA - OSNUTEK ZAKONA O SPREMINJANJU TEČAJNIH RAZLIK IZ DEPONIRANIH DEVIZNIH PRIHRANKOV PRI NARODNI BANKI JUGOSLAVIJE V JAVNI DOLG FEDERACIJE.
6,Tudi tu je enako kot prej.
17,"Kdo je osnutek predložil, obravnavala so ga pristojna delovna telesa, mnenje je tu in osnutek sklepa tudi."
40,"Osnutek sklepa je precej dolg, dobri dve strani, gre pa za to, v grobem rečeno, da se Skupščina Republike Slovenije strinja z osnutkom zakona o spreminjanju tečajnih razlik iz deponiranih deviznih prihrankov pri Narodni banki Jugoslavije v javni dolg federacije."
51,"Skupščina Republike Slovenije ima na osnutek zakona številne načelne in konkretne pripombe, potem pa načelne in konkretne pripombe k posameznim členom in za zaključek Skupščina Republike Slovenije pooblašča svojo delegacijo v Zboru republik in pokrajin Skupščine SFRJ, da v postopku usklajevanja uveljavlja navedene pripombe in da ji o poteku usklajevanja poroča."
5,Želi kdo razpravljati o tem?
5,Kdo je za predloženi sklep?
3,Je kdo proti?
4,Se je kdo vzdržal?
7,Torej je sklep z večino glasov sprejet.
1,18.
27,TOČKA DNEVNEGA REDA - OSNUTEK ZAKONA O DOPOLNITVI ZAKONA O SREDSTVIH SKLADA FEDERACIJE ZA KREDITIRANJE HITREJŠEGA RAZVOJA GOSPODARSTVA MANJ RAZVITIH REPUBLIK IN AVTONOMNIH POKRAJIN V OBDOBJU 1986 - 1990.
18,"Tudi tu je enako kot prej, predlagatelj, obravnavala so pristojna delovna telesa, mnenje Izvršnega sveta in osnutek sklepa."
9,Pri osnutku sklepa bi vas opozoril samo na naslednje:
44,"""Skupščina Republike Slovenije se ne strinja z osnutkom zakona o dopolnitvi zakona o sredstvih sklada federacije za kreditiranje hitrejšega razvoja gospodarsko manj razvitih republik in avtonomnih pokrajin v obdobju 1986 - 1990, potem so pa seveda v nadaljevanju razčlenjene v 2. točki, v 3. pa:"
17,"""Skupščina Republike Slovenije pooblašča svojo delegacijo v ZRP Skupščine SFRJ, da ne da soglasja k predlogu zakona""."
4,"Torej, da ne da!"
6,Želi kdo razpravljati o tem sklepu?
5,Kdo je za predlagani sklep?
3,Je kdo proti?
4,Se je kdo vzdržal?
7,Torej je sklep z večino glasov sprejet.
1,19.
36,"TOČKO DNEVNEGA REDA - OSNUTEK ZAKONA O SUPERGARANCIJI FEDERACIJE ZA OBVEZNOSTI BEOGRAJSKE BANKE DELNIŠKE DRUŽBE, BEOGRAD KOT GARANTA ZA SEDMO POSOJILO EVROPSKE INVESTICIJSKE BANKE ZA DELNO FINANCIRANJE GRADNJE ODSEKA AVTOMOBILSKE CESTE ""BRATSTVO IN ENOTNOST"" DOBANOVCI - BUBANJ POTOK."
14,"Tudi tu imate predlagatelja, kdo so razpravljali in mnenje Izvršnega sveta ter osnutek sklepa."
5,V osnutku sklepa pa piše:
40,"""Skupščina Republike Slovenije se strinja z osnutkom zakona o supergaranciji federacije za obveznosti Beograjske banke delniške družbe, Beograd, kot garanta za 7 posojilo Evropske investicijske banke za delno financiranje za dograditev odseka avtomobilske ceste ""Bratstvo in Enotnost"" Dobanovci - Bubanj Potok."""
23,"Skupščina Republike Slovenije pooblašča svojo delegacijo v Zboru republik in pokrajin Skupščine SFRJ, da po končanem postopku usklajevanja da soglasje k predlogu zakona."
3,Želi kdo razpravljati?
5,Kdo je za predlagani sklep?
3,Je kdo proti?
4,Se je kdo vzdržal?
7,Torej je z večino poslancev sklep sprejet.
6,S tem smo to točko zaključili.
18,"Verjetno je prav, ker imamo še nekaj časa, da se pogovorimo o POBUDAH IN PREDLOGIH TER VPRAŠANJIH DELEGATOV."
8,Najprej bi dal besedo podpredsedniku zbora gospodu Rogini.
4,Gospe in gospodje poslanci!
31,"Na zadnjem zasedanju našega zbora smo sprejeli predlog zakona o posebnem prometnem davku, ki pa v končni fazi ni bil usklajen s teksti, ki so bili sprejeti na ostalih dveh zborih."
37,"To problematiko smo zato obravnavali že na koordinaciji skupščine s predstavniki klubov strank, kjer smo se dogovorili v prvi fazi, da bi naj Izvršni svet Republike Slovenije podal predlog za skupno sejo, kar pa se ni zgodilo."
34,"Zaradi tega smo na Odboru za podjetništvo in obrt dogovorili praktično zadnjo možnost, da odbor predlaga ZZD, da ta sprejme sklep, s katerim predlaga skupno sejo Skupščine Slovenije, na kateri bi sprejeli ta zakon."
59,"Glede na nasprotja, ki so bila ali, zaradi katerih tudi zakon ni bil sprejet, smo po daljšem razgovoru s kmeti prišli do zaključka, da sedaj, ko zvezni zakon pravzaprav odhaja v ""time out"" zaradi ustavnega zakona, ki diskvalificira nekatere zvezne zakone, ni nobene potrebe, oziroma da bi celo kmete postavljali v nekoliko slabši položaj ob pripravi novega republiškega zakona."
14,"In so se zaradi tega strinjali, da jih iz tega našega predloga zakona izključimo."
15,Ker je vsebinski del zakona stvar skupne seje bi bilo to res samo kot obrazložitev.
16,"Predlagam pa zboru, da sprejme sklep, s katerim predlaga, da gre zakon jutri na skupno sejo."
1,Hvala.
1,Hvala.
6,V zvezi s tem odpiram razpravo.
6,"Predlagali bi naslednje, da se dogovorimo:"
59,"1. na skupni seji vseh zborov naj se obravnava predlog zakona o spremembah in dopolnitvah Zakona o posebnem prometnem davku, skupaj z amandmaji Izvršnega sveta Skupščine Republike Slovenije ter Zakonodajno-pravne komisije ter amandmajev Odbora Skupščine Republike Slovenije za podjetništvo in obrt, ki se glasi k 1. členu, prva alinea 2. in 3. točke se spremeni, tako da se glasi:"
21,"""Občani, ki opravljajo gospodarsko dejavnost, kot stalni poklic in vodijo poslovne knjige oziroma evidence v skladu z zakonom o davkih občanov""."
24,"""Odbor za podjetništvo in obrt predlaga zborom, da sprejmejo predlog zakona o spremembah in dopolnitvah zakona o posebnem prometnem davku skupaj z oblikovanimi amandmaji."
24,"Odbor ugotavlja, da bi bilo umestno na skupni seji obravnavati tudi predlog Izvršnega sveta Skupščine Republike Slovenije, v kolikor bi ga ta pravočasno pripravil"";"
29,"""ZZD opozarja, da je s sprejetjem zakona o spremembah in dopolnitvah zakona o posebnem prometnem davku sprejeta delna in začasna ureditev, oprostitev plačevanja posebnega prometnega davka v Republiki Sloveniji."
37,"ZZD ugotavlja, da je potrebno čimprej pripraviti celovito in sistemsko ureditev plačil prometnih davkov v Sloveniji, zato nalaga Izvršni svet Skupščine Republike Slovenije, da skladno z ustavnim zakonom čimprej pripravi nov predlog ureditve plačevanja prometnega davka"" in;"
30,"3. ZZD nalaga Izvršnemu svetu, da pri sistemski ureditvi upravičencev do oprostitve prometnega davka ne izhaja iz njihovega statusa oziroma oblik lastnine, pač pa, da enakopravno upošteva vse subjekte gospodarjenja;"""
16,"""V 1. členu predloga zakona se torej črtajo druga alinea, nove dve in nove tri točke""."
9,Da smo zelo konkretni tu gre za črtanje kmetov.
3,Pobuda je tu.
2,Odpiram razpravo.
5,Še mogoče samo en stavek.
25,"Včeraj smo se dejansko dogovorili, tudi na sestanku vseh klubov, da bi to pobudo podprli zaradi tega, ker je pomembna in koristna in tudi poštena."
4,Bi kdo želel razpravljati?
17,"Jaz bi predlagal, da o celem paketu, o celotni pobudi glasujemo in bi predlagal, da jo sprejmemo."
15,"In glede na to, da ni več razprave, sprašujem kdo je za sprejem te pobude."
3,Kdo je za?
3,Je kdo proti?
4,Se je kdo vzdržal?
8,Torej je pobuda sprejeta in lahko delamo naprej.
7,To bomo imeli jutri na skupni seji.
1,Hvala.
3,Še kakšna pobuda?
5,Mogoče samo to glede pobud.
8,Veliko pobud je v našem zboru že bilo.
9,Na veliko pobud je Izvršni svet že tudi odgovoril.
45,"Vi ste v zadnji številki delegatovega Poročevalca lahko marsikaj prebrali, Izvršni svet je dal veliko odgovorov na pobude pretekli teden in ta teden teh seveda ni bilo mogoče objaviti v delegatovem Poročevalcu in običaj je tak, da ste pobudniki dobili pisno tudi odgovor Izvršnega sveta."
17,"Vse to bo objavljeno v naslednji številki, tako da bomo tudi vsi ostali o teh pobudah seznanjeni."
9,Želi še kdo v zvezi s temi pobudami razpravljati?
13,Pisno pred sejo in na današnji seji je bila postavljena tudi naslednja pobuda:
45,"""Delegatska pobuda Franca Perka v zvezi s pripravo sprememb zakona o gozdovih in dopolnilno vprašanje Franca Perka glede na stališče Izvršnega sveta Skupščine Republike Slovenije na njegovo pobudo v zvezi z zakonom o začasni prepovedi sečnje in začasni prepovedi prometa z nepremičninami v družbeni lastnini""."
11,"""Delegatska vprašanja Franca Grašiča v zvezi z zakonom o družbenem kapitalu."
19,"Pobudo Franca Grašiča za spremembo zakona o združevanju dela sredstev družbene reprodukcije za gospodarsko infrastrukturo v letih 87 - 90""."
10,Pobudo skupine delegatov ZZD za spremembo zakona o kmetijskih zemljiščih;
18,Zahtevek industrije keramičnih izdelkov v Ljubečni - Celje za spremembo zakona o spremembah in dopolnitvah zakona o kmetijskih zemljiščih;
13,Delegatske pobude Franca Boštjančiča in Jožeta Furlana v zvezi s področjem PTT prometa.
7,Toliko pisnih pobud je danes že danih.
14,"Še kakšna pobuda? na klopi imate protestno izjavo kluba poslancev koalicije Demos, prečitali ste."
5,"Ima kdo kakšno vprašanje, stališče?"
23,"Če ne bi predlagal, da kdo je za sprejem te protestne izjave Demosa, da jo razširimo tudi kot sestavni del protestne izjave ZZD?"
3,Kdo je za?
3,Je kdo proti?
4,Se je kdo vzdržal?
10,S tem smo tudi to protestno izjavo v ZZD podprli.
5,Ima še kdo kakšno pobudo?
2,Gospod Muren.
13,"Danes smo obravnavali zakon o manj razvitih območjih, ki so tudi geografsko ogroženi."
24,"K temu bi pripomnil, da je pravzaprav demografsko ogrožena vsa Slovenija, in sicer zaradi premajhne rodnosti, seveda v svojih nerazvitih predelih še toliko bolj."
31,"No, že nekaj let nazaj, od leta 1979, je opaženo naglo upadanje števila rojstev in to število rojstev je že pod številom smrtnosti, se pravi, da se slovensko prebivalstvo že krči."
34,"To je sicer pojav, ki je v razvitem svetu zelo razširjen, ampak v našem posebnem primeru pa mislim, da k temu precej pripomore tudi gospodarska kriza in slabo gospodarsko stanje oziroma slabo stanje ljudi."
39,"Zato predlagam, da podaljšamo porodniški dopust iz sedanjega enega leta na dve leti in uvedemo otroške doklade za vse otroke, in sicer po progresivni lestvici, to se pravi, da se za vsakega nadaljnjega otroka lahko dobi večjo vsoto denarja."
6,"Da, prav je, da je pisno."
1,Hvala.
27,"Dobro, gospod Arzenšek je vprašanje pisno oddal, gospod Muren bo tudi to pisno oddal, Izvršni svet bo imel prijetno nalogo in kolikor jih poznam bodo to podprli."
2,Še kdo?
6,Izjemoma bi tudi sam dal pobudo.
6,"Verjetno vas bo začudilo, ampak vseeno."
23,"Namreč Izvršnemu svetu, zlasti pa ministru za promet, dajem pobudo, da opravi dejanski izračun, ali je investicija v rekonstrukcijo ""BABE"" pod Trojanami upravičena."
24,"Pisni odgovor z vsemi pokazatelji, kaj bo s to investicijo tudi doseženo in to bi po možnosti rad imel do naslednje seje našega zbora."
2,Še kdo?
1,Prosim.
6,Rad bi poudaril problematiko odkupa živine.
43,"Pred kratkim je po dolgotrajnem prizadevanju Slovenske kmečke zveze in odločnem posredovanju Izvršnega sveta Skupščine Republike Slovenije prišlo do povišanja odkupne cene živine, pri večini slovenskih odkupovalcev na 25 din na kg žive teže, kar je še vedno precej pod izračunanimi stroški predelave."
31,"Hkrati pa je bilo premalo narejenega za preprečitev dumpinškega uvoza živine iz drugih držav, ki potrošnikom ne prinaša ničesar, kmetom in kmetijstvu pa dela veliko škodo, uvozniki pa si kujejo dobičke."
21,"Ta uvoz je eden izmed glavnih razlogov, da se je po povišanju odkupne cene živine odkup na nekaterih področjih praktično ustavil."
25,"Zahtevamo, da Vlada nemudoma poišče način s katerim bo preprečila monopolistični in kmetom odtujeni klavnični in pridelovalni industriji, da manipulira in ogroža eksistenco rejcev živine."
14,Hkrati zahtevamo natančne podatke o količini in ceni uvoženega mesa in drugih kmetijskih proizvodov.
1,Hvala.
3,"Hvala, gospod Drča."
3,Želi še kdo?
3,"Prosim, gospa Sagadin."
17,"Mene pa zanima kako potekajo, če že sploh potekajo, priprave na uvedbo nove denarne enote v Sloveniji."
28,"Kajti, to je bila ena izmed predvolilnih obljub Demosa in zdaj me zanima, če v tej smeri že obstaja kakšna komisija ali odbor, ki se s tem ukvarja."
1,Hvala.
2,Še kdo?
7,"Če ni, odrejam odbor do pol treh."
10,"Ob pol treh vas prosim, da se vsi dobimo tukaj."
2,Najlepša hvala.
6,Opravičujem se za to majhno zamudo.
27,"Opravičiti pa se moram tudi za to, da zaradi slabe tehnike, ki jo imamo, tehnika je stara, še vedno niste prejeli vsi pisnega gradiva za to informacijo."
33,"Zdaj zaenkrat je samo 12 izvodov med nami, tako da lahko malo pogledate, si daste iz roke v roko in v teku te točke, če lahko takšen čuden izraz uporabim, bo dostavljeno vsem."
6,Ali lahko brez tega vseeno nadaljujemo?
7,"Lahko, ali vseeno počakamo še četrt ure?"
6,"Dobro, mnenje je, da lahko začnemo."
17,"Predlagal bi gospod Mlinar, da bi kar prišli in bi povedali uvod v 9. TOČKO DNEVNEGA REDA."
6,"Spoštovani predsednik, spoštovane delegatke in delegati!"
28,"Zdaj vam bom prebral samo del teksta, kot sem že prej dejal, bom pa čisto kratek, da boste tisti, ki nimate poročila videli, kaj je v tej informaciji."
19,In sicer na prvi strani se opredeljujemo do dopolnilnega zakona o skupnem obsegu odhodkov proračuna federacije za leto 1990.
31,"Vi ste ta dopolnilni predlog dobili že predčasno, vendar vsebine, o kateri mi zdaj tukaj govorimo in kaj mislimo, da bi bilo potrebno narediti, nimate, pač pa boste to informacijo dobili."
10,K tej točki te informacije je priložen tudi odgovarjajoči sklep.
37,"Drugo so osnutki zakonov o regresiranju obresti za kredite, ki se uporabljajo za določene namene v kmetijstvu in osnutek odloka o dopolnitvi odloka o višini regresa za umetna gnojila, sredstva za varstvo rastlin in kakovostno sortno seme."
24,"Če čisto na kratko povem, o teh dveh aktih je Skupščina Slovenije razpravljala 31.7.1990 in nam dala določene sugestije in ne še končna pooblastila."
36,"S predloženim dopolnilnim predlogom rebalansa zveznega proračuna se na tej točki zagotavlja iz obstoječih virov takšen obseg sredstev za regresiranje teh dveh namenov, ki omogočajo, da se začnejo uporabnikom pravic iz obstoječih zakonov tekoče izplačevati sredstva."
63,"Po podatkih s katerimi smo bili mi seznanjeni v dosedanjem teku usklajevanja, so pri izplačevanju teh regresov, naj gre za regresiranje obresti ali za regresiranje umetnih gnojil in zaščitnih sredstev, od aprila meseca naprej nastopile zelo velike težave, ker v proračunu postavka proračuna, ki je bila sprejeta decembra oziroma v začetku januarja, ni po obsegu omogočala celotnega izplačila pravic, ki po zakonu izhajajo."
31,"Prilivov iz obstoječih virov je bilo dovolj in zaradi tega mi predlagamo, če tisto pozicijo v rebalansu obdržimo na taki višini, da bi tu, pri teh dveh aktih dobili končna pooblastila."
17,Naslednja stvar je osnutek odloka o ciljih in nalogah skupne monetarne politike in skupnih temeljev kreditne politike.
5,Tu se predlagajo spremenjeni okviri.
25,"Mi smo v tej informaciji napisali stvari, jaz jih ne bom razlagal tukaj, ker je bolje, da jih potem preberete in predložen je tudi sklep."
12,Naslednja stvar je odlok o skupni devizni politiki in projekciji plačilne bilance.
58,"Tu so se nekatere stvari od sklepanja 31.7.1990 o tem papirju v zborih slovenske skupščine spremenile, mi imamo že od takrat pooblastilo, da lahko ob nekih predpostavkah realizacije naših pripomb damo na ta akt soglasje, vendar smo sodili, da gre za spremembe, o katerih je dobro, da so zbori tukaj obveščeni in da o njih opredelijo svoje stališče."
5,Vse je v poročilu obrazloženo.
26,"Izvršni svet in tudi mi mislimo, da ob eni zahtevi, ki je tukaj napisana, ki jo je treba realizirati, bi lahko na takšen odlok dali soglasje."
5,Sklep je ravno tako priložen.
27,"Na peti strani tega papirja je informacija, ki govori o osnutku zakona o posebnem zveznem davku od prometa proizvodov in storitev za financiranje JLA v letu 1990."
28,"Mi smo to napisali v tej informaciji namenoma, drugače smo imeli namen to napisati v zaključnem poročilu k 58. seji, ki jo sedaj že v treh delih nadaljujemo."
22,"Vendar, ko smo bili še v Beogradu, so nas po telefonu spraševali, kako to, da uvajamo nov davek za Jugoslovansko ljudsko armado."
21,"Ko smo prišli domov, smo to lahko tudi v časopisu prebrali in smo sodili, da je potrebno, da to detajlno opišemo."
29,"Zbori slovenske skupščine so 31.7.1990, na osnovi informacije, ki smo jo tu podali in stališč našega Izvršnega sveta, delegacijo pooblastili, da da soglasje k temu zakonu pod tremi pogoji."
36,"Te tri pogoje je realizirala, vsi trije pogoji pa pomenijo znižanje davčnih obremenitev, pri nekaterih pa sploh črtanje, recimo, na obresti za kredite, kar obstoječi zakon, ki ima svojo začasno veljavnost do konca leta, še vsebuje."
16,"Mi smo to podrobno opisali, teh posameznih številk ne bom čital, boste pa jih lahko prebrali."
21,"In sedaj je tisto, kar bi vam rad prebral, vezano je tudi na točke dnevnega reda seje zborov Skupščin Republike Slovenije."
11,In sicer osnutek zakona o prenehanju veljavnosti zakona o sredstvih rezerv.
4,Zakon ni bil usklajen.
29,"Moram reči, da je stališče do tega zakona skupščina opredelila 31.7.1990, kjer ni imela nobene pripombe in je dala delegaciji polno pooblastilo, da da soglasje k ukinitvi tega zakona."
16,"Iz teksta, ki ga bom sedaj čital, boste pa videli, zakaj mi tega soglasja nismo dali."
7,"Kot sem rekel, zakon ni bil usklajen."
16,Skupščine republik in pokrajin in tudi Skupščina Republike Slovenije niso imele pripomb na predloženo besedilo zakona.
30,"Skupščina Republike Slovenije je s svojim sklepom, z dne 30.7.1990, pooblastila svojo delegacijo v Zboru republik in pokrajin Skupščine SFRJ, da po končanem postopku usklajevanja da soglasje k predlogu zakona."
42,"Delegacija tega pooblastila ni realizirala in k osnutku zakona iz proceduralnih razlogov ni dala soglasja, ker k osnutku tega zakona ni prejela stališč Skupščine SAP Kosovo, temveč je stališča in pooblastila za delegacijo Skupščine SAP Kosovo v zboru oblikovala Skupščina SR Srbije."
84,"Delegacija je tako ravnala v skladu z dogovorom z vodstvom Skupščine Republike Slovenije, izhajajoč iz tega, da Ustava SFRJ ne predvideva možnosti, da v postopku usklajevanja v Zboru republik in pokrajin katerakoli skupščina republike ali pokrajine uresničuje pravice in odgovornosti druge skupščine ter izhajajoč iz deklaracije Skupščine Republike Slovenije o Kosovu, ki v svoji 2. točki med drugim določa, da bo Skupščina Republike Slovenije štela kot legitimne in pravno veljavne le odločitve, ki jih je in jih bo sprejemala legalno izvoljena skupščina SAP Kosovo."
53,"Skupščine vseh drugih republik in SAP, vključno z delegacijo SAP Kosovo, so na osnutek zakona dale soglasje, zato je Odbor za finance po končanem postopku usklajevanja ugotovil, da so razlike v stališčih take, da se v predloženem osnutku akta ne more doseči soglasja in je o tem obvestil predsednika Zbora republik in pokrajin."
41,"Tako je nastala situacija, da se predloženi zakon na seji zbor obravnava le v primeru, če Zvezni izvršni svet, ob soglasju predsedstva SFRJ, predloži zboru predlog začasnega ukrepa, ki ga zbor sprejme z večino glasov, brez soglasja skupščin republik in pokrajin."
12,Veljavnost take ureditve je časovno omejena in lahko traja največ 12 mesecev.
17,"Seveda pa se po tem principu ne da začasno urejati vseh vprašanj, ki pridejo v usklajevalno proceduro."
11,Danes imajo zbori Skupščine Republike Slovenije na dnevnem redu nekaj ratifikacij.
24,"V kolikor delegacija ravna po prej opisanem principu, ne more dati soglasja k ratifikacijam, z začasnim ukrepom pa se mednarodne pogodbe ne morejo ratificirati."
18,"Zaradi tega delegacija potrebuje jasno opredelitev za njeno nadaljnje ravnanje pri dajanju soglasij k zakonom, odlokom in ratifikacijam."
8,"To je potrebno storiti danes, na tej seji."
20,"V kolikor takšne opredelitve ne bo, delegacija kljub sprejetim sklepom k posameznim aktom ne more dati soglasja k nobenemu aktu."
25,"No, na naslednji strani pa je čisto kratka informacija, ker nismo dosegli soglasja o zakonu o sredstvih Sklada federacije, ker naša delegacija ni dala soglasja."
21,"Pri obravnavi tega zakona smo imeli stališče Skupščine Kosovo, še preden je bila ta z zakonom o skupščini Srbije začasno razpuščena."
8,"Naslednje, kar je v informaciji, so predlogi sklepov."
48,"Seveda je zelo težko o tako, bi rekel, zapletenem problemu na zborih tako hitro odločati, vendar prosim, da razumete, da gre za preveč komplicirane odločitve, ki so vezane na ratifikacijo nekaterih mednarodnih pogodb in kjer iz stališč našega Izvršnega sveta tudi izhaja, da je nekatere stvari potrebno ratifcirati."
46,"Mi ne moremo v okviru dosedanjih razgovorov in tistega, kar sem uvodoma povedal, prevzeti odgovornosti za odločitev, ker bi potem, ko se vrnemo, nekdo rekel, to ste naredili prav, to bi rekel če bi mu odločitev odgovarjala, drugi pa drugače, čeprav bi delali po istem kopitu."
19,"Zato morate razumeti, da rabimo zelo jasno usmeritev za delo, preden se ponovno pojavimo pri usklajevanju vseh teh aktov."
25,"Mislim, predsednik, da bi morda bilo najbolje, da bi naredili tako, da se odpre o tej informaciji in o stvareh, ki so v njej, razprava."
46,"Verjetno bi pa bilo potrebno, da bi se danes ali najkasneje jutri zjutraj sestalo odgovarjajoče delovno telo skupščine, morda komisija, ne vem čisto točen naziv, gre za urejanje skupnih odnosov v Jugoslaviji, ali da se oblikuje neka medzborovska skupina delegatov in da se o tem spregovori."
46,"K temu bi dodal še tole: ko sem na sestanku vodij klubov delegatov predlagal, da bi sprejeli razširitev dnevnega reda za današnjo sejo s poročilom delegacije, sem opozoril na to in obrazložil, v čem je problem, to je tudi naredil predstavnik Sekretariata za zakonodajo Lojze Janko."
27,"Na tem sestanku je bilo dogovorjeno, da bo, to je bil sestanek v ponedeljek, Ustavna komisija, ki bo v torek zasedala, do tega vprašanja opredelila svoje stališče."
24,"Na žalost tega stališča, zaradi očitne preobilice dela z ustavnimi amandmaji in drugimi ustavnimi teksti, da ne govorim o ustavnem zakonu, niso mogli opredeliti."
20,"Mi sodimo, da moramo danes ali pa jutri to vprašanje na nek racionalen način razrešiti, da vemo potem, kako ravnati."
2,Hvala lepa.
3,Hvala gospod Mlinar.
7,"Tako kot je bilo rečeno, najprej razprava."
6,Gradivo je v celoti zdaj tukaj.
31,"Predlagal bi mogoče tako, da bi zdaj vseeno, bomo videli koliko bo te razprave, ker tu gre zdaj v bistvu za kar precejšen zalogaj, komplet zadev, ki so med seboj povezane."
58,"Eno je to, da te sklepe, ki jih je predlagal, v pisnem gradivu so tudi napisana, potem so pa seveda še tudi sklepi k posameznim točkam, ki jih je podprl Izvršni svet in bi po vsej verjetnosti bilo najbolj pošteno tudi, da bi mi seveda o teh stvareh v celoti razpravljali in jih sprejeli, tako kot je prav."
51,"Potem pa dejansko naj bi do jutri, jaz bi rekel, naj se danes dobijo ali pa jutri, ta Komisija za urejanje skupnih interesov in odnosov v Jugoslaviji ter tudi Ustavna komisija, ker gre za to vprašanje, in naj oni uskladijo to do jutri, kar je na koncu predlagal tudi gospod Mlinar."
36,"Ker mora biti usklajeno v vseh treh zborih in je nesmiselno, da bi imenovali novo telo, če že imamo ob kopici teh teles o katerih je bilo že prej govora, da bi imenovali še nekaj novega."
2,Kaj menite?
3,Želi kdo razpravljati?
17,"Če ne bi skušal razpravo voditi tako, da bi imeli v vidu tudi še naslednji predlagani sklep:"
36,"""ZZD Skupščine Republike Slovenije se je seznanil s poročilom delegacije Skupščine Republike Slovenije v Zboru republik in pokrajin Skupščine SFRJ o poteku usklajevanja nekaterih aktov iz pristojnosti zbora republik in pokrajin Skupščine SFRJ in ga sprejema."
12,"To bi bil en načelni sklep, ki ni ga verjetno lahko sprejeli."
4,Kaj menite o tem?
5,Ali glasujemo in ga sprejmemo?
1,Lahko?
14,Bi mogoče zdaj prej vseeno ugotovili koliko nas je prisotnih v tem popoldanskem delu.
2,Ugotovimo sklepčnost!
0,.
9,"Kdo je za prvi sklep, da sprejmemo to poročilo?"
3,Je kdo proti?
4,Se je kdo vzdržal?
4,Torej je sklep sprejet.
3,Torej poročilo sprejemamo.
16,Potem bi mogoče šli po vrsti k posameznim predlogom in zaključku z ratifikacijami in dodatnimi sklepi.
15,"No in tu v informaciji, če greste zdaj naprej, če prelistate, vidite, te dodatne sklepe."
19,Najprej je sklep k osnutku zakona o spremembah in dopolnitvah zakona o skupnem obsegu dohodkov federacije za leto 1990.
28,"Tu če ste pogledali prvi dodatni sklep, ki ima pet točk in vas vprašam, da ugotovite, če je kaj v nasprotju z vašim stališčem in to tudi poveste."
7,V zvezi s prvim sklepom odpiram razpravo.
3,Želi kdo razpravljati?
29,"Dam prvi dodatni sklep v zvezi s tem, ki se nanaša na osnutek zakona o spremembah in dopolnitvah zakona o skupnem obsegu odhodkov federacije za leto 1990 na glasovanje."
6,Kdo je za sprejem takšnega sklepa?
3,Je kdo proti?
4,Se je kdo vzdržal?
9,Torej je prvi dodatni sklep z večino glasov sprejet.
3,Drugi dodatni sklep.
23,"K osnutku odloka o dopolnitvi odloka o višini regresa za umetna gnojila, sredstva za varstvo rastlin in kakovostno sortno seme za leto 1990."
5,Tu je samo ena točka.
23,"Skupščina Republike Slovenije pooblašča svojo delegacijo v Zbor republik in pokrajin Skupščine SFRJ, da po končanem postopku usklajevanja da soglasje k predlogu odloka."
6,Želi kdo o tem sklepu razpravljati?
17,"Dam ta dodatni sklep na glasovanje, kdo je za sprejem tega dodatnega sklepa tako kot je formuliran?"
3,Kdo je za?
3,Je kdo proti?
4,Se je kdo vzdržal?
33,"Torej je ta drugi dodatni sklep k osnutku odloka o dopolnitvi odlokov o višini regresa za umetna gnojila, sredstva za varstvo rastlin in kakovostno sortno seme za leto 1990 z večino glasov sprejet."
3,Tretji dodatni sklep.
17,"K osnutku zakona o regresiranju dela obresti za kredite, ki se uporabljajo za določene namene v kmetijstvo."
7,Tudi ta sklep ima samo eno točko.
23,"Skupščina Republike Slovenije pooblašča svojo delegacijo v Zboru republik in pokrajin Skupščine SFRJ, da po končanem postopku usklajevanja, da soglasje k predlogu zakona."
3,Želi kdo razpravljati?
5,Kdo je za predlagani sklep?
3,Je kdo proti?
4,Se je kdo vzdržal?
27,"Tudi ta tretji dodani sklep k osnutku zakona o regresiranju dela obresti za kredite, ki se uporabljajo za določene namene v kmetijstvo, je z večino glasov sprejet."
32,"Naslednji sklep, ki ima pet točk in se nanaša na osnutek odloka o spremembah in dopolnitvah odloka o ciljih in nalogah skupne monetarne politike in skupnih temeljih kreditne politike v letu 1990."
22,"Pet točk je, prebrali ste, da Skupščina Republike Slovenije ostaja pri svojih pripombah, danih v osnutku odloka z dne 30. julija 1990."
12,"Potem, s čim soglaša, kaj ugotavlja in s čim seveda ne soglašamo."
7,V zvezi s 4. sklepom odpiram razpravo.
3,Kdo želi razpravljati?
2,Gre prehitro?
1,Razprava.
4,Ne želi nihče razpravljati?
6,Tudi 4. sklep dam na glasovanje.
31,"Kdo je za to, da sprejmemo takšen sklep k osnutku odloka o spremembah in dopolnitvah odloka o ciljih in nalogah skupne monetarne politike in skupnih temeljev kreditne politike v letu 1990."
3,Kdo je za?
3,Je kdo proti?
4,Se je kdo vzdržal?
32,Tudi 4. dodatni sklep k osnutku odloka o spremembah in dopolnitvah odloka o ciljih in nalogah skupne monetarne politike in skupnih temeljev kreditne politike v letu 1990 je z večino glasov sprejet.
23,In potem je tu še peti dodatni sklep k osnutku odloka o skupni devizni politiki in projekciji plačilne bilance Jugoslavije v letu 1990.
28,"Ta sklep je precej obsežen, sestavljen je iz sedmih točk in vam dam nekoliko časa, da še premislite in se odločite najprej za razpravo, potem pa za glasovanje."
3,Želi kdo razpravljati?
6,Kdo je za predlagani dodatni sklep?
3,Je kdo proti?
4,Se je kdo vzdržal?
10,Torej je tudi 5. dodatni sklep sprejet z večino glasov.
10,"Predlagal bi, glede na mnenje gospoda Mlinarja, še naslednji sklep:"
38,"""Ustavna komisija in Komisija za urejanje skupnih interesov v Jugoslaviji naj do 29.9.1990 opredelita jasno usmeritev delegacije Skupščine Republike Slovenije v Zboru republik in pokrajin kako ravnati pri dajanju soglasij k zakonom, odlokom in ratifikacijam v Skupščini SFRJ""."
6,"Gospod Mlinar, bi bilo to ustrezno?"
9,"Do 28.9., do jutri, oprostite, bi popravili na jutri."
5,To je bila ena pripomba.
8,"Sem mislil reči 28., ne 29., 28. september."
1,Popravljam.
2,Ampak drugo.
25,"Ta sklep razumem tako, da bosta ti dve komisiji opredelili svoje stališče in ga bosta dali v ratifikacijo oziroma v sprejem zborom na jutrišnji seji."
5,Tako sem jaz to razumel.
31,"Jaz sem pa, izhajajoč iz poročila, ki sem ga tukaj bral oziroma mi v delegaciji smo pa mislili, seveda se lahko ti komisiji odločita, da ne bosta zborov s tem obremenjevali."
30,"Drugače smo pa mislili, da naj bi komisiji pripravili stališče, ga z vseh aspektov prediskutirali, seveda ob sodelovanju Izvršnega sveta, ker gre za materijo, ki ni samo zakonodajno-pravna, ampak ekonomsko-politična."
14,"Ker je materija, tudi globoko ekonomska, naj še Izvršni svet o tem pove stališče."
18,"Nas bodo pa tako poklicali zraven, da bomo lahko razložili, v kakšno situacijo pademo, če nekaj nimamo razčiščenega."
42,"Tako, razlika je pravzaprav samo v tem, da smo mi mislili, da bi ti dve komisiji to pripravili pa dali zboru, če pa vi sodite, da naj to samostojno naredita, sedaj ne vem, kako je v poslovniku slovenske skupščine zapisano glede pristojnosti."
16,"Te stvari so napisane, kakšne so njihove pristojnosti, potem je pa zaradi mene tudi to dovolj."
22,"Verjetno je možnost, ker mi smo na zboru enkrat že pooblastili naša delovna telesa, da naj ona sodelujejo in delajo z delegacijami."
9,"Takole se mi zdi, da bi bilo to možno."
5,"Vprašam vas, kaj vi menite?"
11,"Seveda, naši zbori bodo skoraj sigurno morali biti seznanjeni s tem."
39,"Ker ko se bodo opredeljevali do odlokov o ratifikaciji, ki jih imate na dnevnem redu, ker če ste pogledali, mi, naš Izvršni svet in ostali, ki smo te stvari pregledovali, razen nekaterih zahtevkov o razčiščevanju posameznih stvari, nimamo pripomb."
52,"To pomeni, če se boste jutri srečali s tistimi štirimi ali petimi ratifikacijami, koliko jih je na dnevnem redu, bo potrebno tudi povedati stališče teh dveh komisij, ker drugače, bi se lahko že danes do ratifikacije opredeljevali, ne pa čakali jutri na stališče, ki je potem za nas pomembno, kako naj ravnamo."
9,Kaj mi potem sploh ne bi obravnavali teh ratifikacij?
18,"Da, po moji sodbi jih lahko obravnavate, lahko se do njih opredeljujete na osnovi sklepov, ki so predloženi."
16,"Ko bomo pa jutri dobili predlog komisij, bo pa delegacija tako ravnala kot bo tam zapisano."
6,"Mogoče, če počakate kar tu blizu."
7,"Kaj pa, če se vseeno tako dogovorimo."
71,"Mi bi sprejeli, tako kot sem predlagal, tudi ta sklep in naložili to nalogo Ustavni komisiji in Komisiji za urejanje skupnih interesov, če se oni povežejo z Izvršnim svetom, je že to na kraju krajev čisto vseeno in naj oni povedo, mi bi pa vseeno obravnavali te odloke in ratifikacije po dnevnem redu, ki jih pač imamo in sprejmimo jih tako, kot je predlagano tudi v sklepih, te sklepe tudi imate."
15,"In če potem ugotovimo, da se je potrebno sestati, bomo to spremenili, če bo potrebno."
23,"Veste kaj se mi zdi, da bi bilo najboljše, da bi teh 4 ali 5 ratifikacij, kolikor jih je, pustili danes pri miru."
42,"Jutri naj prideta ti dve komisiji s svojo opredelitvijo, ker samo sprejemanje odlokov k ratifikacijam vam ne bo vzelo niti pet minut časa, boste pa imeli eno celoto pred seboj, slišali boste, kaj ti dve komisiji mislita in potem gremo pa naprej."
24,"Da ne bi to sedaj med seboj trgali, ker je materija takšna, da boste s tistim zelo hitro gotovi, ko bomo prvi del razčistili."
6,"Mislim, da bi bilo to boljše."
10,"Ali je lahko to na skupni seji, ali moramo posebej?"
27,"Ne vem, ampak mislim, da je boljše ločeno, ker se tudi lažje vprašanja postavljajo in se še kakšna stvar razčisti, kot pa tam s skupino 200 ljudi."
18,"Samo potem morate vedeti, da imamo jutri v nadaljevanju skupne seje, potem še tudi sejo Zbora združenega dela."
7,Ali bi prišli že ob 9.30 uri?
6,"Izgleda, da smo se tako dogovorili."
17,"Zdaj vas lepo prosim še samo za sprejem tega sklepa, ki sem ga predlagal in prebral prej."
20,"Da naj Ustavna komisija in Komisija za urejanje skupnih interesov in odnosov v Jugoslaviji, predložita zborom do jutri svoje mnenje."
7,"In sicer, do jutri ob 10.00 uri."
3,Ste za to?
5,Kdo je za ta predlog?
3,Je kdo proti?
4,Se je kdo vzdržal?
9,"59, kakorkoli je to pokazalo, da smo enotnega mnenja."
6,Majčkeno dela smo preložili na jutri.
13,"Prelagamo 11., 12., 13., 15., 16. in 17. točko dnevnega reda na jutri."
5,Gre za teh 6 ratifikacij.
8,"Tako smo se dogovorili, da ne bo nesporazumov."
9,"Meni je včasih v veselje, včasih pa v žalost."
8,Do 16.00 ure imate čas za eno kavo.
6,Potem pa prosim delamo do kraja.
6,Ob 16.00 uri pride dr. Mencinger.
8,Za danes potem zaključimo delo z njegovo točko.
50,"Tako, kot sem že uvodoma, ko smo sprejeli dnevni red povedal, smo dali to točko, OBRAVNAVO POLLETNIH REZULTATOV GOSPODARJENJA na dnevni red, predvsem na pobudo poslanca Franca Grašiča in tudi glede na to, da vas je več izrazilo mnenje, da bi moral ZZD kot matični zbor o teh rezultatih spregovoriti."
20,"Zato smo povabili gospoda podpredsednika Izvršnega sveta Republike Slovenije dr. Jožeta Mencingerja k nam, da bi nam povedal nekaj izhodišč."
16,"Vi ste prejeli na klop gradivo sklepe in stališča Gospodarske zbornice, tako da lahko tudi primerjate."
21,"V večini ste sami tudi doživljali poletne rezultate v svojih delovnih organizacijah in če dovolite, bi povedal za uvod samo dvoje."
4,Dve prošnji oziroma usmeritvi.
82,"Prva je ta in vas res iskreno prosim, da jo upoštevate, da na tem zboru danes ne bi predvsem stokali in tarnali in na tak način spremenili ta zbor v zbor tarnajočih, ampak bi se predvsem pogovarjali o tem, kaj ste vi tudi sami storili ob polletju, pa tudi še zdaj v mesecu septembru, s katerimi ukrepi ste pomagali svoji delovni sredini, da je bila bolj uspešna in tako pokazali, da ste dejansko pričeli velik posel, veliko delo, predvsem na svojem dvorišču."
29,"In drugo, da ko ste pri obravnavi želja in zahtev do naše vlade in prek njih do samega sebe, kot poslanca v tej skupščini, pridete tudi s konkretnimi predlogi."
26,"In da ne načenjate tu tistih stvari, ki v bistvu nanje ne moremo vplivati, ampak to, kar je v Republiki Sloveniji, tudi z našo deklaracijo, možno."
25,"Tako, da bi skušali danes preseči tisto vsesplošno ugotavljanje stanja, ki ne vodi nikamor ali pa vodi samo do zaprtih vrat, v katera se zaletavamo."
11,"In zato vas prosim, bodite resnično v razpravi konkretni in aktivni."
14,"Tudi ne bi bil nič preveč vesel, če bi se ponavljali v različnih razpravah."
13,"Saj lahko poveste, strinjam se z njim in pika, saj ni treba več."
26,"Bolj mi gre za to, da vsak pride s svojimi svežimi idejami, ki bi nam vsem skupaj koristile, resnično, v in za napredek naše Republike Slovenije."
18,"Vljudno prosim, da to upoštevate in zdaj bi gospoda dr. Jožeta Mencingerja prosil, da bi povedal nekaj značilnosti."
106,"Spoštovani poslanci in poslanke, jaz sem moral to poročilo pripraviti precej na hitro, zato mogoče ne bo takšno kot bi ga želeli, mislim, ga pa podati takole: najprej bom opisal nekaj standardnih kazalcev v slovenskem gospodarstvu, ne samo do polletja, ampak s tistimi najnovejšimi podatki, ki jih imamo; potem bi govoril nekaj o posegih ekonomske politike Slovenije, kakorkoli je že omenjena; odnos te politike do Markovičevega programa, oziroma do zvezne ekonomske politike; potem bi nekaj govoril o ukrepih, ki jih slovenska vlada namerava narediti v prihodnjih mesecih; in pa na splošno, tudi nekaj o aktivnosti vlade v sistemu, predvsem na področju davčnega sistema in pa privatizacije."
20,"No, predvsem pri tistem delu, kjer bom govoril o ukrepih ekonomske politike, vas tu v imenu vlade prosim za nasvete."
15,"Ker tu predvsem rabimo nasvete, pri tem je pa treba upoštevati, da smo dostikrat omejeni."
11,"No, če grem k tem standardnim kazalcem in kako jih vidimo."
41,"No, kot veste, se je v poletnih mesecih približno zaustavilo padanje industrijske proizvodnje, ki ga običajno imamo kot najvažnejši kazalec, pri čemer smo avgusta prvič po 11 mesecih imeli rahlo pozitivno stopnjo, 0,16% na mesečni ravni, avgusta pa spet minus 0,16."
25,"Tako, da se je nekako tisti padec stabiliziral na bistveno nižji ravni, kot pa je bila proizvodnja v lanskem letu približno na 10% nižji ravni."
16,"Jaz tega padca proizvodnje ne bi vzel za zelo tragičnega, če bi bilo tu dosti prestrukturiranja."
12,"Žal nekateri podatki kažejo, da prestrukturiranja v tem padcu ni bilo veliko."
26,"No podatki, ki to kažejo so predvsem podatki o tem, da se število prostih delovnih mest, ki bi ga običajno moralo spremljati takšno prestrukturiranje, ni povečalo."
24,"Število prostih delovnih mest rapidno pada, obenem pa seveda pada tudi zaposlenost v gospodarstvu, in sicer po 0,6% mesečno, oziroma približno po 7% letno."
16,"Brezposelnost pa izredno hitro raste - po mesečnih takšnih stopnjah, da bi dale 72 - 75% letno rast."
41,"Tu še zmeraj pričakujemo, tudi v nadaljevanju, da se bo brezposelnost pričakovala in najnovejši podatki, ki jih je naredil Zavod za planiranje, kažejo, da mi računamo s povečevanjem brezposelnosti nekje do leta 1992 pod pogoji, ki jih bom povedal šele pozneje."
8,"Šele takrat pričakujemo, da se bo stvar obrnila."
6,"No, kar se tiče zunanjetrgovinske menjave."
20,"Zunanjetrgovinska menjava je vsaj s številkami, po številkah, tista slepa točka, ki je pa obenem tudi najbrž najbolj boleča točka."
29,"Najbolj boleča zaradi vsem poznanih razlogov tega prisilnega izvoza, ker doma enostavno ni trga, prisilnega izvoza, v katerem se marka kupuje za 60 pfenigov, nekaj podobnega bi lahko rekli."
34,"No, v Sloveniji se je to hitro povečevanje zunanjetrgovinske menjave nadaljevalo tudi v avgustu, kar ni slučaj za Jugoslavijo, tako da je izvoz v avgustu večji za 30,6%, kot je bil leto dni prej."
6,"Uvoz je pa večji za 41,8%."
7,Slovenija torej nabira deficit v zunanjetrgovinski menjavi.
9,Zaradi tega iz tega naslova ni prelivanja med republikami.
20,"Iz tega naslova je kvečjemu prelivanje med, to se pravi, zaradi podcenjenega tečaja, je kvečjemu prelivanje med uvozniki in izvozniki."
7,"Slovenija, kot sem že rekel, ima deficit."
37,"Na tej strani je zelo težko govoriti, tudi napovedi ZIT-a, se pravi: napovedi gospodarskih organizacij so, da se naročila iz tujine zmanjšujejo in da se tudi tu lahko pričakuje poslabšanje, podobno kot je že poslabšanje v Jugoslaviji."
9,"Če gledamo tretji tak standardni kazalec, so to cene."
28,"Gibanje cen na drobno in cen proizvajalcev kaže, da se je inflacija v Sloveniji umirjala hitreje kot drugje v državi, kar je redkokdaj, običajno nismo imeli te situacije."
22,"No, to je pa več ali manj rezultat tega, da so se tudi osebni dohodki v Sloveniji povečevali bistveno počasneje kot drugje."
18,"In to smo smatrali, pa še zmeraj v vladi smatramo, za uspeh ekonomske politike, čeprav so mnenja drugačna."
20,"Vendar, jaz mislim, da ne glede na to, kaj se dogaja v Jugoslaviji, je edina možnost slovenskega gospodarstva pocenitev proizvodnje."
28,"To pa je mogoče narediti samo na ta način, da se zmanjšata splošna in skupna poraba in da se pač realni dohodki oziroma da se stroški dela zmanjšajo."
13,"Seveda je zaželeno, če se ob tem zmanjšajo tako, da se poveča produkcija."
4,Zaenkrat te situacije nimamo.
20,"Tu se dostikrat postavlja vprašanje, ali je to dobra ekonomska politika, to se pravi zaostajanje pri osebnih dohodkih za Jugoslavijo."
12,"Jaz mislim, da je to ne glede na karkoli, dobra ekonomska politika."
16,"No, v Jugoslaviji so očitno osebni dohodki, in deloma tudi v Sloveniji, ušli popolnoma z vajeti."
24,"Masa osebnih dohodkov v Jugoslaviji je avgusta znašala 28,6 milijard din, kar je 8,6 milijard nad tistim, kar je bilo predvideno v antiinflacijskem programu."
37,"Tam se je računalo, da je bila masa osebnih dohodkov v Jugoslaviji približno 20 milijard, to je ušlo popolnoma iz vajeti, predvsem zaradi Hrvaške in Srbije, ki sta povečali praktično v dveh mesecih za 50% osebne dohodke."
27,"In zdaj so korekcije, nameravane korekcije s strani Zvezne vlade, spraviti teh 28 milijard na približno 24 milijard, po teh korekcijah ekonomske politike s strani Zvezne vlade."
8,Naslednje področje je področje splošne in skupne porabe.
19,"Tudi tu so bila povečanja oziroma priliv v občine pa republike v občinski in republiški proračun manjša, kot drugje."
13,Daleč največji priliv za to splošno porabo pa je bil preko prometnega davka.
21,"Od predvidenih 38 milijard din, kolikor naj bi se steklo v zvezni proračun, je zveza že do julija dobila 30 milijard."
21,"In tu je pravzaprav eno od osnovnih nasprotij med zvezno ekonomsko politiko, oziroma osnovni očitek slovenske ekonomske politike zvezni ekonomski politiki."
9,"No, to je pač rezultat deflacije, ki je običajen."
60,"No, pri nas mislimo, da je ravno ta, nekoliko manjša rast cen v Sloveniji, pa nekoliko tudi ugodnejša proizvodnja v Sloveniji v primerjavi z ostalimi republikami, mislimo, da je vseeno vsaj deloma posledica ukrepov, ki smo jih sprejeli, se pravi zmanjšanja prispevkov, stopenj prispevkov in davkov in seveda deloma tudi odlogi plačil davkov in prispevkov, o katerih bom še govoril."
52,"No, v zvezi s tem so nastali, kot najbrž že veste, posebni problemi v Skupnosti pokojninskega zavarovanja, ki so nastali zaradi te fiksirane stopnje 19,6% in so, moram reči, bili pričakovani in bi vsakdo pričakoval, pričakoval bi enostavno zaradi tega pospešenega zaposlovanja in pa obenem zmanjševanja števila tistih, ki plačujejo te prispevke."
5,"No, s strani monetarne politike."
9,"Monetarna politika, tu lahko govorimo samo v jugoslovanskih okvirih."
17,Tu je bistveno preveč denarja prišlo v obtok in tu je zvezna administracija tudi naredila temeljno napako.
48,"Ta denar je prišel v obtok predvsem s pomočjo selektivnih kreditov za kmetijstvo in ti, prav ta selektivnost, je v bistvu pomenila nekakšno diskriminacijo do Slovenije, ker pač ti selektivni krediti so šli v druge republike, predvsem tja, kjer pač imajo več kmetijstva, niso pa šli v Slovenijo."
42,"No, zaradi takšnega popuščanja pri monetarni politiki, do katerega je prišlo v letnih mesecih, zaradi popuščanja zvezne administracije pri osebnih dohodkih, predvsem pa zaradi demonstracijskega učinka, ne dejanskega, demonstracijskega učinka povečanja plač v zvezni administraciji, je praktično bilo nemogoče voditi ekonomsko politiko."
30,"In celotna ekonomska politika, celotni stabilizacijski program v bistvu visi na eni sami nitki, to je tečaj in to je tista stvar, ki slovensko gospodarstvo, predvsem pa izvoznike, najbolj bremeni."
19,V bistvu je tule s pomočjo tečaja in pa takšne monetarne politike prišlo do prelivanja od izvoznikov do uvoznikov.
16,Narodna banka Jugoslavije se je zaradi takšnih dogajanj spet opredelila za bistveno bolj restriktivno monetarno politiko.
17,To bolj restriktivno monetarno politiko naj bi pa tokrat vodili nekoliko drugače kot so jo v preteklosti.
30,"In sicer predvidevajo, da bi povečali kredite na obvezno rezervo, to je prva stvar, to se pravi, to je ena od stvari, na katere so se naše banke bistveno pritoževale."
20,"Potem pričakujejo, da bi šli na tako imenovane operacije na odprtem trgu, kjer so obrestne mere višje in banke izgubljajo."
14,"Vendar obseg teh operacij, s katerim bi regulirali količino denarja v obtoku, ni jasen."
25,"In tretja stvar, ki bi jo morali v Sloveniji, po moje, pozdraviti, čeprav bi povzročala likvidnostne težave, je povečanje deviznih rezerv s strani poslovnih bank."
32,"Približno je v Jugoslaviji situacija takšna, da večino deviznih rezerv direktno kontrolira Narodna banka Jugoslavije in so te rezerve pri prvovrstnih tujih bankah oziroma naj bi vsaj bile pri prvovrstnih tujih bankah."
28,"Del deviznih rezerv pa je pravzaprav v lasti poslovnih bank in so tudi v tujini kot lastništvo poslovnih bank, obenem pa seveda tudi pod kontrolo Narodne banke Jugoslavije."
31,"Ne glede na to, se ta opcija zdi v tem primeru najboljša, čeprav je po drugi strani jasno, da se bo s takšno opcijo zmanjšala likvidnost bank še bolj kot je."
6,Kar se tiče tule glede likvidnosti.
7,Likvidnost je zdaj temeljni problem slovenskega gospodarstva.
38,"In je treba reči: ne glede na tisto prerazdelitev, ki smo jo dosegli vsaj deloma s tem, da smo zmanjšali prispevne stopnje, je še vedno situacija takšna, da je bistveno večja nelikvidnost v gospodarstvu kot pa v negospodarstvu."
7,Če vzamemo samo te številke za primerjavo.
14,"Obseg, vrednost teh blokiranih računov v avgustu je bil povprečno 3,3 milijarde v gospodarstvu."
20,"No, primerjajmo to z maso osebnih dohodkov v gospodarstvu, ki je približno 3,4 milijarde, se pravi, to je ta odnos."
19,"Medtem ko imamo pa v negospodarstvu blokiranih računov za 103 milijone, medtem ko je masa osebnih dohodkov 749 milijonov."
18,"Se pravi, da je ta nelikvidnost v negospodarstvu še vedno bistveno boljša kot pa je likvidnost v gospodarstvu."
12,"No, in to ne glede na posege ekonomske politike, slovenske ekonomske politike."
12,"No, posegi slovenske ekonomske politike so dosti enostavni, pa najbrž tudi vprašljivi."
27,"Vprašljivi, se pravi, predvsem smo poskušali preprečiti plaz stečajev, do katerega bi prišlo, če bi republika oziroma družbeno-politične skupnosti vztrajale pri tem, da se prispevki plačujejo takoj."
28,"Se pravi, mi smo šli tu z odlaganjem prispevkov in jaz mislim, da je bila ta politika prava, ne glede na to, da smo probleme prenašali v bodočnost."
13,Prava je bila pa ravno zaradi tistega odnosa likvidnosti gospodarstva in likvidnosti negospodarstva.
30,"Po podatkih, ki jih imamo, po podatkih SDK, je bilo 93 takšnih organizacij, ki smo jim odložili to plačilo, nekaj je šlo za republiški proračun, nekaj pa za občinske proračune."
8,Gre pri tem predvsem za velike gospodarske organizacije.
17,"Če gledamo koncentracijo teh organizacij so to Metalna, Elektrokovina, Gorenje, Železarne, Litostroj, to so ti največji primeri."
34,"Obenem smo pa takoj, ko je prišlo, ne takoj, nekoliko z zamudo mogoče reagirali še na situacijo, ki je nastala z Irakom, kjer so pravzaprav prisotne predvsem te organizacije, ki sem jih že omenil."
27,"To smo pa naredili tako, da smo enostavno rekli, naj se postopki za začetek stečaja odložijo, dokler se ta situacija glede Iraka ne razreši na zvezni ravni."
25,"Po poročilih, ki jih imamo od podjetij so letos zapadle terjatve slovenskih podjetij v višini 102 milijona dolarjev, se pravi iz te trgovine z Irakom."
14,"Nekaj od teh je zavarovanih, približno 68 milijonov je pa nezavarovanih terjatev do Iraka."
13,"Tu, kar smo zaenkrat naredili, smo v bistvu spet odložili te stečajne postopke."
16,"No, ta druga, tudi nekoliko kontraverzna, mogoče politika, je bila, to so bila sredstva za prestrukturiranje."
28,"Gre za tistih 200 milijonov, to gre za nadaljevanje akcij, ki jih je sklenila še prejšnja vlada, kjer so bile pač ocene napravljene s pomočjo instituta pri banki."
6,Ta sredstva je dobilo 47 podjetij.
19,"Menimo se o novi takšni akciji sredstev za prestrukturiranje v višini približno 100 milijonov mark, oziroma 700 milijonov dinarjev."
32,"Sodimo namreč, da prej ali slej bomo morali tudi probleme, ki so nastali v infrastrukturi, prenesti na tako imenovani javni dolg, da je to pravzaprav neka rešitev, ki jo iščemo v prihodnosti."
43,"Kar se tiče odnosa do zvezne ekonomske politike, več ali manj najbrž veste, da smo približno mesec dni nazaj poslali memorandum, v katerem smo opisali, pravzaprav izrekli najprej načelno podporo programu Zveznega izvršnega sveta v tem smislu, da je protiinflacijski program bil potreben."
52,"Za to načelno podporo je bila seveda pa kritika ukrepov zvezne ekonomske politike, pri čemer smo pa dali vedeti, da smo, ne glede na verbalno podporo, s svojo politiko najbolj podpirali protiinflacijski program, da pa seveda v takšni situaciji protiinflacijskega programa ne moremo več podpirati, ker ga ne podpira sama zvezna vlada."
48,"Osnovni poudarek je bil v tem, da je ravno zvezna vlada iz dveh, še kolikor toliko trdnih sider, to sta bila monetarna politika in tečaj, v bistvu v juniju naredila napake, ki so v bistvu tudi, po kateri je bilo obdržano samo eno sidro, to je pravzaprav tečaj."
22,"Obenem smo zahtevali spremembe te politike in najavili tudi lastno ukrepanje, v kolikor se ekonomska politika zvezna vlade ne bi bistveno spremenila."
23,"Moram reči, po tistem je gospod Marković zelo hitro reagiral, je prišel v Ljubljano, po tistem smo imeli še en sestanek v Beogradu."
28,"Razlika, če bi opisal razliko od prejšnjega stališča zvezne vlade in zdajšnjega stališča zvezne vlade, zdi se, da je prvič zvezna vlada uvidela napako, ki jo je naredila."
9,"Prej vsaj napake niso priznali, zdaj so napako uvideli."
28,"Reševanje s to 10% subvencijo na neto izvoz pa se nam seveda ne zdi pretirano primerno, čeprav popolnoma razumemo psihološki učinek, ki bi ga zdajle naredila devalvacija dinarja."
17,"Vendar menimo, da bo slej ko prej nujna, dokler so stvari še pod kakršnokoli kontrolo Zvezne vlade."
40,"No, nekatere od teh ukrepov je pravzaprav zvezna vlada predvidela: restriktivnejšo vladno politiko; potem zmanjšanje obsega osebnih dohodkov na 24 milijard, pri čemer pa moram reči, ne vem, po mojem tudi Zvezni vladi ni popolnoma jasno, kako bi to dosegli."
28,"In seveda nam pri tem ostane, da mi sprejmemo nekatere ukrepe ekonomske politike, ki sicer ne sodijo popolnoma v pristojnost slovenske vlade, ampak praktično zdajle drugega izhoda nimamo."
21,"Zato menim, da bomo morali na nek način iti v republiške subvencije izvoznikov, to bomo verjetno naredili s pomočjo vrednostnih papirjev."
20,"Iščemo enostavno načine, s katerimi bi lahko subvencionirali slovensko izvozno gospodarstvo, ne da bi subvencionirali tudi ostalo izvozno gospodarstvo Jugoslavije."
10,In to je seveda v takšnih okvirih zelo težko narediti.
40,"Obenem mislimo, da bomo slej ko prej prisiljeni kompenzirati del izgube, ki jo imamo skozi monetarno politiko z direktnimi posegi na področju fiskalne politike, to se pravi enostavno prevzeti oziroma ne plačati del obvez, ki so sicer namenjene za federacijo."
8,"No, če gledam to ekonomsko politiko bolj splošno."
14,"Osnovna zahteva, ki je pravzaprav pred slovensko ekonomsko politiko je, ne večati stroškov dela."
23,"To je edina možnost, ki jo imamo pri kakršnemkoli vključevanju v Evropo, ne glede na to, ali smo v Jugoslaviji, ali izven Jugoslavije."
4,To je prva zahteva.
7,"In seveda, druga zahteva je poceniti državo."
10,"Na tem področju bi jaz rekel, smo naredili zelo malo."
16,Se pravi sigurnost delovnega mesta v upravi je bistveno večja kot sigurnost delovnega mesta v gospodarstvu.
28,"No, ob teh, se pravi ob takšni ekonomski politiki, menimo oziroma je Zavod za plan izračunal, kakšen je možni scenarij do konca letošnjega leta in v naslednjem letu."
73,"Ti scenariji so izračunani pod naslednjimi pogoji: prvi pogoj, da se ne smejo zmanjšati tokovi blaga v druge republike; se pravi tokovi blaga, to pomeni plačani tokovi blaga v druge republike se ne bi smeli več zmanjševati; moral bi se ohraniti izvozni impulz, kakršen je bil v letošnjem letu, približno 7% rast izvoza, realnega v letošnjem letu; obenem bi pa morali zagotoviti nekaj tujega denarja vsaj za te, bi rekel, za infrastrukturne investicije."
19,"Za infrastrukturne investicije nujno rabimo tuj denar, ker sicer od novega investicijskega ciklusa po moje veliko ne more biti."
58,"No, potem, kar je naredil Zavod za plan, če so izpolnjeni ti pogoji, potem je prognoza, da bo družbeni produkt v letošnjem letu v Sloveniji za približno 5% manjši, kot je bil lani, v naslednjem letu pa naj bi se povečal za približno 1%, pri čemer se računa, da se bo v privatnem sektorju povečal za najmanj 10%."
16,"Tu je seveda deloma računica na tem, da se bo bistveno povečalo število novih privatnih podjetij."
15,"Vendar, če smo realisti, teža mora biti še zmeraj na obstoječih podjetjih, predvsem v industriji."
17,"In zdaj preveliko težo pripisovati privatnemu sektorju, ki ga sicer ne bi podcenjeval, bi bilo nekoliko nerealistično."
33,"No, v tem primeru, če bi prišlo do tega, s povečanjem izvoza, računamo, da bi se osebna poraba v prihodnjem letu ne spremenila in da bi prav tako ostala nespremenjena ta javna poraba."
36,"Seveda ne delamo nobenih prognoz glede gibanja cen v prihodnjem letu, to je več ali manj zelo malo pod našo kontrolo, najbrž bi bilo pa tudi zelo, bi rekel vprašljivo dajati enoletne prognoze o gibanju cen."
13,"Čeprav moram reči, da so prognoze na katerih gradi Zvezna vlada, razmeroma optimistične."
17,"Zvezna vlada računa namreč, da bo septembrska rast cen 3,5%, nato pa v naslednjih mesecih po 1,5%."
19,"No tu je cela vrsta vprašanj, ker tudi predvsem Jugoslavija kot takšna je precej prizadeta s to iraško krizo."
14,"Pri zaposlovanju še zmeraj računamo na zmanjšanje zaposlovanja tudi v prihodnjem letu, po 4,5%."
15,"In enostavno menimo, da ni realno pričakovati, da bi se gospodarska situacija čez noč spremenila."
25,"Jaz mislim, da so bila pričakovanja, da bomo čez noč prišli iz Jugoslavije v Švico, pač neupravičena, če je to kdo pričakoval, je pričakoval neupravičeno."
27,"Obenem pa seveda še enkrat poudarjam, da če bomo čakali samo na vlado, kaj bo vlada naredila, se najbrž ne bo zelo veliko in zelo hitro spremenilo."
23,"No, rekel sem, da bom nekaj še rekel v zvezi s sistemom, spremembami v sistemu, potem bi pa mogoče raje na vprašanja odgovarjal."
10,"No, osnovna sprememba v sistemu, ki jo predvidevamo, je privatizacija."
41,"Pri tem bi dejal tole: privatizacija je stvar, ki se naredi enkrat v tisočletju, se ne bo nikoli ponovila, oziroma se najbrž v taki obliki ne bo nikoli ponovila in mi ne pričakujemo, da smo tu iznašli pravila, ki bodo najboljša."
26,"Že zdaj naprej se zavedamo, da bomo na veliko področjih zgrešili, poskušamo pač narediti takšno to privatizacijo, da bi jo izvedli na čim manj boleč način."
10,"In obenem, da privatizacija ne bi bila osnovno zanimanje ljudi."
26,"Eden od problemov, ki jih je pravzaprav zdaj videti, je, da se ljudje zdaj ukvarjajo samo s privatizacijo, na ostali del gospodarjenja so pa popolnoma pozabili."
18,"To je pa mogoče tudi razlog, da se ta privatizacija oziroma ta privatizacijski krog, privatizacijski zakon hitro sprejme."
44,"No, prva verzija tega privatizacijskega zakona je narejena, moram pa reči, te verzije so po kritikah v tako imenovanem ekonomskem svetu pa vseh drugih ekonomistov, ki smo jih pritegnili, deloma hitro spreminjajo, tako da ne bodite začudeni, če bo med dvema verzijama precejšnja razlika."
45,"No, zakon, ki je napisan oziroma osnutek ali kakorkoli, niti členi niso narejeni, kakor je napisan, predvsem sloni na tistih osnovnih opredelitvah, ki smo jih takrat po programskem izhodišču povedali, se pravi, da zavračamo nacionalizacijo družbene lastnine na eni strani in da zavračamo vsesplošno porazdelitev."
8,"Se pravi, da gre pravzaprav za nekaj vmesnega."
24,"Treba je reči, da zakon v precejšnji meri sprejema ideje zveznega zakona o privatizaciji, je pa v podrobnostih toliko različen, da je tudi različen."
33,"Osnovno načelo je, da so ti modeli za privatizacijo dani, potem pa gospodarske organizacije, zaradi tega tudi imenujemo to decentralizirana privatizacija, gospodarske organizacije lahko izberejo enega od načinov in lahko tudi kombinirajo načine."
17,"Ustanovljena Agencija za privatizacijo naj bi bila predvsem kontrolna agencija, kjer bi kontrolirali, kako bo šla privatizacija."
23,"Ko govorimo o teh privatizacijskih načinih, mislim na tri načine: eden je prodaja, drugi je dokapitalizacija in tretji je tako imenovana interna privatizacija."
14,"Zelo jasno; kateri način bo izbran, je odvisno od tega, kakšna je gospodarska organizacija."
14,"Se pravi, različnim gospodarskim organizacijam bodo različni modeli bolj pri roki, kar je razumljivo."
27,Ta družbena lastnina je na različne načine nastajala in je najbrž ni mogoče na en sam način odpraviti oziroma je ni smotrno na en sam način odpraviti.
41,"Privatizacijo najprej ločimo na nekaj, kar imenujemo avtonomna, to so tiste oblike privatizacije, ki so uporabne predvsem pri manjših podjetjih in pri tistih stvareh, kjer mogoče ni potrebna kontrola države, in na oblike privatizacije, ki bodo pod kontrolo Agencije za privatizacijo."
18,"Tu gre pa za večja podjetja in za vse tiste primere, kjer bo v privatizacijo vključen tudi tujec."
22,"To se pravi, to so različni načini, dosti fleksibilni, tehnično je mogoče stvar zapletena, vendar pa v principu, jaz mislim, da ni."
21,"V bistvu se računa, da se z zdajšnjo, v primeru prodaje, se izkupiček prenese na sklad - najbrž prodaje ne bo veliko."
8,Ta sklad pa uporablja izkupiček v dva namena.
16,"En namen je, da gre izkupiček v pokojninski sklad, drugi namen tega izkupička so socialni programi."
10,Deloma samo bo ta izkupiček ostal na Skladu za razvoj.
35,"Sicer pa menimo, da s tem pride do situacije, v kateri se država postopoma umika, ne glede na to, da dobiva pač izkupiček, ki pa najbrž ne bo način, ki bi ga veliko organizacij izbralo."
8,"Drugi način je dokapitalizacija, se pravi, povečanje kapitala."
37,"V tem primeru se obstoječi družbeni kapital v obliki delnic brez pravice glasovanja, se pravi, brez upravljalske pravice oziroma samo z nekaterimi upravljalskimi pravicami ali pa v obliki tako imenovanih preferenčnih delnic, ravno tako prenese na sklad."
28,"In tudi to se v bistvu prenaša tudi na eni strani na pokojninski sklad, na drugi strani pa od prodaje teh delnic spet v sklad, v socialne programe."
33,"Pri teh večjih privatizacijah, posebno kadar so udeleženi tujci, bi se del sredstev, ki bi jih dobili pri privatizaciji, ne prenašal na ta sklad, ampak uporabil direktno za socialne programe na tistem področju."
7,Se pravi to kar se tiče tega.
7,Glede popustov je stvar še nekoliko nejasna.
19,"Tu sta dve verziji, in sicer, ali so popusti za zaposlene večji, kot so popusti za vse državljane Slovenije."
20,"Tu je najbrž še zmeraj stvar odločitve, kakšni bodo popusti: bodo večji za zaposlene kot za tiste, ki niso zaposleni."
26,"Generalno naj bi bil 30% popust za vsakega odraslega državljana Slovenije, ki bi ga lahko izkoristil kjerkoli, če pač ni podjetja, bi ga izkoristil v skladu."
12,"Popolnoma jasno je, da pri tej privatizaciji mnogi ne bodo ničesar dobili."
12,Ravno zaradi tega je tu socialni program in tu je pokojninski sklad.
25,"Edino skozi ta dva sklada se pravzaprav da učinke privatizacije porazdeliti tudi na sloje prebivalstva, ki pri kakršnihkoli popustih pri privatizaciji ne bi bili udeleženi."
9,"To so, bi rekel, osnovne značilnosti tega predvidenega zakona."
25,"V zakonu bodo tudi prehodne določbe, s katerimi bi posegali v že izvedene privatizacije, vendar ne tako, da bi jih razveljavljali, gre predvsem za oceno."
8,Ocena je seveda kritična stvar pri tej privatizaciji.
21,"Zaenkrat je v zakonu situacija takšna, da se ocena zahteva pri velikih podjetjih in zahteva se povsod, kjer bo udeležen tujec."
57,"Medtem, ko naj bi pa uporabili knjižno vrednost pri tistih transformacijah družbene lastnine, v zelo jasen kapital enega ali drugega, v tistih primerih, kjer ta ocena ni posebno važna, medtem, ko bi pa uporabili neko popravljeno metodo, knjižno metodo, v tistih primerih, kjer gre za manjša podjetja, kjer niso udeleženi tujci, oziroma ne gre za specialne primere."
13,"No, to je približno zelo površen opis zakona oziroma temeljnih načel tega zakona."
5,Nekaj je najbrž treba pričakovati.
20,"Najbrž so tudi pričakovanja, da v tistem hipu, ko bo to privatizirano, da se bo gospodarska aktivnost čez noč popravila."
4,Ta pričakovanja so neupravičena.
34,"Tu pa ste ljudje, ki pravzaprav jim najbrž tega ni treba dopovedovati, je to kje drugje treba, da so pač pričakovanja, da se z enim samim takšnim aktom vse v gospodarstvu spremeni, so neupravičena."
2,Hvala lepa.
4,"Hvala lepa, gospod doktor."
5,"Odpiram razpravo, prosim gospod Ledinek."
2,Mariborska industrija.
15,"Podajanje gospoda podpredsednika je bilo zelo konstruktivno in moram reči, da sem dobil veliko odgovorov."
4,Samo nekaj me moti.
9,"Vse konkretne rešitve, ki bi dajale rezultate, so odmaknjene."
23,"Mi bomo na osnovi vseh teh potez, ki jih bo vlada potegnila z združenim delom, lahko prve sadove želi komaj čez kakšno leto."
7,"Vprašanje je, v kakšnem stanju bomo takrat?"
3,Imam konkretno vprašanje.
12,"Bom rekel, družba oziroma država mi je dovolila, da se grem podjetnika."
12,"Apelirala je, da se naj usmerim v razvoj, meni je to uspelo."
15,"Imam 250 zaposlenih, imam 80% izvoza in dela toliko, da lahko delamo tudi ob sobotah."
18,"Vendar ugotavljam zadnje leto, pri tej ceni kapitala, da tonem, da umiram, programirana smrt skupaj z združenim delom."
5,Na osnovi programa zvezne vlade.
28,"S tega mesta zahtevam in prosim vlado svoje države Slovenije, da mi omogoči, da se zadolžujem na osnovi svoje hipoteke, tam, kjer smatram, da bom kot podjetnik preživel."
15,"To zahtevam hitro, ker sicer moram tudi teh 250 delavcev dati tej vladi na razpolago."
17,"Čeprav sem jim obljubil, da jim bom zagarantiral delo in da si bomo delili dobro in slabo."
5,"Vendar, vsaka stvar ima mejo."
51,"Nam je uspelo vse, kar je za podjetništvo potrebno, pod pogojem, da nam je dana podjetniška svoboda, ki zahteva inovativno obnašanje, ne pa samo štednjo, ampak smele poteze, ki so potrebne, da se na tem trgu, zunaj, v katerega prodreš, za nemajhno ceno obdržiš in da na tem trgu ustvarjaš profit."
43,"Zato prosim gospoda podpredsednika, da, ali me sprejme ali mi odgovori pisno, ali kakorkoli, da mi da odgovor, ki me bo zadovoljil, da bo slovenska vlada dala možnost vsakemu državljanu, ki poseduje hipoteko oziroma bodočim kvalitetnim titularjem zdajšnjega združenega dela, da se zadolžujejo."
20,"Meni je jasno, da združeno delo te pravice ne more dobiti, ker bi si sposodilo denar za naslednjih 2000 plač."
2,Bom grob.
25,"Vendar tisti, kisi sposojajo in polagajo kot riziko svojo hipoteko, svojo lastnino, morajo takoj dobiti pravico, da se pomerijo kot podjetniki in da zdaj štartajo."
35,"Jaz sem prepričan, da bo tako štartala armada neopazno in čez leto, ko bodo na široki fronti začeli ti procesi, že dajati rezultate, da se bo prebila iz tega obroča, v katerem smo zdaj vpeti."
12,"Ker izviram iz mariborskega gospodarstva, bi dal tudi oceno za to gospodarstvo."
12,"Mi imamo nekaj velikih sistemov, ki razpadajo in ki bodo neizbežno razpadli."
23,"Samo, vse te tovarne so bile zgrajene tudi s prispevkom elite, ki je v te tovarne vcepila kvaliteto, ki bo po razpadu ostala."
9,"Ta kvaliteta so v glavnem kadri, ljudje, nekaj idej."
28,"S pospešenim postopkom privatizacije, s smelimi potezami, bi tudi tem preostalim skupinam morali dati možnost, da se podajo, da štartajo v tem podjetniškem naskoku, v vklapljanju v Evropo."
28,"Če bo posluh za to mikrostrukturo, bomo rekli, ki je povsod po svetu prva začela, mislim, da bi lahko rešili veliko tistega, kar je bilo nekoč tako dragoceno."
2,Hvala lepa.
3,"Hvala lepa, prosim."
24,"Industrija in rudarstvo: to, kar je povedal gospod podpredsednik sprejemam in smatram, da je dobra osnova, da verjamemo, da bi lahko šlo še bolje."
2,Imam predlog.
11,Med največjimi problematičnimi firmami pri nas sta verjetno strojegradnja in gradbeništvo.
23,"V tem trenutku smatramo, da je največji problem zaposlitev, torej, da ni dela, ter drugi, da nimamo kapitala, ki bi nam omogočal delo."
19,"Ob informacijah, da zapiramo jedrsko elektrarno Krško, bi morda vlada razmislila, da se nadaljuje s savsko in dravsko verigo."
7,To bi takoj zaposlilo strojegradnjo in gradbeništvo.
11,"Potrebno je najti možnost financiranja, morda je to najetje mednarodnih kreditov."
10,"Rad bi poudaril, da to ne bi bila podarjena naročila."
12,"Podjetja bi ta naročila dobila normalno na mednarodni licitaciji, po svetovnih cenah."
1,Hvala.
1,Hvala.
2,Gospod Bizjak.
6,"Delegat, pravzaprav poslanec s področja turizma."
48,"Jaz mislim, da se z gospodom podpredsednikom lahko strinjamo, da je stanje na področju gospodarstva dejansko kritično, da bi bila nesreča še večja, je kritično v tistih podjetjih, ki jih sicer imamo evidentirana, za katere ni izhoda, ker imajo napačen program, nimajo trga, nimajo niti dovolj strokovnih moči."
26,"V enakem položaju, skoraj enaka so tudi tista podjetja, ki bi v vsaki drugi državi dobro stala, razen v naši državi, kjer so pogoji posebej specifični."
36,"Mislim, da je velika naloga pred nami, da zdaj poskušamo rešiti iz vode vsaj ta podjetja, ki lahko potegnejo gospodarski voz Slovenije iz blata in teh trdim, v tem pogledu sem optimist, v Sloveniji ni malo."
14,"Zdaj, zakaj so vsa podjetja v takšni situaciji, je gospod podpredsednik popolnoma pravilno ugotovil."
7,Eden od glavnih problemov je likvidnostni problem.
54,"Jaz mislim in predlagam, da si država Slovenija, tako je bilo rečeno, ko so naši predstavniki obiskali Ameriko, Nemčijo, ne vem kje vse so še bili, da si sposodi milijardo dolarjev, številka je zelo okrogla in jo po neki pametni, zelo premišljeni poti da v obtok gospodarstvu, ki se lahko izvleče iz gospodarskih težav."
10,Gospodarstvu manjka krvi in denar je kri v tem primeru.
28,"Seveda ne mislim, da se ta denar ""šenkuje"", daruje, ampak da se da pod normalnimi pogoji, kot likvidnostni kapital podjetjem, ki lahko na osnovi tega začnejo normalno poslovati."
9,"Normalno, mislim še vedno v specifičnih pogojih naše dežele."
13,"Mislim, da je to nujno in možno in da bo rezultat takoj viden."
14,"Ne smemo, kot je rekel prejšnji predsednik naše države, iz votlega v prazno prestavljati."
21,"Sedaj, če vzamemo negospodarstvu pa damo gospodarstvu, potem bo čez dva meseca potreben ravno obraten proces, ker bo kriza v negospodarstvu."
6,Zato moramo priti do svežega kapitala.
4,Konkreten predlog sem povedal.
14,"Sedaj, kako bi ta kapital distribuirali, to so seveda kreditna sredstva za obratne kredite."
11,"Imamo inštitut banke, imamo razvojno agencijo, imamo državo, ki je organizirana."
35,"Mislim, da je treba zelo premišljeno in najmanj s tem denarjem reševati socialne probleme, gasiti nevarnost štrajkov ipd., ker če bomo to delali, potem bomo seveda nadaljevali s prakso, ki smo ji bili priče dosedaj."
31,"Drugo: možnost je, da se podjetjem, ob polnem spoštovanju njihove odgovornosti, obratno od tega, kar je delegat Muren prej dopoldan predlagal, omogoča zadolževanje v inozemstvu, ker partnerji za takšno zadolževanje so."
50,"Ali na način, da se knjižijo na del premoženja, kar je lahko sporno in kar terja posebno debato, ker v to smer lahko sodi jutranja pripomba, da se na ta način izničuje naše premoženje, posebej še, če je ocena obstoječega premoženja nizka, v kar težijo podjetja, ki te ocene vršijo."
34,"Mislim, ta je malo bolj sporna, ni pa nič spornega, jaz ne vidim, kaj bi lahko bilo sporno, če se naše podjetje in tuj partner dogovorita, da skupaj zgradita novo podjetje na delniškem vložku."
35,"Mi damo obstoječe zemljišče, ne vem kaj še vse in eventualno nekaj denarja s pomočjo razvojne agencije, tuji partner da denar in na ta način nastane novo podjetje, ki pomeni sanacijo obstoječega, recimo gospodarskega podjetja."
9,"Mislim, da je ta pravila igre potrebno sprejeti takoj."
3,Tu moratorija ni.
41,"Jaz sedim poleg gospoda zdravnika Arzenška in bom zlorabil to njegovo poznanstvo, človeku, ki je na smrt bolan, ki ga je avto povozil, ne moremo iti na moratorij pa reči, sedaj se bomo pa čez dva meseca dogovorili, kaj bomo naredili."
6,Ker tega takrat več ne bo.
12,"In ta moratorij bi prizadel tudi tisto gospodarstvo, ki se lahko izvleče."
27,"In mislim, da je Slovenija tako majhna in naša znanost tako velika, da tu navzoči točno veste, katera podjetja lahko iz te godlje zlezejo in katera ne."
27,"Mislim, da je druga varianta, da se spusti tuji kapital čim prej, jaz ne vem, v kolikem času bi mi lahko sprejeli ustrezne predpise in pravila igre."
4,Lahko ukinemo zvezni predpis.
13,"To smo danes, bomo danes menda naredili ali jutri, ki je določal to."
17,"Mi smo do sedaj dobivali soglasje od ustreznega zveznega sekretariata, da smo lahko šli v tuja vlaganja."
23,"To se pravi, če smo tisto podprli, se strinjam, da smo, potem moramo čim prej postaviti nova, ker mi smo v tekočih dogovorih."
7,Mi imamo podpisane pogodbe za mešana podjetja.
36,"Mi moramo jutri iti korak naprej, ker če bomo jutri rekli: sedaj pa smo začeli razmišljati o zakonih, bodo rekli ""hvala lepa, gremo na Češko, Madžarsko, Turčijo, kjer so stvari, vsaj kar se tega tiče, ""pošlihtane""."""
49,"Jaz prosim vlado in mislim, da je to gospodarstvo dolžno, da maksimalno konstruktivno sodeluje, da neka pravila igre postavimo, ob spoštovanju vseh teh nevarnosti, ki so bile zjutraj omenjene, možne kraje, vendar je verjetno to bilo mišljeno bolj zaradi tega, ker nismo imeli dosedaj konkurenčne klavzule v naši zakonodaji."
5,Še eno resnico bom povedal.
21,"Slučajno sem iz podjetja s področja turizma, kjer smo naredili analizo našega stanja nasproti turističnemu podjetju Baden-Baden, ali ne vem kaj."
5,Veste v čem je razlika?
15,"Mi imamo za 25%, to smo bili zelo skromni, prenizko plačane devize, ki jih zaslužimo."
4,To je en deficit.
10,"Drugo imamo recimo, za 20% prevelike družbene dajatve nasproti Baden-Badnu."
11,"In če to dvoje odštejemo, smo tu blizu kot so oni."
9,Morda zaostajamo za 15% v finančnih kazalcih uspešnosti gospodarjenja.
31,"Tem 15% pa kot veste, uspešno pariramo z mizernimi plačami, ki so jih delavci še zmeraj pripravljeni imeti, če vedo, da bodo lahko drugo leto zlezli iz te težke gospodarske situacije."
9,In še eno pripombo bi imel glede na privatizacijo.
15,"Jaz se globoko strinjam s podpredsednikom, da naj se ne zanašamo, da to rešuje stvari."
28,"Dejansko se moramo zanašati, da bo malo gospodarstvo, privatno podjetništvo, iniciativa dala velik razmah temu in da ne bomo več invalidno gospodarstvo, tako kot smo bili do sedaj."
12,"Samo dejstvo, da se razdeli premoženje in imenujejo titularji, ne rešuje problema."
27,"Še najmanj, če bi šli po tej poti, da bi odprodali tujcem, bom čisto drastičen primer povedal, družbeno premoženje, iz izkupička pa pokrivali socialne potrebe te države."
30,"Mislim, da bo tujec kupil samo tisto premoženje, ki bo smatral, da je za njega zanimivo, to se pravi, da je objektivno interesantno tudi za razvoj, kot gospodarska komponenta razvoja."
19,"In je logično, da se izkupiček od nakupa, od prodaje vloži v razvoj tega gospodarstva, morda celo tega podjetja."
55,"Da ne bi iz nekih fondov, strinjam se, da gre en del za penzije itd., to je v redu, ampak, da ne bi sedaj prodali dobra podjetja, iz izkupička pa reševali socialne probleme te dežele, ker vemo, da socialni problemi so pa velika podjetja, ki nimajo marsikdaj niti trga niti ustrezne proizvodnje in še marsikaj."
15,"Prosim, da v imenu gospodarstva, ki ga zastopam, da se tu dejansko zelo premišljeno dela."
36,"Akceptiram veliko vlogo države pri tem, ker pri takih transformacijah stihija ne bi smela biti dovoljena, vendar vloga države mora temeljiti na matematiki, ne pa na poznanstvih, na čustvih in ne vem na čem še vse."
2,Hvala lepa.
2,Hvala lepa.
7,"Gospod Grašič, predlagatelj te točke dnevnega reda."
12,"Drugače ste pa videli, da seji prisostvuje kar cela vrsta naših ministrov."
4,Vsi ste iskreno pozdravljeni.
4,Poslanec industrije in rudarstva.
33,"Mogoče najprej zelo na kratko na izziv, ki ga je predsednik dal, da bi bilo tudi potrebno povedati, kaj pa v svojih sredinah, pri nas delamo, da bi preprečili, kot pravimo, katastrofo gospodarstva."
37,"Jaz ne mislim tu nekaj posebnega povedati, zagotavljam pa, da mnogo stvari delamo, kar jih še ne dolgo nazaj nismo, zato ker nas razmere, situacija, pa še kaj drugega sili, da smo inovativni, da kaj tega najdemo."
28,"Kaj vse to je, gotovo ni primeren krog in ne bi rad vam čas jemal, sem pa pripravljen tudi z ustreznim predstavnikom naše slovenske vlade tudi to predstaviti."
58,"Moram pa reči, da, ko tudi v sredinah poskušamo ugotavljati, kaj smo storili in kakšni so učinki tega in ko vzporedno sam primerjam koliko in na kakšen način in s kakšno intenzivnostjo okolje, v negativnem smislu, na to deluje, da večkrat to in te podatke zadržim za sebe, da ne bi svojim sodelavcem jemal iniciative, motiva pa optimizma."
103,"Toliko za začetek, rad bi pa rekel, da v podjetju, kjer delam, v panogi, kjer sem, industrijo, ki jo zastopam, je, kako bi rekel, pretežen del tak, da v okviru delovanja teh ukrepov ekonomske politike, ki sicer na različna podjetja različno delujejo, glede pač na to, kakšna je njihova struktura kapitala, kakšna je izvozna naravnanost in seveda kakšna je, ali delovna ali kapitalna intenzivnost, da v tem, kar zastopam, je delovanje, seveda v negativnem smislu, vrstni red je nekje v tem: mi vidimo najtežji problem v nemogoči, visoki obremenitvi, ne mislim sedaj v smislu potreb za vse te namene, ampak v smislu možnosti."
16,"Drugo je problem cene denarja in vzporedno tudi še ostalih bančnih storitev, če lahko tako rečem."
12,In kot tretja stvar seveda pogoji na področju ekonomskih odnosov s tujino.
22,"Poskušal bom predvsem v prvi stvari nekaj dodati, ker je bilo okoli drugega že veliko povedanega in se ne bi rad ponavljal."
48,"Iz podatkov, oproščam se, ker bom nekaj konkretnih številk uporabil kar iz podjetja, kjer delam, zato, ker dobro vem, da so to dobro preverjena in dejansko čista in da lahko take, kot jih bom povedal, ponazorijo ta problem in razlog za uvrstitev, v smislu problematike, na prvo mesto."
21,"Rast vseh dajatev iz podjetij je v letošnjem prvem polletju, v odnosu na lansko prvo polletje, daleč v realni stopnji porasta."
26,"Naj mi bo dovoljeno, da samo povem za primerjavo; za Peko, kjer delam, je ta rast, preračunana v nemške marke, 52,4% v odnosu na lansko leto."
49,"Da sem še bolj konkreten, v letošnjem letu smo za vse namene, od prometnega davka, zveznega, republiškega, carine, davkov in prispevkov iz osebnega dohodka, iz dobička, v breme izgube, plasmaji iz ustvarjene akumulacije ali pa iz starega poslovnega sklada, za vse te namene, smo morali izdvojiti 28,7 milijona mark."
4,"V lanskem letu 18,8."
6,Ta odnos seveda pove tisto rast.
27,"Seveda, ob tem bi rad samo to še rekel, koliko je pa nam ostalo za neto plače, za skupno porabo, za amortizacijo, za akumulacijo oziroma pokrivanje izgube."
10,"V lanskem letu 15,4 milijonov mark, letos 15 milijonov mark."
13,"Ta znesek je ostal na isti ravni, ob rasti izdvajanja, tak kot je."
41,"To seveda bi ob tem, da so za konkretno podjetje, za katerega sem te številke povedal, da je seveda tukaj prisotna delovna intenzivnost, da je prisotna seveda izvozna naravnanost, da je taka specifika tudi za pretežni del industrije, ki jo zastopam."
32,"Rad bi seveda s tem povezano še to povedal, da je zaradi sistema, kakršnega imamo v Sloveniji, v tem smislu obremenjevanja, da je delovno intenzivna dejavnost nadpovprečno obremenjena s tem težkim bremenom."
48,"Seveda razlog tiči v tem, da smo si za obračunavanje davkov in prispevkov iz dobička pač izmislili dobiček, ki je izmišljen - jaz temu tako pravim -, ki je dejanski plus povečan za okroglo polovico plač, seveda, da je to, kako bi dejal, bolj trdna osnova za vsa ta napajanja."
91,"Seveda iz tega razloga, na tem področju, jaz še posebej podpiram zamisel, ki je v prilogi tudi Gospodarske zbornice, o pristopu k spremembi zakona o zagotavljanju sredstev za skupne družbene potrebe v letu 1990 in o poračunu določenih obveznosti iz dohodka za skupne in splošne družbene potrebe za leto 1989, sicer v 19. in 36. členu predvsem v 19. členu, kjer naj bi med neobdavčeni del osebnih dohodkov, šli v višini, ki jih zahteva kot minimum kolektivna pogodba, ne pa seveda, na kratko povedano, polovica kot je ta stvar zdaj opredeljena."
30,"Rad bi še to rekel, ko se mi primerjamo takoj z našimi sosedi, s povsem podobno dejavnostjo, da je dejansko ta problem, ki ga je gospod podpredsednik že omenil, tu."
48,"Naše delo, z vso to obremenitvijo, notranjo, ki se počasi ruši, pa zunanjo, ki je še zmeraj velika, pa nadgradnja, da naše delo, mi ga merimo na minuto vloženega dela, ta ura nas že toliko stane kot stane podobnega proizvajalca v Avstriji, Italiji, imamo primerjavo tudi z Nemčijo."
13,"Predragi smo oziroma konkurenčnost, ki smo jo do včeraj imeli, se je izgubila."
24,"In seveda tudi to kaže na prej povedano ugotovitev, da je previsoka obremenitev in da je ta prerazporeditev na delovno intenzivnost še posebej visoka."
16,"Glede drugega problema, cene denarja, z vsem soglašam, kar je bilo že pred menoj posebej povedanega."
23,"Mi smo v predzadnji sobotni prilogi tudi od našega kolega, gospoda Starca, prebrali s posebnim naslovom članek, ki to stvar še posebej ponazarja."
37,"Tu je seveda posebej potrebno dopustiti nam možnost, da se sami zadolžujemo, po pogojih, ki so na trgu, kamor svoje izdelke prodajamo, ker v teh izdelkih je samo taka cena kapitala priznana, kot je tam njegova cena."
36,"In seveda, da vzporedno s tem, če je za tako zadolževanje potrebna tudi garancija, da ta garancija ne pobira tiste razlike med zunanjo in domačo obrestno mero, kar tudi ni malokrat že danes primer in slučaj."
11,In še nazadnje glede problematike na področju ekonomskih odnosov s tujino.
36,"Mislim, nič drugega ne želim reči kot le to, da tudi to, kar je sedaj predvideno in zastavljeno, da to po mojem prepričanju, pa tudi po prepričanju nekaterih, ni prava pot, motiviranje samo s saldom menjav."
33,"Verjetno je potrebno motivirati vsak dolar izvoza, ker v nasprotnem primeru se bodo spet razne krive poti našle, da se bo pač s takim in drugimi pristopi stvar izjalovila, če lahko tako rečem."
20,"Zaključil bi rad seveda še s kratkim pogledom na spremembo lastnine, o načrtih, s katerimi nas je gospod podpredsednik seznanil."
4,Tu bom čisto konkreten.
63,"S pogledi na tem področju, ki jih pač v firmi, kjer delam - mislim, čutimo se dolžne, da poskušamo v tej situaciji, ko smo podkapitalizirani, ko imamo premalo trajnega lastnega kapitala, ko rabimo za to, da se poslovanje suče, precej izposojenega denarja in ko je tam tako kot pač je, nam je poznano, da iščemo in poskušamo najti, kje bi dobili nekaj dodatnega kapitala."
75,"Po vsem, kar smo mi - in to smo precej - na tem področju delali pa ugotavljali, kakšna možnost je, moram reči, da smo videli svetlejšo točko le v tej noveli zakona o družbenem kapitalu, kjer smo iz tega ocenili in preverjali, kjer že dobra dva meseca s skupino na tem projektu delamo, da obstaja v podjetju določena pripravljenost zaposlenih, da gredo v kapitalizacijo podjetja, seveda z ustreznimi bonifikacijami, ki jih za tako dokapitalizacijo ta zakon omogoča."
19,"Tu se zavedamo in naš prvi cilj je ta, da poskušamo priti le s postopnimi koraki do dodatnega kapitala."
30,"To je prvi cilj, da bo seveda tisto drugo, o tem je bil tudi že za tem odrom zdajle govor, vprašanje, ali bo dalo kaj učinkov, prav gotovo postopno, vzporedno."
6,Na to drugo ni posebej računati.
50,"Ampak zaradi prej povedanega smo mnenja, in moj predlog je seveda v tem smislu, ali je mogoče tudi v tem smislu dovoliti, da bi se na tem področju stvari naprej odvijale, da ne bi eno zelo redkih možnosti, so pa gotovo to specifičnosti za posamezne subjekte, da ne bi zavrli."
13,V tem vidimo določen del reševanja zelo perečega problema v sedanji situaciji gospodarstva.
52,"Moj predlog na koncu je posebej podpora predlogom, ki so s strani Gospodarske zbornice in še posebej tam spremembam že prej omenjenega zakona, ki bi po mojem mnenju omogočal, da se do zaključnega računa te stvari še uredijo in da je končni obračun vseh obveznosti iz letos ustvarjenega le našim možnostim primeren."
2,Hvala lepa.
7,"Hvala, gospod Pučko, podpredsednik Gospodarske zbornice Slovenije."
26,"Oglašam se, kljub temu da ste dobili stališča in ugotovitve Upravnega odbora Gospodarske zbornice, ki se nanašajo na to temo, ki jo imate na dnevnem redu."
26,"Ker računam, da niste vsi uspeli teh stališč prebrati, bi skušal na kratko orisati te zadeve, ne bi bil pa tako konkreten, kot so sama stališča."
20,"Jaz moram reči, da v zvezi z aktualno gospodarsko situacijo ocenjujemo predvsem to, da se nam situacija še naprej slabša."
32,"Glede na to menimo, da je treba seveda hladno gledati resnici v obraz, da nam ob uresničevanju Markovićevega programa in ekonomske politike v republiki obseg industrijske proizvodnje iz meseca v mesec pada."
22,"Tisti obratni skok v juliju si je težko pojasniti, mogoče je tudi rezultat nekvalitetnega statističnega poročanja, vemo, da so tudi dopusti vmes."
7,"Drugo, mi seveda beležimo visoko rast izvoza."
25,"Že podpredsednik Mencinger je povedal, 30% oziroma 35%, če samo konvertibilno gledamo, na drugi strani še višjo rast uvoza 44% oziroma samo konvertibilnega kar 49,3%."
15,"Vendar problem je v tem, da se nam deficit trgovinske bilance rapidno slabša oziroma povečuje."
11,Samo v zadnjem mesecu smo napravili deficita za 100 milijonov dolarjev.
14,"To je ena tretjina tistega, kar smo v vseh prejšnjih mesecih letošnjega leta napravili."
33,"Vpliv intervalutarnih gibanj, slabitve dolarja, nam kaže, če seveda hipotetično izračunate zadeve in izrazite ta naš letošnji izvoz v nemških markah, da nam v bistvu letos izvoz realno celo pada, ne pa raste."
17,"Seveda tudi ta izračun v markah ni čisto konkreten, ker nimamo vsega izvoza usmerjenega v zahodno Nemčijo."
22,"Upoštevati je treba vpliv zalivske krize na zaustavljanje svetovne konjunkture, kar nam bo, po mojem, nedvomno prineslo poslabšanje možnosti izvoza v prihodnje."
22,Fiksiran tečaj dinarja do nemške marke bo seveda še bolj pritiskal na krčenje izvoza in substitucijo domačih surovin in repromaterialov z uvoženim.
19,"Promet v trgovini na drobno je v prvih sedmih mesecih v Sloveniji kar za 19,1% nižji od ustreznega lanskega."
38,"Ob vseh teh tendencah, ki smo jih slišali in ob katerih sem na kratko zdaj nekaj rekel, se nam zdi, da ni moč pričakovati, da se bo padanje domače proizvodnje ustavilo, z njo pa tudi padanje obsega zaposlenih."
27,"Zato, če nočemo iti po poti Poljske, ki beleži letos že preko 30% upad proizvodnje, je jasno, da moramo nekaj v ukrepih te naše ekonomske politike spremeniti."
43,"Cilj novih ukrepov ekonomske politike, s tem se najbrž vsi strinjamo, ne sme biti sprožanje novega vala rasti cen, te smo umirili, kar je ob povečevanju deviznih rezerv in zniževanju dolga Jugoslavije do tujine, edina svetla točka, bi rekel, v gospodarskih gibanjih letos."
15,"Gibanje na kreditno monetarnem področju, kot je podpredsednik Mencinger rekel, odlikuje letos predvsem huda restriktivnost."
24,"To seveda ne velja za mesec julij in avgust, ko je prišlo do povečane emisije, kar za okoli 9 milijard dinarjev nad planirani obseg."
13,"Je pa res, da te emisije slovensko gospodarstvo skoraj nič ni bilo deležno."
16,"Obrestne mere za kredite ostajajo izjemno visoke, kljub že skoraj tri mesece veljavni nizki eskontni stopnji."
17,"Politika delitve dohodka je še naprej, bi rekel, nekaj avtonomnega, ločenega, neusklajenega, nekonsistentnega z uresničevanjem antiinflacijskega programa."
29,"Čisti osebni dohodki in tu bom samo konkretiziral to, kar je gospod podpredsednik dejal, čisti osebni dohodki, izplačani v slovenskem gospodarstvu, kljub padajočim proizvodnim in poslovnim rezultatom konstantno naraščajo."
15,V juniju izplačani čisti osebni dohodki so bili za 5% večji kot v maju mesecu.
8,"V juliju so spet porasli za nadaljnjih 4,5%."
9,Avgustovski so po prvih indikacijah spet višji od julijskih.
25,"Pri splošni in skupni porabi v okviru republike smo beležili še v obdobju prvih sedmih mesecev rast, realnega obsega izvajanj za te namene za 9,7%."
10,"To je to, o čemer je gospod Grašič tu govoril."
12,"Eminentno protiinflacijsko obnašanje, bi človek rekel, torej, vendar nekaj novega je tu."
38,"Avgust mesec, se zdi, je prinesel tu dolgo zahtevano zaobrnitev, saj je znižal realni obseg po podatkih, ki jih imamo, izdvajanj v prvih osmih mesecih za 3,4% glede na obseg, ki smo ga imeli v enakem obdobju lani."
12,Glede javne porabe na federalni ravni ni potrebno odpirati znova širših obrazložitev.
33,"Že julija smo bili tudi v zbornici proti 16% rebalansu zveznega budžeta, zato je najbrž prav, da ste danes sprejeli stališča, kot ste jih sprejeli do novega predloga o 33% rebalansiranju zveznega budžeta."
23,"Seveda vso neustreznost politike delitve dohodka kaže za več kot 5,5 milijard konvertibilnih dinarjev neto izgub v slovenskem gospodarstvu v letošnjem prvem polletju."
10,Vsa ta gibanja skupaj determinirajo likvidnostno situacijo v slovenskem gospodarstvu.
10,Nivo likvidnosti v gospodarstvu bi gotovo lahko ocenili kot katastrofalen.
28,"Dobro pa je, da se vsaj malo izboljšuje, že od aprila naprej, iz meseca v mesec, struktura likvidnostnih sredstev na ŽR v korist gospodarstva in v škodo negospodarstva."
39,"Na nadaljnje slabšanje likvidnostnega položaja v slovenskem gospodarstvu pa kaže naraščanje povprečnih zneskov blokad na ŽR, čeprav moram reči, da število subjektov in vseh zaposlenih v teh subjektih, ki so v blokadah, že od marca meseca ne narašča več."
20,Razdeljevanje kapitala iz republiških obveznic in odlaganje obveznosti za plačevanje prispevkov in davkov očitno zaustavlja poglabljanje problemov na tem področju.
22,"46 stečajnih pobud do konca avgusta za podjetja, ki zaposlujejo 17.909 delavcev, zato po naši oceni ni preradikalno čiščenje gospodarske slovenske strukture."
16,"In drugo, kaj na temelju vseh teh gibanj naj dela ena in druga vlada, po našem."
7,Rešiti mora brez dvoma dva temeljna problema.
12,"Prvi je neustrezen tečaj dinarja, drugi je še vedno previsoka obremenitev gospodarstva."
10,"Tečaj je po naših podatkih sedaj že za 32,9% precenjen."
34,"Če nočemo kolapsa izvoznega gospodarstva in če nočemo, da se bo vso domačo kupno moč usmerjalo na izdelke, narejene v tujini, kar pomeni vse manjšo domačo proizvodnjo, je nujna, po našem mnenju, devalvacija dinarja."
26,"Če se dinar razvrednoti za 16%, hkrati pa odpravijo izvencarinske dajatve, ki znašajo zdaj tudi toliko, devalvacija ne bi pomenila posebnega pritiska na raven domačih cen."
6,Ukrep je skladen z antiinflacijskimi napotili.
8,"Prej ali slej bo, po našem mnenju, nujen."
7,Zvezna vlada tega danes še noče sprejeti.
11,"Misli spet, kot smo slišali, uvesti uvozne premije na neto izvoz."
32,"To sicer nekaj pomeni za pretežne izvoznike, vendar je to v smislu uravnoteževanja ravni izvoznih in uvoznih cen praktično zanemarljiv ukrep, ki ne bo imel skoraj nobenega vpliva na obseg domače produkcije."
36,"Zato sicer ne kaže biti proti takemu ukrepu, niti proti reševanju položaja s subvencioniranjem cene izvoznih kreditov, vendar je treba le glasno reči, da je edina prava rešitev devalvacija in prehod na tržno oblikovanje tečaja dinarja."
35,Glede zniževanja obsega obremenjevanja gospodarstva v tej kritični dobi njegovega radikalnega prestrukturiranja in stabiliziranja je treba vladi na eni in drugi ravni po našem mnenju predlagati radikalnejše zniževanje davčnih bremen in s tem javne porabe.
38,"Avgustovska slovenska gibanja, če so številke pravilne, vzbujajo nekaj upanja, vendar bo potrebno za sprožitev pravega procesa racionalizacije v družbeni nadgradnji hitro in odločno ukrepati v občinah in republiki, če ne, potrebnih premikov glede razbremenitev gospodarstva ne bo."
25,"Sprejem ključne nove davčne zakonodaje v Sloveniji še do konca tega leta, ki mora še posebej prinesti razbremenitev OD, je tu eden od bistvenih ukrepov."
36,"Nova opredelitev nacionalnih programov, odločno čiščenje neracionalnosti, presežkov delovne sile ter vsaj dosledna realizacija junijskih in julijskih odločitev republiške skupščine glede razbremenitve, so nujni elementi, po našem mnenju, gospodarske politike v tem letu v družbeni nadgradnji."
15,Zvezni proračun je bil v realnem smislu lani v decembru povečan za več kot 50%.
21,"Res je, da od takrat ni bil rebalansiran, republiški pa se je avtomatično v prvem polletju usklajeval z rastjo drobnoprodajnih cen."
29,"Vendar slovensko gospodarstvo ne more izpeljati svoje prilagoditve na čisto tržni način gospodarjenja ob zelo konstantnih cenah, če se dajatve za zvezno potrošnjo v realnem smislu letos ne znižajo."
13,"To je razlog, da tudi zbornica podpira vašo odločitev glede rebalansa zveznega proračuna."
15,"Menimo, da je od glavnih uporabnikov proračuna treba terjati hitre prilagoditve novim skrčenim možnostim financiranja."
27,"Seveda je treba nosilcem ekonomske politike v tem trenutku predlagati še celo vrsto drugih stvari, hitro uvedbo razumnejše zaščitne politike pri uvozu tekstila, jekla in agrarnih izdelkov."
70,"Ukrepe za zniževanje obrestnih mer, odpiranje možnosti podjetjem - to, o čemer je, mislim, da gospod Bizjak že diskutiral - odpiranje možnosti podjetjem za večje zadolževanje v tujini, aktiviranje dela deviznih rezerv za financiranje investicij, saniranje likvidnostne situacije v gospodarski infrastrukturi, s tem da preko razpisa dodatnega državnega posojila vstopi republika kot država s svežim kapitalom v te sisteme in jih kapitalsko ojača, to, kot slišimo, je podpredsednik Mencinger danes ravnokar napovedal."
30,"S hitro postavitvijo sistema transformacije družbene lastnine v republiki in z jasno makro politiko delitve pa je treba, po našem mnenju, začeti obvladovati tudi politiko OD oziroma plač v republiki."
8,Rad bi še nekaj rekel o sistemskih spremembah.
60,"Na eni strani naj samo to povem, da nas v Gospodarski zbornici skrbi moratorij na te procese transformacije družbene lastnine, zamrznitev teh procesov ocenjujemo, da nas ne bo peljala naprej, zaradi tega menimo, da bi kazalo znova, ne bom zdaj o argumentih govoril, bom za jutri prihranil te zadeve, oceniti, ali nam ta moratorij prinese več dobrega ali več slabega."
21,"Hkrati bi pa bilo dobro, da bi tudi od vlade slišali seveda, kaj pomeni čakanje na republiški sistem na tem področju."
26,"Mi, moram reči, da ocenjujemo, da to pomeni vsaj 3 do 4 mesece, preden bo po redni proceduri ta republiški sistem, se pravi, ta zakonodaja sprejeta."
17,"Za takšno dobo zamrzniti te procese pa mislim v obdobju, ko je čas izredno dragocen, ni dobro."
19,"In druga stvar na tem sistemskem področju, o kateri gospod podpredsednik ni ničesar rekel, je vprašanje spremembe davčnega sistema."
66,"Jaz vem, da vlada ima namen in pripravlja dva temeljna zakona na tem področju, mislim, da je tudi danes čas, da terjamo, da se stvari delajo tako, da bi ta dva temeljna zakona do konca leta bila sprejeta, da bi v novem letu lahko, bom rekel, začeli v nekem urejenem davčnem sistemu delati, s tem pa bi tudi imeli neke šanse, da stvari začnemo delati drugače."
18,"S tem sem seveda zelo skromno in okvirno nakazal, kako ocenjujemo situacijo in kaj predlagamo v Gospodarski zbornici."
22,"Na vas pa seveda je, da vse skupaj vestno pretehtate in naložite Izvršnemu svetu, da neke stvari spremeni in jih poskuša uveljaviti."
4,"Hvala, gospod Andrej Šter."
23,"Najprej, morda malce polemično k figurativni pojavi, ki jo je gospod Bizjak uporabil, pa vsebinsko se tudi nanaša na razpravo predstavnika Gospodarske zbornice."
35,"Torej, namesto primerjave ""z bolnikom v komi"", kjer moratorij pravzaprav res nič ne rešuje, bi jaz pravzaprav uporabil primerjavo ""z moratorijem na prosti pad"", ki mu je gospodarstvo ali pa celotna naša družba zdaj podvržena."
30,"Če v dveh mesecih ali pa v tistem času pripravimo pod subjektom prostega pada blazino ali pa celo trampolin, bo ta moratorij še kako uspešen in je še kako potreben."
24,"Glede na to, da je bilo že marsikaj iz mojega, tega kar sem nameraval povedati, že rečeno, bi samo čisto konkretno nekaj vprašanj postavil."
4,In sicer gospodu Mencingerju.
14,Ali je Slovenija pripravljena na prevzem državnih ingerenc na področju bančništva in monetarne politike?
9,Pri tem mislim predvsem na samostojnost v mednarodnopravnem smislu.
25,"Samostojno najemanje tujih kreditov, samostojnost slovenske Narodne banke, lastno valuto z izdelanim odnosom do dinarja kot tuje monete, samostojno in aktivno fiskalno in obrestno politiko?"
28,"Torej, zanima me, ali bo Slovenija kot država znala uporabiti vse tiste milijone mark, ki jih j gospod Grašič prej omenil kot prispevek tovarne Peko v naši družbi?"
1,Hvala.
2,Gospod Zabukovec.
13,"Jaz podpiram diskusije kolegov Pučka, Bizjaka, Grašiča in sledim apelu, naj ne ponavljam."
18,"Težko je tudi za takimi diskutanti, ki globalno poznajo in pristopijo k diskusiji, še kaj zelo pametnega povedati."
25,"Zato bi svojo diskusijo nekoliko v drugo smer obrnil in bi skušal ilustracijo dati, kako je to v praksi, konkretno v podjetju, kjer jaz delam."
27,"Delam v večjem lesnem industrijskem podjetju in da ne bi tarnali, ker je bil tudi to apel, bom samo navajal nekatera mrzla dejstva, kako je to videti."
11,Domači trg se nam je sesul zaradi političnih in ekonomskih razlogov.
26,"Vprašanja standarda, vprašanja stanovanjske izgradnje, ki se je v zadnjih dveh, treh letih več kot razpolovila, s tem je seveda povezana oprema pohištva in tako naprej."
3,Vprašanje tujega trga.
29,"Naleteli smo po dnevnih, ko smo se borili proti medvedjemu prerazporejanju s strani države nekega dohodka in proti stalnemu spreminjanju, smo naleteli na pravzaprav edino stalnico - to je tečaj."
15,"Je tak kot je, znamo se tudi s tem loviti, znamo kombinirati uvoz in izvoz."
9,"Vendar mislimo, da trenutno je ta stalnica le prevelika."
18,"Sledi samo neki monetarni politiki, ne pa splošnemu prizadevanju, ki bi ga morala voditi neka država za prestrukturiranje."
7,"Torej, časovna dinamika verjetno tukaj ni upoštevana."
5,Naslednja je seveda monetarna politika.
39,"Pred nekaj dnevni smo se v našem podjetju pogovarjali z znanim profesorjem, ki je tudi svetovalec naše zvezne vlade in smo ga vprašali, med drugim tudi, kako bi on ravnal oziroma kaj svetuje glede na zelo visoke obrestne mere."
10,"Oziroma z drugimi besedami na ceno kapitala, na ceno denarja."
22,"Odgovoril je, da kaj takega on ni sposoben, ker pri njih v Ameriki ne znajo gospodariti s 35% do 45% obrestnimi merami."
49,"No, potem seveda je tudi odnos do trgovine, tega ne bi posebej razpletal iz več razlogov - eden je ta, da je tudi sama v težavah, drugi je, ker je tudi ona v prestrukturiranju in se lovi, pa še direktor Škof je tukaj, da ne bova preveč hudo navzkriž prišla."
9,"No, in tako se zgodi to, kar se zgodi."
4,Gre torej za preživetje.
19,"Mi smo seveda te trende opazili že dovolj zgodaj in smo se tudi, naj povem, kako smo začeli ukrepati."
9,"Pričeli smo s celovitim programom, ki vsebuje več podprogramov."
11,"Tako kadrovske, tako investicijske, finančne in tako naprej in tako naprej."
39,"Vse te programe, zlasti tudi projekte za prestrukturiranje, teh imamo kar okoli 12 do 14, med njimi so rekonstrukcijski, so inovacijski in so seveda tudi pravi novi projekti, ki naj bi pomenili tudi prestrukturiranje v smislu dejavnosti, vsaj delno."
15,"Te projekte smo financirali iz tekočih lastnih sredstev, bom rekel, kar na račun osebnih dohodkov."
38,"Tako smo jih privijali v lastnem podjetju, da je prišlo letos spomladi celo do štrajka, 26 ur smo glavni vodilni izgubili s sindikati in z delavci, da smo zadevo toliko pomirili in razložili, zakaj je vse to potrebno."
16,"Ob teh zadevah, recimo, kot je stalnica tečaja na eni strani, pa seveda stroški ne mirujejo."
35,"Tako gre gor ta splošna poraba in skupna poraba, prispevki, davki, rastejo osebni dohodki, ker morajo, ker jih moramo uskladiti, tudi drugim gredo gor in seveda rastejo tudi vsi monopolni inputi, zlasti mislimo tudi energijo."
11,"In naj mi bo oproščeno, če zdajle ne grem v analizo."
19,"Tako se nam te škarje zožujejo in seveda, zakaj pa mi ne gremo zdaj silovito v pravkar omenjene programe."
34,"Ne gremo zaradi tega, ker imamo 15 do 20 let stare stroje, ker smo bili vedno ob akumulacijo, se nam je prerazporejala, recimo, da smo to zrušili na eni strani, ostalo je na drugi."
6,"Ne gremo torej, ker nimamo transfuzije."
15,"Banke so pripravljene, vendar ne same, tujci so previdni, ker vidijo vse to naše vrenje."
20,"Imamo nekaj sovlagateljev, tudi privatnih, kakšno firmo smo že ustanovili v manjšem obsegu, za večje podvige pa nam manjka transfuzija."
15,"Zato prisrčno pozdravljamo idejo, ki jo je, ki je bila tukaj omenjena s strani vlade."
14,"Torej, za določena sredstva, za dokapitalizacijo, lahko tudi po dokaj ostrih merilih, vendar čimprej."
2,Hvala lepa.
3,"Hvala, gospod Puc."
15,"Jaz bi nekaj stvari povedal, na kakšen način smo pravzaprav si sami v Logatcu pomagali."
8,"Zdaj, nekateri Logatca ne poznate več kot toliko."
10,"Torej, to je občina z 10.000 in še malo prebivalci."
14,"Po prispevni stopnji smo pod republiškim povprečjem, oziroma 0,34%, to je okoli 40. mesta."
24,"No, povedal bi, da smo bili prva občina v Sloveniji ali pa med prvimi občinami, ker teh občin je dosti, ki smo ukinili podpartije."
27,"To pomeni, da smo med 20 in 30 žiro računov, ki jih ima vsaka občina, s SIS-i vred govorim, gospodarskih in takih, ukinili in naredili eno vrečo."
24,"Tako da imamo sedaj na občini samo dva žiro računa, eden je sklad stavbnih zemljišč, eden je pa ta, o katerem sem zdaj govoril."
24,"S tem ko smo ukinili, smo prišli pravzaprav do kontrole vseh teh sredstev, ki so za logaške razmere, smo ugotovili, ogromna, torej dosti velika."
5,Naredili smo potem naslednjo potezo.
28,"S tem ko smo to vrgli v eno vrečo, smo ugotovili, da kompleten enomesečni priliv, to je pa več milijonov Markovićevih dinarjev, lahko damo našemu gospodarstvu na razpolago."
17,"In res smo dali brezobrestni denar vsem po nekem ključu, če je bil večji, je več dobil."
13,In ta denar smo jim dali v prvi fazi kar za dva meseca.
10,Torej nobeno podjetje v naši občini ni plačalo nobenih obresti.
28,"No, glede na to, da pač so pa nekateri imeli še dosti denarja, smo se na seji Izvršnega sveta malo drugače zmenili, smo ta denar izključno dali izvoznikom."
42,"No, in ta celomesečni priliv mi danes takole planiramo, ne vem, prvega ima ta plačo, drugega, petega, desetega in tako naprej, da ta denar lahko zelo lepo vrtimo in s tem mislim, da smo dali temu gospodarstvu, kolikor smo lahko največ dali."
33,"Jaz tu nekako zamerim republiški vladi, ko gre za oprostitev plačil v tem smislu, da mora biti 50 dni podjetje blokirano, potem lahko šele dobi, torej prosi za premestitev oziroma odlog teh prispevkov."
63,"Namreč, poglejte, jaz vem točno, da je za Ljubljano Litostroj, pa za Maribor TAM, pa za nas je KLI Logatec, no in on je prosil dejansko na vseh teh stvareh, ki smo vrteli ta denar, prišel, ni bil tako dolgo blokiran, vendar tudi republiška vlada v tem smislu mu ne more pomagati, ko bi mu lahko in jaz mislim, da to ni prav."
19,"Da tudi ta okoliška podjetja, prej je bil predstavnik Bresta, jaz mislim, da bi tudi njim to dobro prišlo."
29,"In mi ugotavljamo, da v bistvu samo tem večjim podjetjem pomagate, manjša, ki so pa izven tega, nam pa propadajo oziroma se kapital odliva v Ljubljano ali v Maribor."
36,"Naslednja zadeva, ki smo jo tudi naredili, je malo smešno, vendar glejte, vsi šefi teh SIS-ov so ostali in si pravzaprav lastili vso pravico razpolaganja s tem denarjem, ki se je pravzaprav prej pri njih pritekel."
50,"Recimo, dobil sem račun 1,100.000 DIN, torej nek šef, ki je pokrival neke ceste, je kar na svojo lastno pest to cesto asfaltiral in potem, ko smo ga malo prijeli, je dejal, veš, to so neki plani in mi je pokazal neke stare logaške Novice in je rekel: tukaj piše."
21,"Jaz sem ukrepal takole, da smo te naročilnice v bistvu pobrali in jih dali samo onemu, ki prostor pokriva, pa gospodarstvo."
29,"In iz tega moram povedati, da smo že od takrat, ko smo pravzaprav prišli na vlado ali kakorkoli že, za 10 milijonov dinarjev razpisali, pa tudi naredili javna dela."
15,"Od šol do starih hiš in tako naprej, staro politiko obnavljamo in vse tako naprej."
44,"S tem ko smo to dali, smo v bistvu za to naše gradbeništvo in vse, kar je povezano z njim, odprli dodatna dela, in mislim, da je še ena sosednja občina tak velik zamah pri nas dobila, tako da smo tudi pri njih reševali."
15,"Naslednja zadeva je tudi ta, da zdajle z devetim mesecem ukinjamo vsa računovodstva v šolah."
2,Vsa računovodstva.
55,"Ne gre le za to, da bomo zmanjšali toliko delovnih mest, imamo namreč tudi srečo, recimo, v celi logaški občini sedaj gre 15 ljudi, smo zmanjšali od 55 ljudi, ki so bili torej, bi rekel, na občini, v SIS-ih itn., mislim, da je sedaj že štirinajsta oseba šla v penzijo, nismo nobenega na cesto vrgli."
32,"No, ko sem že pri šolah, tudi nekaj gre v porodniško, nekaj gre v penzijo in ena je bila za določen čas itn., torej s 1. 10. se to seli na občino."
65,"Glejte, tukaj vemo, da so šolniki imeli sedaj - če je kdo med njimi, mi naj ne zameri - te mrtve duše, pač vsaka šola jih je imela, tudi drugod, tako kot pri nas in s tem da smo dosegli to oziroma bomo dosegli, da bomo pocenili in tudi še ugotovili, koliko se je tega denarja pravzaprav prelivalo nekako tako: prikazovali so manjše plače, manjše osebne dohodke."
16,"Jasno, ko so pa imeli po nekih normativih napisano, da jih imajo 10, po 15 več."
4,Naslednja zadeva je ta.
7,"Glejte, vse občine imajo občinske blagovne rezerve."
39,"Za majhen Logatec je to kar precej milijonov bilo in mi smo tam ugotovili, da neka zobna pasta, praški, pa ne vem kaj, tega je bilo polno, več ton, to sedaj ni več aktualno, da se drži eno leto."
5,Mi smo začeli tole razprodajati.
41,"In če je to bilo komu prav ali pa ne, vendar ta denar dajemo spet temu izvoznemu gospodarstvu ali pa ta javna dela, ki smo jih odprli in pa so bila tudi potrebna, da ne bi sedaj mislili, kako in kaj."
17,"Kar se tiče pa ostalega, da bi pravzaprav ta investicijski ciklus pričeli, bi pa predlagal tri stvari."
2,Torej lažje.
10,Mi smo že dali delegatsko pobudo o spremembi namembnosti zemljišča.
15,"Namreč, glejte, v Logatcu smo začeli graditi industrijsko cono v samih skalah, kraških terenih itn."
17,"In moramo tak velik davek pravzaprav plačati za to, ne samo pri nas, povsod, za to namembnost."
67,"Vemo pa, kako, da so pravzaprav kmetijci že sedaj dovolj teh stvari naredili in mi predlagamo, da bi vsepovsod, kjer bi gradili, torej te investicijske objekte za odpiranje novih delovnih mest tam, kjer imajo slabe terene tako kot pri nas, naj bi to oprostili, tam, kjer imajo boljše terene pa so ravno tako gradili - torej nove investicije, se pravi nova delovna mesta - da bi pa tam zmanjšali."
8,Kot obrtniški delegat bi pa še nekaj predlagal.
18,"Kdor je bil na posvetu v Celju, je bila tam dovolj jasna zahteva, da se ukine popoldanska obrt."
15,"Namreč, po nekih podatkih, ki jih imamo, je preko 60.000 ljudi, ki ima popoldansko obrt."
41,"Mi ocenjujemo, če bi to ukinili, torej ne ukinili v tem smislu, kakor je nekdo rekel, da ne bi nihče imel, ampak, da tisti, ki začne, naj ima eno leto ali pa dve ali pa eno leto in pol popoldansko obrt."
21,"To se pravi tisti, ki jo že imajo najmanj eno leto pa pol, bi jaz predlagal, da z novim letom ukinemo."
17,"In če bi ukinili, jaz sem trdno prepričan, da bi s tem odprli novih 20.000 delovnih mest."
8,"To se pravi, pa tudi novih 20.000 davkoplačevalcev."
20,"Pa če ni nobenih novih davkoplačevalcev, pa bi rekel, če drugega ne, socialno, pokojninsko, vse tisto, kar je pravzaprav več."
14,"In nazadnje bi še povedal, da bi slovenska vlada tudi hitro lahko nekaj naredila."
10,Tudi mi v občini pravzaprav proučujemo odlok o gradnji objektov.
29,"Namreč, glejte, zelo žalostno je, da naša gradbena podjetja ali pa zasebniki nimajo dela, medtem ko te skupine iz gradbenih podjetij popoldan gradijo tudi hiše, pa tudi večje objekte."
29,"Namreč, glejte, če greste ven v Italijo, Avstrijo, tam točno piše, da Peter gradi hišo, torej Peter zidar ali pa podjetje, Pavel vodo napeljuje, ne vem, nekdo kanalizacijo, elektriko."
56,"Jaz mislim, da bi to bilo lahko zelo hitro narejeno in s tem bi v bistvu vso to sivo ekonomijo nekako zmanjšali in s tem normalno odprli prava delovna mesta in tudi to, kot sem že prej povedal, bi bilo več davkoplačevalcev, ne pa tako zdaj, ko se skozi pogovarjamo, koliko jih bomo v penzijo poslali."
11,"Jaz ne vem, kje pač bomo dobili denar za te penzije."
1,Hvala.
22,"Kaj se nič ne bojite, da se bo zdaj kar nekaj direktorjev premislilo in da bodo svoj sedež prestavili v logaško občino?"
2,Gospod Perko.
17,"Ne bo tako spodbudna diskusija, kot je bila mojega predhodnika, opozoril bi pa rad na nekaj problemov."
10,V slovenskem gozdarstvu in slovenskem gozdu so letos izredne razmere.
9,Neugodno stanje je tako v gozdu kot pri zaposlenih.
6,"Staro se podira, novega pa ni."
4,Kje so tu razlogi?
62,"Od močne prizadetosti gozdov, ki draži gospodarjenje z gozdovi; zakon o gozdovih ni v skladu z lansko leto sprejetimi ustavnimi amandmaji; zasebni sektor znaten del blagovne proizvodnje realizira mimo GG-jev - to je v skladu s tistimi amandmaji - ker je tam predviden prost promet z lesom, seveda pa se s tem ne zbira denar za vlaganje v gozdove in za potrebno gozdarsko službo."
31,"Težavno je tudi ekonomsko stanje porabnikov lesa, ki se odraža v relativno nižjih cenah in daljših plačilnih rokih: od 15, 30 dni lanskega leta je prišlo zdaj vse na 90 dni."
7,Seveda to pomeni spet nekaj manj denarja.
46,"Moratorij sečnje, še danes zopet niso bile sprejete tiste spremembe zakona v Zboru občin, zakon o gozdovih onemogoča racionalizacijo pri organiziranosti gozdarstva, saj za gozdarstvo še vedno velja zakon o združenem delu, s TOK-i, TOZD-i, vso drago, zapleteno, pa neučinkovito samoupravo, kar vse to draži gospodarjenje."
18,"Ocenjujemo, da bo potrebno v relativno kratkem času znižati število zaposlenih v slovenskem gospodarstvu za več kot tretjino."
7,To je za več kot 2000 zaposlenih.
33,"Gozdarstvo zahteva samo to, da bi se čimprej sprejela ali sprememba zakona o gozdovih - jaz sem dal tudi neko pobudo danes - ali pa, če je možno kaj hitreje, da se izdela novi zakon."
19,"To bi moralo biti realizirano vsaj do konca leta, tako da se z naslednjim letom prične normalno z delom."
35,"V tej spremenjeni zakonodaji bi bilo potrebno poleg prostega prometa z lesom zasebnih lastnikov in pa priznavanje lastnine, tiste, ki jim doslej ni bila priznana, rešiti še financiranje vlaganj v gozdove in potrebne gozdarske službe."
25,"Tu je potrebno poleg lesa, kubika, ki je doslej v celoti to plačeval, da za to prispeva tudi država in to zaradi širšega pomena gozdov."
18,"In pa, da se omogoči gozdarstvu racionalno organiziranost in da se ga hkrati tudi prisili v takšno organiziranost."
5,"Hvala, gospod Starc, deseti razpravljalec."
17,"Jaz se sam sebe že dalj časa ponavljam, če še koga drugega ponavljam, se mu pa opravičujem."
26,"Namreč, jaz sem zelo zaskrbljen, ne zaradi firme, ki gre k vragu, katere direktor sem, ampak ker gredo k vragu vse naše žrtve tega protiinflacijskega programa."
70,"Ta program ni zrasel na našem zelniku, v osnovi je bil pravilno zastavljen in je v treh mesecih dosegel presenetljive rezultate, da smo praktično zlomili tilnik temu zmaju, inflacijskemu, vendar, od II. kvartala naprej, ko bi se ob teh makroekonomskih agregatih začelo v mikrosvetu, v mikroekonomskem svetu, ko bi se začeli vzpostavljati neki drugačni medsebojni odnosi med temi gospodarskimi dejavniki, se ta zadeva ni začela odvijati v tisti pravi smeri."
42,"In ker moram kot ekonomist izhajati samo iz dveh elementov ekonomiziranja, to je delo in kapital, se nekoliko čudim gospodu Mencingerju, ker je zelo lepo podal vse te zadeve in trenutno stanje, da je nekako obšel osrednjo ekonomsko kategorijo, to so obresti."
19,"Glede same ocene dela in sploh dela kot takega, pri nas enostavno na tem področju še ekonomija ne deluje."
68,"Jaz mislim, da ne glede na lastninjenje in mislim, da se strinjamo, da to ni neka čarobna palica, ki takoj ali na kratek rok začenja reševati zadeve, to bo daljši proces, preden bo sam pojem lastnine začel stvari institucionalno urejati, da bi se enostavno brez velike diskusije, z ustrezno prilagoditvijo zakona o delovnih razmerjih dalo dokaj hitro doseči spremembe v pravi smeri tudi na področju ekonomije živega dela."
32,"Tukaj mi še vedno nismo presekali te popkovine s to našo zablodo, 40-letno, ko smo dovolili, da je še v zadnjo celico našega telesa in možganov in krvi prišla ta antiekonomija dela."
22,"Ampak, jaz mislim, da naši ljudje niso toliko degenerirani, da se ne bi dokaj hitro začeli normalno obnašati in začeli normalno delati."
41,"In to se da enostavno z ustrezno zakonodajo oziroma zakonom o delovnih razmerjih in bi tukaj ta proces dokaj hitro začel sprožati, posebej še zdaj, ko je že dosežen tolikšen efekt, da so ljudje že nekoliko prestrašeni za svoje delovno mesto."
5,Dosedaj tega namreč nismo poznali.
28,"In še vedno sistem kot tak ne omogoča tega, da še vedno je ta sigurnost zaposlitve, to tako slabo, neekonomsko deluje, ampak mislim vsaj ta strah že obstoja."
8,Ne moremo pa še ekonomizirati dela v podjetjih.
69,"Drugo, čeprav smo mi v smernice, v osnove naših smernic, ki smo jih v začetku julija razpravljali, smo dali tudi nekaj amandmajev, da bi ta davčni sistem tudi dokaj hitro poenostavili, da ne bi vso to našo družbeno dejavnost prisesali, kot smo imeli dosedaj, na bruto OD in to je vir vse naše nesreče na področju ekonomije dela samega v podjetjih in potem vse, kar se iz tega napaja."
38,"Kompletni sistem, ves ta grozljivi aparat izven podjetniške sfere, da ne rečem šole pa, jaz tega sploh ne ločim, ločim samo podjetniško sfero in nepodjetniško sfero, to je tista, ki se financira ne na trgu ampak preko dajatev."
27,"No in na tem področju ta ekonomija dela je še toliko bolj zanemarjena in govoriti tukaj, da so naše plače prevelike, jaz se z gospodom Mencingerjem strinjam."
16,"Samo, že z samim znižanjem plač se ne bo sprožil proces racionalizacije na področju ekonomije dela."
34,"In tukaj smo že takrat zahtevali, sicer je prišlo noter, da se bo poenotila davčna osnova in davčna stopnja, podobno, kot je neprofesionalni predsednik Izvršnega sveta v logaški občini, obrtnik, uredil v svoji občini."
10,"Zelo preprosto kot pasulj, to je treba v republiki narediti."
3,"Hitro, preprosto, efektno."
4,Na področju ekonomije dela.
35,"Drugo, in ker končno v Sloveniji poleg dela nimamo ne vem kakšnih velikih vrelcev nafte pa drugih naravnih bogastev, da bomo lahko računali na naš razvoj na nekih drugih osnovah kot na osnovi našega dela."
6,In drugo na področju ekonomije kapitala.
10,"Slišimo mogoče malo zgrešen pojem, da je cena denarja prevelika."
13,"Mislim, da obresti niso cena za denar, ampak obresti so cene za kredit."
15,"In tukaj, ob vsem spoštovanju do Freadmana in vseh teh fantov, je zadeva zelo preprosta."
16,"Jaz ne vem, zakaj ne more to govoriti, da ekonomija ob takih obrestih ne more funkcionirati."
64,"Zato ni treba biti ekonomist, tudi tukaj sem jaz o tem večkrat razpravljal in to hočem reči: ob takem, ob tem dogajanju na področju dela ali cene dela, karkoli se temu reče, in ob tem dogajanju cene kredita, ne cene denarja, kakršni smo priča sedaj, kaj se dogaja v tem mikrosvetu, ki bi se naj prestrukturiral, ko naj bi se na drugačno ravnotežje vzpostavljalo."
6,To drvi v čisto nasprotno smer.
14,"In to, kar se dogaja v drugem kvartalu, tretjem kvartalu, mi drvimo v katastrofo."
11,"Kakšna struktura gospodarstva se formira pod temi pogoji, kot sedaj delujejo?"
17,"Namreč ti pogoji delujejo, kapital se strahotno preliva v našem prostoru, strahovito se preliva premoženje med podjetji."
47,"In tisto, kar je najgrozljivejše in nam je še, hvala bogu, toliko v podzavesti in tudi je tako, da je industrija hrbtenica naše gospodarske strukture, da mi se nismo še toliko tercializirali ne vem kaj in še vedno vse naše kazalce izkazujemo skozi dogajanje na področju industrije."
14,In je to prav na tej razvojni stopnji zaenkrat tako tudi realno v Sloveniji.
94,"In vendar v zadnjih dveh letih, tisto, kar se je dogajalo že prej na področju obresti in zadnjih 6 mesecev, mi smo tako osiromašili industrijo in to pretežni del industrije, tudi tistih nekaj podjetij, ki se je čisto slučajno znašlo s svojo strukturo virov financiranja v taki situaciji, ki si mogoče sedaj mane roke pa se muza in se mogoče skriva za neko tržno ekonomijo, pa ceno denarja, pa naj deluje ponudba povpraševanja pa take stvari, da je zelo kratkovidno in škodljivo in da je tukaj potrebno poseči na dogajanje na področju obrestnih mer."
35,"Zdaj, to je res, da monetarna politika je v veliki meri v pristojnosti zveze, vendar se bojim, in kakor jaz poslušam te razprave, ki je ni možno niti imeti, te razprave, ker se je bojimo."
34,"Tudi, ko je bilo letos poleti, ko je nastal predlog Markovićeve vlade, da naj se, ko se eskontna stopnja znižala na 14%, da naj bi določen čas poskušali neko regulativo voditi tudi na področju."
31,"Jaz sem dobil vtis, nikjer ni eksplicitno rečeno, da smo se v Sloveniji začeli nekam čudno muzati okoli te zadeve, da to ni tržno, da to ni ekonomsko, ne vem kaj."
65,"Ne vem, komu to ustreza, ali je ta finančni lobi tako močan, niti ne poznam tega področja, kaj se tu notri dogaja, ali je hipoteka, da so vse te črne luknje v našem bančnem sistemu tako velike, da je treba skozi to genocidno obrestno mero vse pokriti v enem letu, da uničimo vse, kar je zraven tega, in to se zdaj dogaja, da uničujemo industrijo."
4,"Vendar, nekaj se dogaja."
10,"Mi uničujemo sedanjo gospodarsko strukturo, ki je taka, kot je."
7,In zadeva se giblje v zgrešeni smeri.
25,"In tukaj mislim, da tekoča ekonomska politika ne more ostati sama na teh glavnih makroekonomskih parametrih, ampak je njena naloga, da posega na določene segmente."
10,"Mora zelo operativno, zelo pragmatično, kratkoročno, s tem konceptom posegati."
28,"In tisto, kar pogrešam, čeprav do sedaj smo to imeli, s tem našim dogovarjanjem, pa z raznimi kriteriji in tako naprej; in vse skupaj in nič ni ""ratalo""."
9,Ta trenutek pogrešam jasno razdelano predvsem industrijsko politiko Slovenije.
54,"Na določenih manj pomembnih segmentih kot je transport, pa turizem, mogoče tudi trgovina; in to so manjši segmenti, vendar tudi na področju kmetijstva se nekaj dogaja, se neka koncepcija poraja, na vseh teh segmentih; na področju industrijske politike pa enostavno nekaj blodimo in nimamo jasnega koncepta kaj pravzaprav hočemo z industrijsko politiko v Sloveniji."
26,"Vendar, meni je jasno, da za tako deželico kot je naša, ob tem dokaj skromnem naravnem bogastvu, velja samo naše delo in industrija in izvozna industrija."
37,"Pa naj Jugoslavija čez tri mesece še obstaja, ali kot unitarna federacija ali konfederacija ali je ne bo več, naša bodočnost na balkanskem prostoru je zelo zelo omejena in naša bodočnost je industrija samo na svetovnem trgu."
20,"In mi smo z veliko veliko težav zadnjih 15 let vendar zgradili določeno izvozno industrijo, katera je zdaj praktično uničena."
20,"Ona je zdaj še zadnja kaplja krvi, razen redkih izjem, je izkrvavela, izgublja, tukaj je treba resno ukrepati, zelo pragmatično."
26,"In tudi ta parola, da v negospodarstvu ali pa izven podjetniške sfere, da morajo plačati tako gospodarstvo, jaz mislim, da nikjer v svetu to ni tako."
30,"V gospodarstvu je danes tako, predvsem v industriji: prvič, v večini sploh ne vemo, ali bomo dobili plačo naslednji mesec, kdaj bomo dobili, kakšna bo, če jo bomo sploh dobili."
5,Vedno več podjetij je takšnih.
16,"V negospodarstvu pa si vnaprej to vzamejo, so potem posojali, niso tako delali kot v Logatcu."
20,"Recimo nam, ne samo nam, enostavno nam posojajo denar po 50% obrestih, ta naš denar, ki smo ga mi dali."
27,"Tako da mislim, da bi tukaj bilo potrebno zelo zelo hitro ukrepati na teh dveh področjih, na področju ekonomije dela in področju kreditov, da ne rečem kapitala."
4,Glede samega koncepta lastninjenja.
10,Jaz nisem obseden s tem pojmom in s samo lastnino.
20,"Ta zadeva se razvija pet tisoč let, posilstvo, ki ga je naredil ta leninistično-boljševistični eksperiment v zgodovini ima grozotne posledice."
9,In eno teh posilstev je bilo posilstvo nad lastnino.
27,"In s tem, ko smo naredili to posilstvo nad lastnino, smo uničili ekonomijo in materialno osnovo družbe in to se ne bo dalo kar tako ponovno vzpostaviti."
33,"Zaradi tega jaz nisem pristaš hitenja, da moramo na vrat na nos to regulativo, da je odvisna v Sloveniji od tega, ali bomo imeli ta zakon sprejet včeraj zvečer ali pa jutri zjutraj."
24,"Sem prebral prvi osnutek teh tez, ki ga je dr. Mencinger naredil, mislim, da je zelo v redu razdelal in da to se dodeljuje."
30,"In ne vidim nobenega razloga, zakaj 14. oktobra ta zakon ne bi že kot osnutek prišel na dnevni red, da se ga potem skozi dva meseca prediskutira in decembra sprejme."
15,Tako da štartamo v novo leto z novo ustavo in tudi s tem novim zakonom.
2,Hvala lepa.
1,Hvala.
30,"Predem bi mogoče začeli zaključevati razpravo in dati besedo še gospodu Mencingerju, ker je obljubil, da bo na nekaj vprašanj še odgovoril, bi vseeno povedal tudi sam tri, štiri stavke."
17,"Namreč, danes smo dvakrat slišali, da so v Sloveniji previsoki osebni dohodki ali pa rečemo kar plače."
19,"Mi imamo pa kategorijo ali pa sloj ljudi, ki pa se ne more pritoževati, da bi imela visoke plače."
41,"Kako vi razumete to, da ima, na primer še vedno naš prosvetni delavec z visoko izobrazbo, s 15 leti dela, 6.300 DIN plače in da dobimo potem v tem mesecu višjo plačo za 5%, namesto 20, tako kot je bilo dogovorjeno."
26,"Istočasno pa gredo plače marsikje res famozno gor in zato da seveda, če kaj drugega ne, zahtevamo, da se opredeli javno, kje so te visoke plače."
25,"Mi moramo enkrat razmejiti to, da ne govorimo o negospodarstvu v celoti in pri tem celo nekaterih sistemov, ki sploh ne sodijo sem, ne zajamemo."
9,In zato je treba ob tem tudi povedati odkrito.
34,"Zdaj je verjetno tudi že prišel čas, da ne bomo mogli več skrivati in tudi reči, tako kot je gospod Puc povedal, da imamo tudi na tem področju veliko rezerv, marsikaj se da popraviti."
6,Ampak to je treba hitro delati.
47,"Pošteno je treba delati in javno, ne pa, da je cela Slovenija polna nekih govoric, ko začneš bolj prodirati, pa vidiš, da te govorice sodijo samo v okvir, ki si dejansko, to, kar je gospod Starc na kraju povedal, lahko deli plače vnaprej, ker ima denar zagotovljen."
10,Teh pa verjetno v Sloveniji ni več tako strašno veliko.
3,Ali pa so?
8,Samo treba je vedeti kdo in kje so.
12,"Prosim, gospod Avberšek, 13. volilni okoliš, industrija in rudarstvo, Rudnik lignita Velenje."
19,Jaz bi na kratko rekel: osebna izkaznica moje firme je: 4.300.000 ton proizvodnje premoga letno in 5.100 zaposlenih delavcev.
24,"V zadnjih letih smo zaradi težav v gospodarstvu, proizvodnjo zmanjšali za približno 20% ter tako zmanjšali stroške tudi za 20% na enoto našega proizvoda."
4,Zmanjšali smo število zaposlenih.
30,"Moram reči, da tudi vlada, tako prejšnja kot sedanja, dokaj uspešno, rekel bi, s transfuzijo tik pred smrtjo, rešuje našo firmo in nas zopet oživlja in nekako ostajamo pri življenju."
22,"V zadnjem času se v bistvu dogaja to tako, da ta transfuzija poteka kar znotraj bolnikov samih, to je elektrogospodarstva in premogovništva."
60,"Vendar, jaz ne bi danes želel razpravljati o teh težavah, ker smo o njih že velikokrat govorili, niti ne o ceni energije, ampak bi želel opozoriti, da energetska kriza, ta naftna kriza in pa izredno velika problematika v elektrogospodarstvu ter premogovništvu sovpadata in, če se bo to oboje naenkrat ujelo, potem mislim, da bodo pri nas izredno, izredno velike težave."
31,"Menim, da za energetiko, kot za vsa javna podjetja, pravzaprav lastnina ni vprašljiva in mislim, da tu ne rabimo nobenega moratorija, čimprej nas je potrebno podržaviti, v firmah postaviti upravne odbore."
28,"V te upravne odbore je potrebno postaviti tudi predstavnike lastnika, da bomo z njimi lahko poslovodni delavci sodelovali, predvsem pa bomo poslovodni delavci v firmah vedeli, čigavi smo."
19,"Danes namreč ne vemo, čigavi smo, ali smo od delavcev, ali smo od države, od občine, ali od koga."
18,"Te izredno velike težave, jaz mislim, da se to da na tak način rešiti; in to dovolj hitro."
30,"Jaz mislim, da je treba čimpreje izpeljati predvideno reorganizacijo, ugotoviti potrebno višino sredstev,ki so potrebna za sanacijo in v obliki javnega dolga izvršiti to sanacijo v elektrogospodarstvu in premogovništvu."
18,"Seveda pa mislim, da moramo pri tem gledati seveda na konkurenčno ceno, ne mislim,da bi jo opustili."
21,"Vsekakor pa sem prepričan, da več lastne, domače energije pomeni v bistvu tudi večjo suverenost Slovenije in tega se moramo zavedati."
43,"Sicer pa podpiram ukrepe za oživitev gospodarstva, ki smo jih danes slišali, saj zmanjšanje proizvodnje v industriji pomeni tudi manj porabe električne energije in seveda dodatne težave v elektrogospodarstvu in premogovništvu in seveda tudi v sami ceni, saj nas manjša proizvodnja tudi drži."
6,In še nekaj bi želel dodati.
3,O osebnih dohodkih.
27,"Ne sedaj, ko so nekateri osebne dohodke že dvignili - in to ne za malo - zopet sprejeti sklep, da so za vse od tu naprej osebni dohodki zamrznjeni."
1,Hvala.
8,"Hvala, gospa Jožica Puhar, Republiški komite za delo."
15,"Spoštovani delegati oziroma poslanci, jaz se še nisem odvadila stare besede, upam, da mi oprostite."
9,"Je pa že bolj aktualna beseda ""poslanec"" ali ne?"
12,Dodala bi rada dodaten pogled k tem makroekonomskim in predvsem menedžerskim razglabljanjem.
22,"Bom pa seveda podprala predvsem tisto misel, ki je bila tukaj že izražena, da pravzaprav našo ekonomsko politiko nujno spremljajo socialni programi."
55,"Pa ne zato, da jih bom sedaj razlagala, ker mislim, da bomo o tem še debatirali in da se bomo s tem srečali, ker imamo v vladi zdaj namen zaokrožiti vse to, kar delamo in kar moramo še delati na tej komponenti, v zaokrožen material, ki ga boste, računam, vi videli in o njem odločali."
44,"V kolikor pa ga ne boste v tej obliki videli, če bo Izvršni svet pač odločil, da ga v tej obliki ne da, boste pa vsebino na vsak način dobili s planom za naslednje leto in tudi s planskimi usmeritvami za naslednje srednjeročno obdobje."
36,"Ta, še en pogled, pa mislimo priti na to, da je človek tudi produkcijski faktor, vendar na žalost ne podvržen čisto samo ekonomističnim principom in zgolj samo ekonomskim kategorijam, ki so v dokajšnji meri tudi suhoparne."
34,"Vi namreč veste, da lahko gledamo človeka na eni strani kot ceno dela in torej kot čisto ekonomsko kategorijo, na drugi strani pa tudi kot produkcijskega tvorca in kot bogastvo ali vir novega razvoja."
11,"In mislim, da moramo tako kompleksno gledati tudi na naše delavce."
19,"Jaz večkrat poslušam, bi rekla, pripombe, ki so včasih tudi pikre, da, recimo, naš sekretariat malo preveč delavce ščiti."
61,"Jaz mislim, da je vloga vlade, da skrbi za celotno populacijo prebivalstva in ne samo za en del in da tisto, kar na eni strani ekonomija in tudi gospodarski ciklusi kot surovo dogajanje, zaostruje in eventualno tudi prizadene, mora drugi pol do take mere zaščititi, da ne prihaja do razvojnih in drugačnih poškodb prebivalstva in do države sploh, pa celotne populacije."
16,"S tega vidika se seveda tudi mi lotevamo tako programov kot pravic, zdajle v jesenskem obdobju."
24,"Na pobudo gospodarskega dela vlade smo že pristopili k izhodiščem za spremembo zakona o delovnih razmerjih, to je mogoče odgovor na pobudo gospoda Starmana."
22,"Vendar, ob seveda, ob današnji, že zaostreni situaciji na področju zaposlovanja in brezposelnosti pa ob pričakovanjih ugotavljamo, da moramo pravzaprav delati dvoje."
34,"Na eni strani razrahljati možnost prenehanja delovnih razmerij na individualnem nivoju, tako da skozi zakon ne bomo ščitili nedela in da bomo v bistvu omogočili hitrejše reagiranje poslovodnih delavcev in drugih na tovrstne ekscese."
52,"Na področju množičnih prenehanj, to se pravi odpustov ob prestrukturiranju in podobnih dogodkih, pa seveda moramo prav tako skrajšati tiste dobe, ko je delavec še na plačilni listi, da tako rečem in na spisku organizacije, ker sedanji dve leti, kar je prinesel zvezni zakon, tudi po naši presoji pravzaprav predstavlja predolgo dobo."
30,"V tem času lahko marsikdo že pozabi, da ima nekega delavca, tudi on se uspava itd.; to bomo skrajšali na približno eno leto, če nam bo uspelo, mogoče tudi drugače."
5,Te stvari se že pripravljajo.
22,"Vendar pa ugotavljamo, da se bomo morali pri teh spremembah zakona o delovnih razmerjih vendarle držati mednarodnih konvencij, ki določajo določene procedure."
22,"Tudi v tržnih ekonomijah zapadnega tipa ni možno takrat, kadar se podjetje prestrukturira, tehnološko spreminja, delavce enostavno čez noč postaviti pod kap."
33,"Ob tem da imajo seveda dosti višji nacionalni dohodek in da imajo že izdelane programe, kjer država resnično prevzema vlogo tistega, ki potem te delavce pretransformira in jih usmeri tudi na nove programe."
11,Mi pravzaprav v to fazo šele prihajamo in jo zdaj delamo.
17,"Nekaj seveda imamo že v tem zakonu o zaposlovanju, programi tečejo, vi jih poznate, ne bom ponavljala."
7,Cela vrsta je zdaj na novo zgrajenih.
53,"In ta socialni program, ki ga zdaj pripravljamo v tej zaokroženi obliki, je predvsem program, ki naj podpira prestrukturiranje gospodarstva, hkrati pa v tistih delih pač zaščiti to aktivno populacijo, kar je pravzaprav nujno potrebno, ker kot posledica večje brezposelnosti in kot posledica tega prestrukturiranja del obremenitev sigurno pade tudi na to populacijo."
9,"Mislim, da je treba ob tem še nekaj povedati."
63,"Zelo pomembno je, da mi ne pozabimo, tudi ko se spreminjamo - jaz vam zato govorim, ker vem, da ste ljudje iz gospodarstva - tudi ko se spreminjamo in ko skušamo doseči čimvečjo produktivnost, očistiti organizacijo presežkov itd., za to vsi smo, pa moramo vendarle vedeti, da je naše temeljno bogastvo, tako majhnega naroda, kot je Slovenija oziroma kot smo Slovenci, temeljno bogastvo so ljudje."
10,In da moramo tudi svoje razvojne perspektive graditi na ljudeh.
46,"Meni je prinesel dr. Sočan - ob drugih eminentnih strokovnjakih, mislim, da mi je tukaj dovoljeno tudi njegovo ime omeniti - svojo raziskavo, s katero ugotavlja, da je pravzaprav edina komparativna prednost Slovenije vis-a-vis tako razvitih kot manj razvitih torej znanje ljudi, leta šolanja ljudi in civilizacijski nivo."
27,"Prinesel pa mi je to zaradi tega, ker je zaskrbljen, da bi z anarhično rastjo brezposelnosti še te komparativne prednosti v naši republiki na nek način zapravili."
41,"Kar pomeni, da bomo morali pri svojih razvojnih načrtih tako v vsaki organizaciji kot na makro nivoju, to se pravi v republiki, ta element upoštevati, torej znanje ljudi izkoristiti, vanje še več vlagati in temu seveda bodo namenjeni tudi ti programi."
15,"Zdaj, ko sem že pri besedi, bi pa še nekaj o politiki OD rada povedala."
20,"Namreč, naš sekretariat tudi pokriva področje delitve, torej delitve dohodka in OD, seveda z osnovno skrbjo, da se zaščiti akumulacija."
24,"Moram vam povedati, da je ugotovitev tako kontrolnih organov kot tudi federacije, nje že tako, da smo edino v Sloveniji ta zakon striktno upoštevali."
34,"Vendar tudi ugotovitev naših kontrolnih organov je takšna, da je pristop k izvajanju tokratnega interventnega zakona po Markovićevem programu najbolj restriktivno v zadnjih obdobjih različnih stabilizacijskih ukrepov in različnih interventnih zakonov na tem področju."
27,"Kar pomeni, da vendar vztrajamo, da vendar poskušamo pogledati na to, da je cena dela relativno nizka oziroma da OD ne drvijo, da ne pritiskajo na inflacijo."
17,"Seveda pa vemo, da je cena dela visoka zaradi tudi drugih obremenitev, o katerih ste vi govorili."
59,"Mi se odločamo tudi za naprej, da bomo OD morali kontrolirati oziroma da jih bomo morali spremljati, da bi zdaj, recimo, eventualno hitro prenehanje delovanja tega zveznega interventnega zakona, če ne bi imeli nadomestnega republiškega, ki ga pa trenutno nimamo, lahko povzročilo tako anarhične pristope, kot jih v nekaterih okoljih omenjate, da bi pravzaprav vsa dosedanja prizadevanja lahko podrli."
6,Tega si pa ne moremo privoščiti.
6,"No, in še to moram povedati."
13,"Mi spremljamo ta gibanja, jih bomo tudi analizirali na osnovi teh vaših pobud."
12,"Seveda, zdaj kako in kje se pokažejo ekscesi, bomo pripravili tudi informacijo."
22,"Ta nam bo služila tako za ukrepe kot tudi seveda za eventualno poročilo vam, v kolikor boste pripravljeni tudi vnaprej tako sodelovati."
2,Hvala lepa.
1,Hvala.
3,Gospod dr. Mencinger.
17,"No, del odgovorov bo dal še dr. Kranjc, tudi zaradi tega, ker moram jaz iti na ZO."
13,"Jaz bom skušal iti po vrsti, pa najbrž bom odgovoril samo na nekatere."
5,Če grem kar po vrsti.
21,"Gospod Ledinek je govoril o zadolževanju, govoril je o zadolževanju v tujini, če sem jaz prav razumel, vsaj tako jaz razumem."
73,"Moram reči, da sem že pred tem zasedanjem dobil s strani GZ podobno pobudo in najbrž smo mi v teh obravnavah te zakonodaje, ki naj bi v Sloveniji ne veljala, pozabili tudi na ta zakon - iz nekje 1982. leta mislim, da je to zakon - s katerim je federacija prevzela pravzaprav supergarancijo za vsa zadolževanja in s katerim smo vsi solidarno odgovorni za vso jugoslovansko zadolžitev, ki je ključnega pomena tudi na drugih področjih."
13,"Gospod Mak, mislim, da je v imenu - slabše slišim - glede verige na Savi."
21,"Mi smo se tu že pogovarjali z mednarodno banko pa tudi z avstrijskimi, da bi se ta veriga na Savi delala."
24,"Vem, da je pomembna in da pomeni ta mogoč priliv tujega denarja, ki ga nujno rabimo in ki je predvsem potreben za to infrastrukturo."
13,"No, podoben je mislim, da gospod Bizjak Darko, če sem prav slišal ime."
13,"No tudi tu velja, mislim, jaz mislim, da ni samo problem distribucije denarja."
5,Problem je dobiti ta denar.
28,"K nam se sicer pride zelo veliko tujcev pogovarjati o možnem investiranju v Sloveniji, vendar je zaenkrat treba reči, da so to bolj pogovori, zaenkrat še dolarjev ni."
12,"Tukaj so vprašanja političnega rizika in stvari, na katere pravzaprav nimamo vpliva."
27,"Moram pa reči, da si prizadevamo predvsem prikazati, da je ta politični riziko v Sloveniji relativno majhen in da ni toliko političnega rizika, kot se ga dobi."
19,"Tu je bilo še vprašanje, če je tujec pri nakupu podjetja, zakaj to ne bi šlo v socialni program."
25,"Tujec, če bo kupil podjetje, bo potem to podjetje dobil, ta njegov denar pa jaz mislim, da je prav, da se uporabi za socialni program."
17,"V primeru, če gre tujec v tako imenovano dokapitalizacijo, potem pa seveda ostane ta denar v podjetju."
6,To je odvisno od izbranega modela.
20,"No, mislim, da je bilo glede tega, kar je govoril gospod Ledinek, deloma tudi tisto, kar je govoril gospod Grašič."
22,"Gre za to, da bi tudi tujina sprejela garancijo Republike Slovenije ali republiškega proračuna za posojila, za to si, moram reči, prizadevamo."
26,"Doktor Pučko je eden od problemov pravzaprav v diskusiji, s katero se pravzaprav - mislim, ni bistvenih razlik med gledanjem Gospodarske zbornice pa gledanjem vlade na razvoj."
19,"In jaz moram reči, kar sem prej pozabil, da sem uporabljal tudi njegov papir, ko sem delal tole poročilo."
23,"Tu je bil problem, v kakšnem času naj bi bil ta zakon uveden, ali to gre nekaj po hitro ali ne gre hitro."
24,"Jaz osebno bi se zavzemal ne preveč za hitro, ker se mi zdi, da je takšen temeljni zakon, za katerega je potrebno veliko diskusije."
31,"Po drugi strani je pa res, da predvsem tuji eksperti, ki jih je bilo veliko, glede tega področja privatizacije, so mnenja, da je to treba hitro narediti in z napakami delati."
8,"Ne pa delati nekaj perfektnega, kar ne bo."
12,"Gospod Šter je vprašal, če je slovenska vlada pripravljena na sprejem samostojnosti."
5,Na tole moramo odgovoriti takole.
21,"Mislim, da je ta ekonomski sistem, pa ekonomska politika slovenske vlade predvsem v tem, da se moramo prilagajati na politične odločitve."
6,Te politične odločitve so zelo nejasne.
5,Na nekaj bi pa opozoril.
37,"Kadar se govori predvsem o monetarni sferi, je treba imeti v vidu, da so določene omejitve, da se to najbrž ne rešuje po časopisih in moramo še enkrat reči, da se ne rešuje samo s tiskanjem lip."
7,"Mislim, problem te monetarne sfere je drugje."
19,"Tu je problem 16 milijard zadolženosti Jugoslavije, za katero smo solidarno odgovorni vsi, po letu 1982, ker je supergarancija."
43,"Problem je 12 milijard notranjega dolga federacije proti prebivalstvu od računa deviznih vlog in na drugi strani imamo 10 milijard deviznih rezerv, ki pa seveda tudi niso nekaj, kar bi imeli v ""žakljih"" spravljeno, ampak je to stvar, ki je pri tujih bankah."
10,"Mislim, tu je problem za monetarno samostojnost Slovenije, ne drugje."
19,"In tule, jaz se oproščam, moram reči, na tem področju se mi zdi, da ni zelo smotrno veliko govoriti."
13,"Gospod Zabukovec pa tudi drugi so, gospod Starc podobno, izpostavili problem visokih obresti."
8,"Tule, jaz mislim, je treba tri stvari reči."
35,"Vem, da so eni od razlogov za te visoke obresti slab denar pa stare hipoteke, ki so v bankah, to se pravi, to so ti veliki dolžniki, od katerih banke ne morejo niti obresti dobiti."
9,In zato so pač na drugi strani obresti višje.
9,"Potem imamo jasno drug razlog, ki je monopol bank."
11,"Tretji razlog je pa tisti, ki mene deloma še bolj skrbi."
29,"Na eni strani imamo dejansko inflacijo, pri obrestni meri je težko reči, da je zdaj 36% ali pa 40% realna, če vemo, kakšna je bila inflacija od novega leta."
16,"Zdaj je seveda zmeraj vprašanje, kdaj si vzel ta kredit, koliko je dejanska realna obrestna mera."
18,"In druga stvar, ki mene bolj skrbi, je, če v teh obrestnih merah ni tudi že pričakovana inflacija."
4,Tu je več vprašanj.
14,"Jaz moram reči, jaz osebno ne vidim rešitve v tem, da zamrznemo obrestno mero."
45,"V Sloveniji se mi pa zdi to celo nemogoče; v tistem primeru, ko je hotel pa Marković zamrzniti obrestno mero, je recimo monetarni fond, ki ni brez vpliva na našo ekonomsko politiko, temu odločno nasprotoval in zamrznil pravzaprav ""stand-by"" aranžman kot eno od posledic tega."
11,"To vem, da ni mogoče popoln odgovor, ampak tu so problemi."
38,"Moram reči, gospoda Puca bi jaz rad povabil za svetovalca v Izvršni svet, ker mislim, da je to rešitev, do katere mora priti in če drugega ne jaz predlagam, da se naredi tečaje za župane 52 slovenskih občin."
19,"Vem pa, da niste edini, da ne bom pozabil, sta še dva župana, ki gresta približno v isto smer."
16,"Jaz sem prepričan, da bi bila situacija v slovenskem gospodarstvu bistveno boljša, če bi bilo tako."
26,"In to je tisto pravzaprav, mogoče je pri nas nekoliko bolj komplicirano, deloma smo pa že naredili nekaj v to smer, kar bo povedal finančni minister."
11,"Glede industrijske politike mislim, da je tudi to začel gospod Starc."
7,Tu na žalost ni ministra za industrijo.
11,"Jaz bi tu bolj svoje gledanje, kot pa uradno stališče povedal."
24,"Jaz mislim, da je edino možen cilj slovenskega gospodarstva narediti prilagodljivo gospodarstvo, ne glede na to oziroma poenostavljeno povedano, delati moramo tisto, kar znamo."
6,"Mislim, da je to edina možnost."
14,"Mogoče bi boljše gospod Rejc na to odgovoril, če ne, bo pa mogoče pismeno."
7,"Glede tistega, kar je rekel gospod Avberšek."
8,"Tule moram reči, da sem jaz pozabil povedati."
10,"Ena metod privatizacije ali kakor hočete, je tudi podržavljenje infrastrukture."
34,"Ne zato, da bi mi verjeli v to, da je državni sektor bolj učinkovit, ampak zaradi tega, ker enostavno za to ni kapitala in edina možnost je podržavljanje teh elektrogospodarstva, premogovništva in tako naprej."
12,"In prevzem tistega slabega denarja v javni dolg, to je edina možnost."
10,"No, ostalo pa mislim, da bo finančni minister vedel povedati."
2,Hvala lepa.
4,Je še kakšno vprašanje?
3,Gospod doktor odhaja.
13,"Mislim, da smo se v dveh urah in četrt kar veliko stvari dogovorili."
2,Gospod Studenčnik.
4,Še za gospoda doktorja?
1,Prosim.
3,Govorimo o prestrukturiranju.
11,"Sam delam na tem področju in vidim, v čem je problem."
7,"Namreč, nimamo generalne strategije na nivoju Slovenije."
3,Po posameznih panogah.
26,"Prihajam pa iz področja metalurgije, kjer so bile narejene neke študije, in sicer jih je delal ""McKlousy, British Steel Consulting"" in ti rezultati so delno različni."
15,"Mislim pa, da po firmah obstojajo tudi svoji lastni interesi in vsak vidi po svoje."
27,"Vendar, generalne rešitve ni, se pravi vsi pa nekje pričakujemo, da bo nekdo, slovenska vlada, pa le dal neko usmeritev, na osnovi katere bomo lahko prestrukturirali podjetja."
21,"Strategija bo verjetno zajemala delitev programov, tako da bomo vedeli: v katerem kraju ostane določen del metalurgije in kateri v drugem."
15,"Podobno mislim, da so tudi v ostalih gospodarskih panogah, v lesni, tekstilu in tako naprej."
6,Vam bo gospod Kranjc potem odgovoril.
4,Gremo pač po vrsti.
2,Gospod Aksentijević.
2,Gospod predsedujoči!
11,"Jaz bom poskusil opravičiti obstoj vojaka v tem strokovnem, gospodarskem svetu."
19,"Namreč, žal mi je, ker je gospod podpredsednik šel, jaz sem ga hotel nekaj konkretno vprašati, o dveh vprašanjih."
7,In to vpliv politike na gospodarske tokove.
3,Prvo vpliv geopolitike.
20,"Konkretno, hotel sem vprašati, sedaj je tu sekretar, pa naj on odgovori, ali so vračunane posledice eventualne vojne v Zalivu?"
9,Napovedana je vojna v Zalivu za konec prihodnjega meseca.
19,"To se pravi, da najmanj tri mesece potrebujemo več energije, da se stanje sanira, če vojne sploh ne bo."
14,A vojna pa pomeni skok cene nafte od 60 do 90 dolarjev po sodčku.
3,Nekateri tako ocenjujejo.
17,"Poudarjam, obe strani razpolagata s takšnimi sredstvi, da vsaka posamezno lahko uniči izvire nafte na tem področju."
7,Ali smo na to v programu pripravljeni?
14,"In drugo vprašanje: gospod podpredsednik je že nekje govoril, ko je odgovarjal gospodu Šteru."
5,Ampak bi rad poudaril nekaj.
21,"Vlada je, konkretno gospod podpredsednik, postavil enega od bistvenih pogojev za uspeh programa, tega našega, naše vlade, to pa je, citiram."
16,"Ne vem, če sem si dobro zapomnil: ""ne smejo se ustaviti tokovi blaga v druge republike""."
2,Konec citata.
6,Po mojem to pomeni v Jugoslavijo.
18,"Mi bomo jutri sprejeli ustavni zakon,ki bo te republike v cca štiridesetih zakonih spremenil v tuje države."
8,"Kaj, če bodo te tuje države tu ukrepale?"
7,Ali so vračunane posledice za naše gospodarstvo?
3,Kje so izhodi?
39,"Menim, da ni čas, da v tako negativnih mednarodnih gospodarskih tokovih, pretnja vojne, ker bomo ceno vojne plačali mi, skupaj z neuvrščenimi, to je z nerazvitimi, razviti ne bodo plačali te cene vojne, da gremo v konflikt z Jugoslavijo."
4,Ali je pravi čas?
9,"Zato predlagam, da podpremo program gospodarske politike slovenske vlade."
7,"Posledice nas silijo, da se nanj osredotočimo."
14,"A njegova uspešnost pa nam bo nudila možnost, da lažje rešujemo tudi politične probleme."
12,"Enaka nujnost narekuje, da radikalno presekamo negativne politične tokove v skupni državi."
8,Tega s predloženim ustavnim zakonom ne bomo naredili.
6,"Premislimo, do jutri imamo še čas."
1,Hvala.
3,"Hvala, gospod Milan."
2,Gospod Arzenšek.
5,Jaz bi bil čisto kratek.
18,"Morda bi kdo rekel, da je oportuno, danes, ko se govori o problematiki gospodarstva, sploh omenjati družbene dejavnosti."
29,"Kljub temu pa so eminentni gospodarstveniki, kot je cenjeni gospod Starc, pa še drugi, to omenjali kot nekako sfero družbene nadgradnje ali pa, recimo, sfero splošne in skupne porabe."
32,"Moram reči, da me celo življenje to moti, ker vse, o čemer mi danes razpravljamo, ne more biti ali slabo ali dobro brez ljudi, ki morajo biti šolani, zdravi, oblečeni in siti."
31,"Ko se pogovarjamo o nekih razbremenitvah, bi omenil kar obedve dejavnosti, pa se vprašal tudi, kateri pa so elementi oziroma sestavni deli splošne in skupne porabe, ali kako se že reče."
9,To meni praktično kot izraz čisto nič ne pomeni.
28,"Mislim, da smo vsi tisti, ki danes tu razpravljamo, dali šolo itn. in lahko razpravljamo, če smo zdravi in lahko delamo, itn. in izučeni in še in še."
36,"Moram reči, da bi postavil vprašanje, ali je kdo napravil model za te dejavnosti kot gospodarske dejavnosti, pa se vprašal, koliko in na kakšen način bi potem zagotavljali ustrezni nivo zdravstvenega varstva, šolstva in podobnih stvari."
12,"Skozi realno ceno osebnega dela in vseh stroškov, ki sodijo k temu."
9,Mirne duše bi bili sestavni deli Gospodarske zbornice Slovenije.
8,"Mi smo, čeprav nismo ekonomisti, napravili tako oceno."
45,"Rekli smo, da kljub pomanjkljivostim, neurejenostim in vsemu, kar je prisotno in se največ poudarka daje temu v tako imenovanih družbenih dejavnostih, da je ta cena najmanj dvakrat, trikrat večja zato, da bi lahko imeli še kvalitetnejši kader, zdrav kader ipd., in možnost lastne reprodukcije."
52,"Zato predlagam, da se pogovarjamo o tako imenovanih modelih in čim hitrejših rešitvah gospodarstva, da ne bi potonilo, da bi sočasno razpravljali tudi o tem, da se ne bi ponovila, npr. junijska seja, ko smo dokaj hitro sprejeli razbremenitev gospodarstva, kjer so sami gospodarstveniki ugotavljali, da to ne prenaša nekega večjega rezultata."
8,Da bi ta razbremenitev morala biti bistveno višja.
23,"Da pa je bilo veliko polemike in verjetno jo bo še več, ko se bomo pogovarjali o participaciji posameznika, ker smo vajeni drugače."
11,"Vajeni smo na to, da dobimo za malo vložka zelo veliko."
11,"Kljub nedoslednostim, ki so prisotne in bi jih lahko kdo očital."
5,Še dve stvari bi vprašal.
37,"Mislim, da bi bilo pozdraviti mogoče model gospoda Puca, s katerim smo razpravljali med pavzo, ko se je pogovarjal, da ima probleme z zdravstvom in kako jih rešuje, pa da išče denar, da jih po svoje razume."
19,"Model, ki ga je navedel kot reševanje, moram reči, da se mi zdi organizacijsko in drugače vsebinsko zelo preprosto."
26,"Vprašal bi tudi to, ali je OD, ki ni za strokovnjaka visok, najpomembnejši dejavnik strukturne cene, potem v tem planiranju in strukturi cene nekaj ne velja."
4,Ne smete mi zameriti.
13,"Mislim, da se dejansko pogovarjamo tako, kot da smo vsak na svoji strani."
12,"Moram reči, da ko se med seboj srečujemo, to sigurno ni prisotno."
15,"Vprašal bi, prej je bil predlog, da čimprej se ukine popoldansko delo in tako naprej."
4,S tem se strinjam.
25,"Samo mislim, da je najmanj 2-krat, 3-krat toliko takoimenovanih tistih, ki delujejo na področju sive ekonomije; npr. zidarske skupine, nobeden ni nikjer prijavljen in podobno."
7,Pa dajmo najti tudi za to inštrument.
32,"Potem bi vprašal tudi to, kje so kakršnikoli predlogi, vzvodi, kar danes ni bilo omenjeno, da ne bo več ljudi v trgovinah, na primer v Celovcu in v metroju, kot pri nas."
7,In še in še bi lahko vprašal.
5,Pa bi s tem zaključil.
3,Hvala za pozornost.
2,"Hvala, prosim."
7,"Kmečka zveza; spoštovani gospod predsednik, spoštovani poslanci!"
17,"Stanje v slovenski živinoreji je že nekaj časa kritično, saj prodajne cene pokrivajo le 60% stroškov proizvodnje."
11,"Kljub nekaterim poskusom, da bi se stanje popravilo, doslej rezultatov ni."
13,"Ni pa zato, ker niso ugotovljeni vzroki, ki so do tega stanja pripeljali."
22,"Ti vzroki pa so dumpinški uvoz mesa in govedi iz vzhodnoevropskih držav, brez carin, po cenah, ki so pod evropskimi in svetovnimi."
7,"Drugič, visoke obrestne mere: 35 do 40%."
7,In tretjič monopol mesne industrije v Sloveniji.
4,So pa še drugi.
27,"V zvezi z vsem tem, postavljam vprašanje dr. Kranjcu, prvič, kaj je vlada v zvezi s tem naredila in kaj še namerava narediti, da se stanje normalizira."
9,"In drugič, kdaj bomo dobili slovenski nacionalni kmetijski program."
1,Hvala.
4,"Hvala, še gospod Muren."
19,"Spregovoriti hočem še o problemu, ki danes še ni bil omenjen, se mi pa zdi, da je dosti bistven."
16,"Gre za zakonodajo, ki še vedno obstaja in po mojem mnenju zelo ovira razvoj tržnega gospodarstva."
12,To je nekak režim kvot in omejitev uvoza proizvodne opreme in repromateriala.
22,"Menda morajo naša podjetja, če hočejo to uvažati, še vedno dobiti dovoljenje domačih proizvajalcev, kar dostikrat vodi do zelo podaljšanih dobavnih rokov."
14,Potem je ta domača roba dosti nižje kvalitete in še dražja od svetovnih cen.
12,"Če je to res, mislim da bi moral Izvršni svet nujno ukrepati."
1,Hvala.
1,Hvala.
3,Še kaj pomembnega?
44,"Predlagal bi, preden damo besedo dr. Kranjcu, našemu finančnemu ministru, da bi mi sprejeli, ne še zdaj, ampak tako, da lahko tudi dr. Kranjc na to odgovori v zvezi s to razpravo, ker tu ne moremo sprejemati ne vem kako blestečih sklepov, samo naslednje:"
14,"""Zbor združenega dela sprejme informacijo podpredsednika Izvršnega sveta o rezultatih gospodarjenja v letu 1990."
22,"Do naslednje seje naj Izvršni svet pripravi podroben pregled ukrepov, s predvidenimi posledicami za saniranje in poživitev celotnega gospodarstva, negospodarstva in sociale."""
45,"Dodal bi, če oni ne morejo tega, ker se nam lahko zgodi, da imamo naslednjo sejo okoli 15. oktobra, da se bomo pogovorili o ustavi in o teh stvareh, kar je pač tudi potrebno, potem verjetno vseh teh treh segmentov do takrat niso sposobni pripraviti."
26,"Da bi pa vsaj z enim ali dvema lahko prišli, glede na to, da bodo tudi ostali zbori zahtevali celovito razpravo o gospodarstvu v Republiki Sloveniji."
1,Prosim.
18,"Republiški sekretariat za finance; spoštovane delegatke, delegati, jaz bom poskušal malo dopolniti tisto, kar je dr. Mencinger povedal."
21,"Rad bi se osredotočil na nekaj problemov, ki se bolj direktno tičejo mene in ki jih je več delegatov tukaj omenilo."
13,"Mislim, predvsem na diskusijo gospoda Grašiča glede obremenitve gospodarstva in tudi gospoda Pučka."
44,"In preden začnem, bi rekel, da sem bil tudi jaz zelo impresioniran nad pristopom gospoda iz Logatca in da bi ga, ker mu je pač podpredsednik že ponudil mesto svetovalca, ga jaz vabim samo na razgovor, da bi malo izmenjali izkušnje ob tej priložnosti."
12,"Ne zato, da bi se samo učili, imamo tudi mi določene poglede."
22,"Moram reči, da smo tudi mi poskušali podobno, samo smo se na republiškem nivoju srečali z dosti večjimi pritiski, to lahko verjamete."
12,Mi poskušamo integrirati vse družbene dejavnosti in dejavnosti gospodarske infrastrukture v proračun.
11,"Samo se srečujemo s takšnimi napori, da je to težko opisati."
22,"Namreč, vse dosedanje samostojne službe se prikazujejo kot nujno potrebne in dokazujejo, da bodo dosti bolje gospodarile z denarjem kot proračun sam."
53,"Ne samo to, dokazujejo tudi, da so sposobne več sredstev dobiti, če njim pustimo ta sredstva, pri čemer pa ne znajo pojasniti, kako je mogoče, da bodo oni več sredstev dobili, če je proračun toliko večji od njihovih sredstev in smo mi dosti bolj sposobni si sredstva sposoditi ali pa kje drugje zagotoviti."
18,"Gre pač za interese, ki so z njihovega stališča legitimni, samo jaz lahko rečem, da ta proces teče."
70,"Mislim, da je začet, da smo uspeli že precej teh bivših izvajalcev ali uporabnikov prepričati, da je najbolje, da se stvar integrira v proračun, da bomo to lahko obvladovali, ne kontrolirali v smislu, da bomo njim s politiko v naprej določali programe, ampak da bomo imeli nadzor v nacionalnem merilu nad tem, kar se dogaja in da bomo potem lahko tudi vplivali na posamezne smeri družbenih dejavnosti v gospodarski infrastrukturi."
48,"Moram reči, da mi je zelo blizu vse tisto, kar ste povedali, ukinitev računovodstev, to se pogovarjamo tudi pri nas, blagovne rezerve po občinah, mi smo tudi prišli do sklepa, da so v bistvu nepotrebne in hvala bogu, da je nekdo začel to že zdavnaj pred nami izvajati."
28,"Podpiram tudi s fiskalnega stališča to zahtevo po ukinitvi popoldanske obrti in tudi mi enako razmišljamo, da bo to lahko samo v korist povečevanja zaposlenosti in ne obratno."
12,Zdaj bi se pa vrnil na sam fiskalni sistem in davčno reformo.
37,"Jaz bi rad gospodu Grašiču povedal, da smo mi zelo podrobno proučili njegovo pismo, ki je bilo poslano maja, junija, na Izvršni svet, kjer navaja vse prispevke in davke in obvezna združevanja, 50 instrumentov je po številu."
7,In da se s tem popolnoma strinjamo.
14,"Mi smo takoj, praktično, ko smo začeli naše delo, šli v smeri davčne reforme."
7,Samo ta proces je žal precej dolgotrajen.
12,"Tukaj se srečujemo tudi, ne z odporom, ampak s pomisleki strokovnih služb."
14,"Strokovne službe v sami upravi so navajene, da se predpis piše leto ali več."
9,In seveda za popoln predpis je res potreben čas.
31,"Kljub temu smo se na koncu le odločili, da gremo v izdelavo teh predpisov, ki naj bi bili na razpolago do konca leta in naj bi poskušali zaživeti z novim letom."
31,"Gre za dva zakona, o tem sem že večkrat govoril, za zakon o obdavčenju dohodka, tako se bo približno imenoval in za zakon o obdavčevanju dobička, to bo pa drugi zakon."
28,"Zakon o obdavčevanju dohodka se nanaša bolj na fizične osebe, tukaj ne bom posebej govoril o tem zakonu in na podjetja, ki so neomejeno odgovorna za svoje poslovanje."
7,To naj bi šlo v ta zakon.
23,"Zakon o obdavčevanju dobička pa naj bi obdeloval problematiko podjetij, to se pravi delniških družb, sedanjih družbenih podjetij in družb z omejeno odgovornostjo."
17,"Mi smo s tem namenom ustanovili tudi dve oziroma tri komisije, ki so že pričele z delom."
68,"Komisija za obračunski sistem, ki bo poskušala smiselno definirati davčne osnove, ne tako kot je danes, kot je bilo rečeno in s katero se tudi vi prav nič ne strinjate, nam lahko verjamete, ker se da eksaktno dokazati, da ta sistem sedaj vodi v to, da podjetja, ki imajo visoke osebne dohodke in malo dobička, postanejo izgubaši, pri sedanjem sistemu nujno postanejo izgubaši, nemogoče da bi bilo drugače."
20,"Zato bomo mi s to komisijo za obračunski sistem na novo definirali osnovo, ki bo definirala dobiček kratko in jasno."
14,"Dobiček, prihodki minus razhodki, ostanek je dobiček, kot se to pozna v razvitem svetu."
17,"Mi vemo seveda, da v sedanji situaciji z družbenimi podjetji, obstaja nevarnost, da dobička enostavno ne bo."
21,"Zato bomo varovalke vgradili v ta sistem, ker seveda država si pa ne more dovoliti, da bi ostala popolnoma brez denarja."
10,"Marginalne spremembe so možne, velike, radikalne spremembe pa žal ne."
18,"Pri tem seveda gre predvsem za odbitne postavke, ki bodo šle v to, kako se bo definiral dobiček."
18,"Dileme se nam postavljajo predvsem v naslednjih postavkah: plače, osebni dohodki, amortizacija, pokrivanje izgub in obresti na kredite."
24,"Pri osebnih dohodkih trenutno omahujemo med dvema skrajnostima, to se pravi med odbitkom osebnih dohodkov po kolektivni pogodbi ali po odbitku celotnih osebnih dohodkov."
27,"Tudi celotni osebni dohodki bi v skrajnem primeru bili sprejemljivi tudi za nas, čeprav seveda to predstavlja nevarnost, da bomo na ta način prišli do nultega dobička."
34,"Pri amortizaciji se nagibljemo k temu, da uvedemo maksimalno amortizacijo, ne minimalno, da radikalno skrajšamo roke odpisa, eventualno 10 let za zgradbe, 3-4 leta za opremo in nematerialne naložbe 1, 2, 3 leta."
18,"To seveda je velika davčna olajšava za podjetje in upamo, da bo to tudi pospeševalo investicije in zamenjavo."
12,"Pri obrestih na kredite so dileme, v koliki meri jih bomo upoštevali."
22,"Vendar se trenutno nagibamo k temu, da bi upoštevali tudi obresti v celoti, ne glede na to, da so obresti danes visoke."
7,Jaz lahko o tem povem svoje mnenje.
37,"Tako da bi tudi tukaj bila stimulacija, bi rekel, za podjetja, ki investirajo s sposojenim denarjem, čeprav tukaj se bo dilema pojavila za samofinanciranje in kreditno financiranje, ki je, bi rekel, tudi v razvitih državah praktično nerešljiva."
45,"Kar se tiče izgub, so razmišljanja, da bi izgube lahko pokrivali preko več let, čeprav tukaj se k temu trenutno ne nagibamo zelo, ker se bojimo, da bi potem za več let prišli v nevarnost, da bi država pač ne mogla priti do ustreznih sredstev."
49,"Ta dobiček naj bi bil obdavčen z eno stopnjo, ki bi obsegala vse sedanje davke in prispevke, razen prispevkov za socialno zavarovanje, prispevkov za zdravstveno zavarovanje in eventualnih prispevkov za brezposelnost, ker bi se ti prispevki zdaj v bodoče deloma kombinirali tudi s komercialnim zavarovanjem, življenjskim, zdravstvenim in brezposelnim."
34,"Na delo, faktor delo, bi tudi seveda uporabljali eno samo stopnjo, pri čemer spet integriramo vse, kar je sedaj v različnih davkih in prispevkih, ki ste jih vi zelo lepo prikazali v naši analizi."
45,"Istočasno, bi bila varovalka, o kateri sem prej govoril, pa tista, da bi po vsej verjetnosti vpeljali določen davek na plačilno listo, se pravi, če bo podjetje šlo preveč v izplačilo osebnih dohodkov, ga mora država pač počakati nekje tudi pri vsoti izplačanih osebnih dohodkov."
33,"To bi se eventualno lahko vkalkuliralo kot poslovni strošek, bojim pa se, da bo s tem malo inflacijskega pritiska, to je vsaj zanesljiv instrument, s katerim je mogoče dobiti sredstva za funkcioniranje države."
28,"Gre, kot vidite za tri instrumente pa nekaj prispevkov, tako, da v bodoče predvidevamo, da bi bili instrumenti, davčni sistem, silno poenostavljen glede na to, kar imate danes."
20,"In bi bil dejansko podoben temu, kar se pozna v tujini, tudi razumljiv tujcem, ker danes tujcem enostavno ni razumljiv."
6,Kakšne naj bi bile te stopnje?
8,V tem trenutku je to še težko reči.
29,"Mi smo sedaj delali določene izračune, pokaže se, da so obremenitve glede na obveznosti - realnost je tukaj - še kljub temu visoke, ampak bomo šli na določeno zniževanje in zamenjavo."
11,"Po vsej verjetnosti delamo z indirektnimi davki, predvsem s prometnimi davki."
31,"Moramo gledati vse naenkrat, čeprav ne bomo mogli vsega naenkrat rešiti, ampak letos ta dva zakona, drugo leto pa ostalo, potem se bo pa po vsej verjetnosti moralo vse še popravljati."
27,"Ne vem, če sem uspel odgovoriti, približno v tej fazi smo: zakoni se pišejo, te dileme se razčiščujejo, o davku na dohodek fizičnih oseb ne bi govoril."
14,"Ta se bo verjetno uvajal skozi celotno drugo leto, osnove bodo postavljene že letos."
27,"Vsekakor pa bo prišlo tudi tam, do integracije in v končni fazi do sintetičnega davka z blago progresivnimi stopnjami, o katerih ne vemo ta trenutek še ničesar."
14,"Jaz bi morda samo še dve besedi o drugih pripombah, ki so bile tukaj."
8,"Preden preidem na to, bi še to povedal."
20,"Imamo tudi komisijo za tako imenovano finančno kontrolo, ki se ukvarja z vprašanji bodoče organizacije davčne kontrole in davčne policije."
24,"Namreč mi bomo sedaj liberalizirali v določenem smislu davčni sistem in to s tem, da bomo prvič poenostavili, drugič pa bomo bolj zaupali davkoplačevalcem."
16,"Samo jih bomo kljub temu kontrolirali in to post festum, to se pravi po izvršenem dejstvu."
36,"Zato seveda pripravljamo tudi verjetno precej radikalne zaostritve kaznivih dejanj; to ne vem ali bomo lahko že v začetku drugega leta naredili, vsekakor pa se tukaj pripravlja stvar v kombinaciji z bodočo reorganizacijo Službe družbenega knjigovodstva."
41,"Namreč, Služba družbenega knjigovodstva vsekakor bo reorganizirana, konture te reorganizacije so tudi tukaj in kontrolna služba SDK naj bi bila eden od elementov bodoče finančne policije, skupaj z ljudmi oziroma kontrolna uprava za družbene prihodke, pa tudi z izkušnjami drugih organov."
22,"V končni fazi predvidevamo, da bo to precej močna organizacija, ki bo imela precej kompetenc in bo morala tudi zelo strokovno delati."
23,"To se pravi, to gre skupaj z davčno reformo, ampak ta proces tukaj kasni, ker enostavno nimamo dovolj izkušenj in tudi dovolj ljudi."
9,Sedaj se komisija šele začenja sestajati in identificirati probleme.
17,"No, drug problem, če sem odgovoril na probleme davčne reforme in fiskalnega sistema, je pa industrijska politika."
28,"Tukaj je bilo rečeno, da nimamo prave industrijske politike in jaz se s tem zelo strinjam, nimamo je, in žal je v tej situaciji tudi imeti ne moremo."
13,Namreč mi istočasno želimo imeti strategijo razvoja in istočasno rešujemo podjetja pred stečajem.
28,"Mislim, da tak pristop je zaenkrat bil upravičen, ker bi sicer socialni problemi bili pretežki, da bi mi lahko v takšnih socialnih tenzijah lahko tudi strategijo prestrukturiranja izpeljali."
31,"Moram pa tudi reči, da verjetno v tej fazi ne moremo govoriti, vsaj s stališča vlade, da že imamo to strategijo, kaj želimo za naslednjih 10 let, ne kaj želimo jutri."
49,"Strategijo v smislu kot jo imajo Japonci, ki opuščajo, bi rekel, avtomobilsko industrijo in se orientirajo na nekaj, kar bo čez 10 ali 15 let konjunkturno, ne samo da kratkovidno gledamo, kar je danes dobro, da bo tudi še jutri, ali pa še 5 ali pa čez 1 leto."
30,"Torej, te strategije mislim, da še nimamo in v tej fazi je tudi težko jo imeti, ravno zaradi tega, ker istočasno dva cilja zasledujemo: preprečevanje stečajev in istočasno pospeševanje proizvodnje."
13,"Kar se tiče tečaja, seveda je bilo že vse rečeno in obrestne mere."
10,"Seveda to je po mojem najtrši problem, ki ga imamo."
17,"In tudi jaz moram priznati, da ne vidim, kako bi bilo mogoče kratkoročno ta problem zadovoljivo rešiti."
15,"Se pa strinjam s tem, da je tako visoka obrestna mera nemogoča za normalno gospodarjenje."
4,Obstajajo seveda razne variante.
36,"Jaz vam lahko povem, da se razmišlja, ne pišemo po časopisih, kot je Mencinger rekel, ampak se razmišlja, tudi, ker so vprašanja tudi, kaj delamo, o denarju itn. o vsem tem se razmišlja in so aktivnosti."
27,"Samo o tem mislim, da se ne more govoriti, tako da se prej govori pa potem naredi, ampak je bolje, da se prej naredi in potem govori."
16,"Obstajajo pa tudi ideje, o katerih je dr. Mencinger govoril, za pospeševanje izvoza z vrednostnimi papirji."
32,"Te ideje so že, bi rekel, na nivoju ideje popolnoma jasne, zdaj bo pa potreben krajši čas, mesec, morda mesec in pol, da se to tehnično preizkusi, preveri in vpelje v prakso."
16,"Lahko pa rečem, da bo to precejšnja novost, ki bo tudi pospešila trg kapitala pri nas."
5,Mi smo v to prepričani.
23,"Samo, moramo biti previdni, ker so to novosti in jih ne smemo tako uvajati na vrat na nos, da bi se potem opekli."
14,"Bolje, da gremo, bi rekel, počasi k temu, se pa sigurno o tem razmišlja."
36,"Ne samo v vladi ampak tudi strokovnjaki, ki kaj na tem področju vedo - v Bajtovem inštitutu če hočete, pri Narodni banki Slovenije in drugih institucijah, tako da o tem se vse razpravlja, to vam lahko zagotovim."
7,Kar se tiče pripomb glede zalivske vojne.
30,"Jaz nisem kompetenten, da bi dajal tukaj kakršnekoli izjave, jaz bi samo tako rekel, da ta situacija je zdaj pokazala, da je naše gospodarstvo bilo preveč eksponirano na kriznem področju."
44,"Mislim, da je to pa tudi posledica, to je moje osebno mnenje, politike, ki jo je vodila vojaška industrija v preteklosti, ko je pospeševala izvoz vsega mogočega na ta področja in je bila v tem dosti kratkovidna, ni upoštevala, da se situacija lahko spremeni."
44,"Slovensko gospodarstvo bo tukaj tudi v bodoče, upamo, bolj zaščiteno, ker istočasno z drugimi spremembami pripravljamo, tudi to je še, moram reči šele v fazi priprav, sistem kreditiranja in zavarovanja izvoznih poslov, ki bo malo drugačen kot tisti, ki ga poznamo na zveznem nivoju."
11,"Bo podoben sistemu kot ga pozna zahodna Evropa, Nemčija, Avstrija itn."
20,"In v tem primeru bi bile tudi posledice te zalivske krize verjetno precej lažje rešljive, kot bodo v tem trenutku."
49,"Istočasno pa sem prepričan, da do take situacije sploh ne bi prišlo, ker taki posli po vsej verjetnosti v preteklosti ne bi bili kreditirani, če bi imeli pravilno institucionalno postavljen sistem in če ne bi zasledovali samo ozko, bi rekel, kratkoročnih in nekih kvazi političnih ciljev na tem področju."
6,"Ampak, to je samo moje mnenje."
7,"Ja, mislim, da bi s tem končal."
8,Če nisem kaj odgovoril bomo poskušali odgovoriti pismeno.
21,"Ostalo je pa seveda stvar dr. Mencingerja, da to odgovori, jaz sem odgovarjal smo s področja, za katerega sem jaz odgovoren."
12,"Hvala lepa, gospod doktor. 20 razpravljalcev in skoraj tri ure smo razpravljali."
22,"Predlagal bi, da imamo za danes dosti in bi, preden končamo, vseeno predlagal, da sprejmemo ta sklep, ki sem ga prej prečital."
6,Kdo je za sprejem takšnega sklepa?
3,Je kdo proti?
4,Se je kdo vzdržal?
18,"To se pravi, da je sklep z večino glasov sprejet in mi bomo to nalogo naložili Izvršnemu svetu."
8,"Lepo vas prosim, da se še to dogovorimo."
7,Jutri ob 10.00 uri imamo skupno sejo.
6,Po seji se takoj dobimo tu.
20,"Brez odmora, prosim, pridite takoj, da nadaljujemo in zaključimo teh šest točk, ki jih še imamo v zvezi z ratifikacijami."
23,"Če ne bo mnenja teh dveh komisij, katerim smo to nalogo tudi naložili, bomo sprejeli tako, kot bomo mi to tudi imeli pripravljeno."
11,"In na tak način, da bo tudi to delo dokaj kratko."
7,"Zato prosim, da pridete vsi in takoj."
7,Lahko noč za danes in nasvidenje jutri.
