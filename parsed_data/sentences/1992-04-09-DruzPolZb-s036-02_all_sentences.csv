13,"Jaz bi z veseljem predlagal, da začnemo, v kolikor bi seveda bili sklepčni."
9,"Predlagam, da ugotovimo, da nas je zdaj, upajmo, 35."
3,Lahko preverimo prisotnost!
15,"Po podatkih službe 35, tako da predlagam, da natančno ob pol enajstih ponovno preverjamo sklepčnost."
11,"Prosim šefe klubov ali njihove namestnike, da poskusijo medtem zagotoviti sklepčnost."
11,Nadaljevati bi morali s 36. sejo Družbenopolitičnega zbora Skupščine Republike Slovenije.
30,"Za današnje nadaljevanje so se opravičili: Peter Reberc, Božo Kuharič, Kuharič je celo tukaj, Franc Pipan, Katja Boh, Korošec Štefan, Viktor Žakelj, Matjaž Šinkovec, Nada Bolcar in še nekateri drugi."
7,Po podatkih službe je prisotnih 38 poslancev.
4,"Prosim, da ugotovimo prisotnost!"
4,"Ponovno prosim, ugotovimo prisotnost!"
2,Lepo prosim.
5,"Ob nesklepčnosti zbora, gospod Šuklje."
5,"Gospod predsednik, hvala za besedo."
4,Gospe in gospodje poslanci!
61,"Z ozirom na to, da kaže, da se zna zgoditi, da danes naš zbor ne bo sklepčen, predlagam, da kljub temu nekaj danes naredimo glede na razmere v Bosni in Hercegovini, da sprejmemo sklep o priznanju Bosne in Hercegovine in da se najde na tak ali drugačen način, če se to da, ki bi ta sklep potem verificirala potem še naknadno."
21,"Mislim, da je to zaradi situacije in razmer, kakršne so v tem hipu v tej državi, da bi bilo zelo dobro."
2,Hvala lepa.
46,"Predlagam, da bi v tej zvezi, proceduralno predlog ne more biti sprejet, predlagam pa, da v tej zvezi skličemo korespondenčno sejo, s tem, da je 38 poslancev tukaj, da podpišejo izjavo in dodatno se potrebno pokliče še ostale poslance in ne bo težko zagotoviti potrebne sklepčnosti."
26,"Zato prosim strokovne službe, da takoj pripravijo potrebno podlago za podpis sklepa, kakor bi ga, prosim, gospod Šuklje sformuliral v smislu sklepa Komisije za mednarodne odnose."
15,Predlog sklepa Komisije za mednarodne odnose se sprejme na posebej za to sklicani korespondenčni seji.
12,"Prosim poslance, če ste tako ljubeznivi, da potrpite, da boste podpisali sklep."
4,"Ponovno prosim, ugotovimo prisotnost!"
4,"Ponovno prosim, ugotovimo prisotnost!"
4,"Poslednjič prosim, ugotavljamo prisotnost!"
18,"Predlagam, da preidemo na 5. TOČKO DNEVNEGA REDA - IZJAVA SOLIDARNOSTI SKUPŠČINE REPUBLIKE SLOVENIJE, PRIZNANJE REPUBLIKE BOSNE IN HERCEGOVINE."
14,Predlog izjave o priznanju Republike Bosne in Hercegovine je predložila Komisija za mednarodne odnose.
81,"Sprejeli ste jo tudi na klop pod točko 8.4. izjava Skupščine Republike Slovenije o priznanju Republike Bosne in Hercegovine, kakor ste jo prejeli 8.4. na klop, na podlagi tretje alinee tretjega odstavka deklaracije o neodvisnosti Republike Slovenije in sklepa Komisije Skupščine Republike Slovenije za mednarodne odnose na njeni 61. seji dne 6. marca 1992, da bo Skupščina Republike Slovenije predlagala priznanje po prejemu zahteve za priznanje s strani Republike Bosne in Hercegovine, ki ga je Republika Slovenija sprejela 3. aprila 1992."
28,"Spoštujoč voljo državljanov Republike Bosne in Hercegovine, potrjeno na referendumu dne 29. februarja in 1. marca 1992, da Republika Bosna in Hercegovina pridobi svojo mednarodno priznanost in samostojnost."
69,"Glede na dejstvo, da je Republika Bosna in Hercegovina sprejela ustavne in druge pravne akte, ki jo proglašajo in določajo kot suvereno in samostojno državo, upoštevajoč pozitiven odziv Republike Bosne in Hercegovine na povabilo Konference o Jugoslaviji v Haagu, naj odgovori na vprašanje, ali si želi doseči mednarodno priznanost, samostojnost in suverenost - sprejema Skupščina Slovenije naslednjo izjavo: Republika Slovenija priznava Republiko Bosno in Hercegovina kot samostojno in suvereno državo."
24,"Republika Slovenija predlaga Republiki Bosni in Hercegovini čimprejšnjo medsebojno vzpostavitev diplomatskih odnosov na ravni veleposlaništva in nalaga Vladi Republike Slovenije, da začne ustrezen postopek."
3,Želi kdo razpravo?
3,Delovna telesa - poročilo?
5,"Če ne, dajem na glasovanje."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
6,"Ugotavljam, da je izjava soglasno izglasovana."
24,Sedaj prehajamo na 3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO ZVEZNE REPUBLIKE NEMČIJE O UKINITVI VIZUMOV.
9,Predlog zakona je predložila v obravnavo Vlada Republike Slovenije.
10,Obravnavala sta ga Komisija za mednarodne odnose in Zakonodajno-pravna komisija.
61,"Komisija za mednarodne odnose je predlagala zborom, naj sprejmejo predlog zakona o ratifikaciji sporazuma med Vlado Republike Slovenije in Vlado Republike Nemčije o ukinitvi vizumov ter se strinjala s hitrim postopkom za sprejem zakona in ob tem menila, da bi moral biti tak postopek splošno pravilo za sprejem zakonov o ratifikaciji sporazumov o ukinitvi vizumov med Republiko Slovenijo in drugimi državami."
28,"Zakonodajno-pravna komisija se je strinjala, da se navedeni predlog zakona obravnava v enofaznem postopku, torej v skladu z določbami Poslovnika Skupščine Republike Slovenije, ki veljajo za hitri postopek."
5,Ali želi predstavnik Vlade besedo?
2,Ne želi.
5,Želijo besedo predstavniki delovnih teles?
3,Želi kdo razpravljati?
8,"Če ne želi nihče razpravljati, prehajamo na glasovanje."
20,Na glasovanje dajem predlog zakona o ratifikaciji sporazuma med Vlado Republike Slovenije in Vlado Zvezne republike Nemčije o ukinitvi vizumov.
5,Ugotovimo navzočnost! 44 prisotnih delegatov.
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
6,"Ugotavljam, da je predlog zakona izglasovan."
20,Prehajamo na 4. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED REPUBLIKO SLOVENIJO IN REPUBLIKO FINSKO O UKINITVI VIZUMOV.
9,Predlog zakona je predložila v obravnavo Vlada Republike Slovenije.
10,Obravnavala sta ga Komisija za mednarodne odnose in Zakonodajno-pravna komisija.
16,Komisija za mednarodne odnose je soglašala z navedenim predlogom zakona in se strinjala s hitrim postopkom.
23,"Zakonodajno-pravna komisija se je tudi strinjala, da se navedeni predlog obravnava po enofaznem postopku, torej v skladu z določbami poslovnika Skupščine Republike Slovenije."
5,Ali želi besedo predstavnik Vlade?
5,Želijo besedo poročevalci delovnih teles?
2,Odpiram razpravo.
4,Predlog dajem na glasovanje.
3,Vložen je amandma.
12,"Na glasovanje dajem amandma Zakonodajno-pravne komisije k 4. členu, ki se glasi:"
12,"Besede ""z dnem objave"" se nadomestijo z besedilom ""naslednji dan po objavi""."
6,Predlog Zakonodajno-pravne komisije dajem v razpravo.
8,"Če ne želi nihče razpravljati, prehajamo na glasovanje."
4,Navzočih je 44 poslancev.
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
6,"Ugotavljam, da je predlog amandmaja izglasovan."
25,"Sedaj dajem na glasovanje predlog zakona o ratifikaciji sporazuma med Republiko Slovenijo in Republiko Finsko o ukinitvi vizumov, skupaj z amandmajem kakor smo ga izglasovali."
7,Ugotovimo navzočnost! 44 nas je v dvorani.
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
9,"Ugotavljam, da je predlog zakona z amandmajem soglasno sprejet."
12,"Prehajamo na 5. TOČKO DNEVNEGA REDA, ki smo jo delno že izglasovali."
12,"Medtem se deli izjava, ki bi jo v tej zvezi tudi sprejeli."
17,"Izjava solidarnosti Skupščine Republike Slovenije ob tragičnih dogodkih v Bosni in Hercegovini, ki jo pravkar delijo poslancem."
3,Izjava se glasi:
28,"Skupščina Republike Slovenije z zaskrbljenostjo spremlja razvoj dogodkov v Bosni in Hercegovini, kjer se nadaljuje politika destabilizacije in vnašanja sovraštva med skupnosti narodi, državami na prostoru bivše Jugoslavije."
46,"Po priznanju neodvisnosti države Bosne in Hercegovine, Skupščina Republike Slovenije posebej obsoja nasilje in teror nad množično izraženo voljo prebivalstva po sožitju in mirnem reševanju sporov in izraža svojo polno solidarnost s tistimi, ki si prizadevajo za prevlado razuma in človeških vrednost nad vsemi oblikami nasilja."
13,Skupščina Republike Slovenije sočustvuje s prizadetim prebivalstvom Sarajeva in drugih bosansko hercegovskih mest.
5,Predlog izjave dajem v razpravo.
8,"Če ni razpravljavcev, dajem to izjavo na glasovanje."
2,Ugotovimo navzočnost.
4,Eden je dvorano zapustil.
11,"V dvorani nas je 42 poslancev, čeprav je eden zapustil dvorano."
3,"Ugotavljamo navzočnost, vsi!"
5,V dvorani je 42 poslancev.
7,"Ponovno prosim, ugotovimo navzočnost, ne izgubljajmo časa."
14,"Predlog pravkar prečitane izjave, kakor ste jo tudi prejeli na klop, dajem na glasovanje."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
7,Medtem je vstopil poslanec Pregelj v dvorano.
20,Prehajamo na 6. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O GOSPODARSKEM SODELOVANJU MED REPUBLIKO SLOVENIJO IN REPUBLIKO HRVAŠKO.
9,Predlog zakona je predložila v obravnavo Vlada Republike Slovenije.
10,Obravnavala sta ga Komisija za mednarodne odnose in Zakonodajno-pravna komisija.
4,Želi besedo predstavnik Vlade?
3,"Prosim, minister Jeraj."
9,"V dvorani nas je 43, jaz se bom opravičil."
4,"Spoštovano predsedstvo, spoštovani zbor!"
17,Na včerajšnji seji Zbora občin je bila ta točka precej živahna in diskusija je trajala kar dolgo.
26,"Zato bi, če dovolite, predvidevam, da tudi vas zanima tematika odnosov s Hrvaško, ki je vezana tudi na sprejem tega sporazuma in bi podal več informacij."
41,"Bil sem prisoten, odkar sem v tej Vladi, na dveh sejah, in sicer v začetku marca smo imeli medvladno srečanje na Otočcu z njihovimi ustreznimi ministrstvi in takrat je bilo največ govora o vprašanju lastnine, premoženja Slovenije na Hrvaškem in obratno."
18,Bil sem prisoten tudi na otvoritvenem oziroma na srečanju mešanih komisij obeh zbornic oziroma ustanovitvi mešane hrvaško-slovenske zbornice.
12,"Ob tej priložnosti je bilo več govora, ampak o tem na koncu."
6,Sicer so pa precej poročali časopisi.
46,"V lanskem letu, mi imamo podatke samo za gospodarska gibanja samo za prvih devet mesecev lanskega leta, ti podatki kažejo, da so slovenska podjetja prodala kar za 63 milijard takratnih dinarjev na Hrvaško in tu je znašal proporc v celotni prodaji na nekdanjem jugoslovanskem prostoru 56%."
19,"Približno ta delež je bil tudi pri nakupih, s tem, da je bila vrednost kar za 20 milijard nižja."
16,"Terjatve naših kupcev so znašale v devetih mesecih 16,8 milijard, to je 52% do jugoslovanskih republik."
8,"Naše obveznosti pa 8 milijard, torej pol manj."
23,"Torej neto terjatve ostajajo do Hrvaške, ki so znašale v devetih mesecih skoraj 9 milijard oziroma 48% vseh terjatev do nekdanjih republik Jugoslavije."
12,"Torej Hrvaška ni slabši plačnik, ni pa tudi boljši kot druge republike."
35,"Prodaja blaga na Hrvaško in nakup iz Hrvaške se je v lanskem letu za malenkost izboljšal glede na druge republike, vendar ne toliko kot bi lahko predvidevali na zaplete, ki so se dogajali v Jugoslaviji."
24,"Največ prodajajo naša podjetja s področja živilskih proizvodov, to je okrog 16%, potem proizvodnja kemičnih izdelkov okrog 11%, električnih strojev in aparatov za 10%."
17,"Največ pa od njih kupujemo spet živila, okrog 18% in naftne derivate za 11%, prometna sredstva 8%."
13,"Slovenija ima v Hrvaški 1325 poslovnih enot, Hrvaška pa v Sloveniji samo 375."
44,"Torej razmerje v korist Slovenije je kar 3,5 proti 1. In to je tudi razlog, ki so nam ga očitali Hrvati češ, zakaj ne morejo Hrvati več prodati v Sloveniji, Slovenija je dosti bolj agresivna v prodaji na Hrvaškem, kot se pač dogaja obratno."
41,"Hrvaške poslovne enote na območju Republike Slovenije brez večjih težav opravljajo statutarne spremembe v lastna in mešana podjetja, medtem ko imajo slovenske poslovne enote na Hrvaškem še vedno dolgotrajne postopke in težave pri registraciji in dovoljenjih pri Ministrstvu za zunanje zadeve."
10,"No, velik problem je tudi plačilni promet med obema državama."
26,"Sporazum je bil podpisan, že osnovni sporazum 29.10. 1991 leta in tam je bilo določeno, da je plačevanje v konvertibilni in domicilni valuti preko nerezidenčnih računov."
12,Vendar imajo naša podjetja s plačili preko nerezidenčnih računov velike velike težave.
7,"Postopek je zelo zapleten, zahteva ogromno dokumentacije."
10,Nekatera hrvaška podjetja pa tudi ne sprejemajo te vrste plačil.
23,Banke po drugi strani zadržujejo plačila podjetij tudi več kot 20 dni in ta denar ni obrestovan in gre spet v škodo upnikov.
17,"Prenos tega denarja z nerezidenčnega računa na rezidenčni račun pa spet ni tako enostaven, praktično ni možen."
41,"Tudi s kontokorentnimi računi stvari ne gredo kot bi bilo treba in tako se je zgodilo, da je Ljubljanska banka ob uvedbi kontokorentnega računa ugotovila zelo velik presežek na računu in ga potem kar prenesla na svojo poslovno enoto v Zagrebu."
28,"Seveda, tu gredo naša prizadevanja, predvsem pa Banke Slovenije bi morala iti v tej smeri, da bi se našel način, kako bi se lahko poiskala večja transverabilnost valut."
23,"In to bi bilo najbolj primerno, če bi se lahko to uredilo preko borze, seveda je vprašanje, kaj bi bilo tehnično najlažje izvedljivo."
42,"En predlog je, da glede na to, da dinar izredno slabo stoji, zelo hitro se menja, da bi naj hrvaške banke, pa naše banke, izdajale določene certifikate in ti certifikati bi naj se potem znašli na borzah in dobili svojo realno vrednost."
17,"No, blagovni promet s Hrvaško se odvija na osnovi sporazuma, ki je bil sicer podpisan že 6.2.1992."
6,Danes ga imamo tule v ratifikaciji.
8,"Hrvaška, veste razloge, zakaj ga še ni sprejela."
29,"Vlada Hrvaške trdi, da za njo ni bilo dilem, da ga ne bi ratificirali v parlamentu, no, vendar se čaka na naslednjo sejo Sabora, da bo tudi ta sprejet."
36,"V tej zvezi bi tole rad rekel, ta sporazum kot tak naj bi bil sprejet brez amandmajev, to vas lepo prosim v razpravi, sprejemanje oziroma zahteva po eventualnih amandmajih bi pomenilo ponovno dogovarjanje oziroma nesprejemanje sporazuma."
24,"Vendar bo sporazum stopil istočasno v veljavo tako v Sloveniji kot v Hrvaški, in sicer tisti dan, ko bosta istočasno izmenjali noti obeh vlad."
35,"Hrvaška je po tem sprejemu sporazuma 6.3. izdala neka navodila, s katerimi je pravzaprav ukinila do takrat veljavne omejitve, vendar pa še vedno veljajo omejitve za izvoz oziroma za njihov izvoz blaga nekaterih živilskih proizvodov."
19,"Vendar trdi Ministrstvo za trgovino Republike Hrvaške, da ne delajo nobenih težav, v kolikor res stvar ne ogroža Hrvaške."
47,"Povedal bi rad tudi to v zvezi z blagovnimi menjavami, da se je na slovenskem tržišču pojavilo kar precej blaga z Madžarske, ki torej ni izvorno iz Hrvaške in torej bi moralo podleči carini in ima naša inšpekcija ogromno dela z iskanjem in ugotavljanjem izvora tega blaga."
16,"Med njimi je tudi precej sirov, čeprav istočasno vemo, da je velik presežek sirov v Sloveniji."
11,Vlada Republike Slovenije zelo intenzivno dela za izboljšanje odnosov s Hrvaško.
19,"Dnevno se dogajajo nove stvari, dela se namreč po raznih ministrstvih, usklajuje pa to delo Ministrstvo za zunanje zadeve."
26,"Nujno je torej, da se te stvari, da ne bi mediji prehitevali uradne politike, bi bilo prav, da se zelo intenzivno dela na odpravi tekočih problemov."
9,In tako je bilo tudi včeraj stališče Zbora občin.
31,"Vlada Slovenije pač gradi tu na principu reciprocitete, ker naj bi veljalo tudi pravilo do drugih republik bivše Jugoslavije, seveda tudi ob jasni opredelitvi nerešenih vprašanj in pa sprotnem reševanju problemov."
8,"Vlada predlaga, da se ta sporazum čimprej ratificira."
18,"Nadalje bo Vlada izredno intenzivno delala za sklenitev sporazumov, ki jih ta sporazum predvideva, ki ga danes sprejemamo."
46,"Potem Vlada zahteva od bank, da se proučijo možnosti večje transveribilnosti denarja med obema državama, potem pričakujemo od Gospodarske zbornice, da bo nastopila zelo konkretno pri usklajevanju poslov oziroma pri povezavi uvozno-izvoznih poslov, torej kot barter poslov, ker je tu največja sigurnost, da bodo plačila izvedena."
34,"Ministrstvo za trgovino pa je pristopilo skupaj z SDK in zbornico, in še nekaterimi drugimi ministri, k ugotavljanju oziroma najprej k popisu premoženja Slovenije ne samo v Hrvaški, pač pa tudi v drugih republikah."
8,Toliko se zahvaljujem za posluh in hvala lepa.
1,Hvala.
5,Želijo besedo poročevalci delovnih teles?
4,"Če ne, odpiram razpravo."
6,Prvi se je prijavil gospod Žagar.
4,Hvala lepa za besedo.
29,"No, vse to, kar bom povedal, je v bistvu že potrdil gospod Jeraj, zavzemam pa se za to, da Skupščina ne ratificira gospodarskega sporazuma s Hrvaško iz naslednjih razlogov:"
46,"1. Sprejetje sporazuma oziroma ratifikacija gospodarskega sporazuma za Hrvaško bi ustvarilo vtis, da so gospodarski odnosi urejeni oziroma drugače povedano, podjetja bi še bolj kot do sedaj počela stvari, ki imajo za posledico na koncu, da imajo neplačane račune oziroma da so v izredno težkem položaju."
27,"2. Nasprotujem ratifikaciji zaradi tega, ker ta sporazum vključuje tudi povsem oziroma stvari, ki ne sodijo v gospodarski sporazum, to je, recimo, problem lastništva na obeh straneh."
9,"Ni mi jasno, kakšno zvezo ima to z gospodarstvom."
11,"Za lastništvo, probleme lastništva je potrebno neke druge meddržavne dogovore skleniti."
77,"3. Ker, in to je bistveni razlog, ker plačilni promet sploh ni rešen in gospodarski sporazum brez plačilnega prometa, ki je sicer kot sestavni del, vendar plačilni promet niti slučajno ni rešen, edino kar je rešeno, je to, da so na obeh straneh ustanovljeni oziroma se ustanavljajo nerezidenčni računi, na te nerezidenčne račune prihaja denar in seveda naša podjetja na Hrvaškem nimajo s tem denarjem kaj kupiti, in to je tisto, kar zavaja, da so zadeve urejene."
5,Situacija je pa povsem drugačna.
3,In še nekaj.
50,"No, potem nekdo, ki pač izdeluje oziroma prodaja, recimo, stole, dobi za plačilo namesto stolov, recimo, klobase in mora potem te klobase prodajati, ker pač stole še nekako zna prodajati, klobas pa ne in potem se mu zgodi, da na koncu roka za klobase dobi zopet neko drugo blago itd."
28,"V plačilni promet sodi tudi sistem kliringa, ki bi ga bilo potrebno in ker je edino logično, da bi s Hrvaško imeli sistem kliringa, tudi to ni urejeno."
6,"Nadalje, bistven element plačilnega prometa manjka."
4,To je devizni del.
22,Ni možno iz Hrvaške niti v Slovenijo niti iz Slovenije v Hrvaško nakazati niti ene same devize niti fizičnim niti pravnim osebam.
12,"Celo dogaja se, da bi marsikdo želel nakazati, pa to ni možno."
21,"To sicer ni stvar Vlade, to je res, priznam, niti ni mogoče meddržavnih dogovorov, vendar je pa vseeno stvar poslovnih bank."
24,"Ampak to je plačilni promet in sprejetje sporazuma, gospodarskega, ki se imenuje gospodarski, ne da so te zadeve rešene, je po mojem povsem odveč."
17,"4. Razlog, zaradi česar sem proti, je t.i. trgovinska cona, ki jo ta gospodarski sporazum uvaja."
17,"To je med drugim tudi njegov namen, v bistvu gre že sedaj za neko kvazi trgovinsko cono."
2,Zakaj kvazi?
14,"Zato, ker že obstajajo liste, ki izplačujejo določene vrste blaga iz blagovnih tokov itd."
8,"In seveda, zakaj sem še proti trgovinski coni?"
35,"Zato, ker nista izpolnjena dva bistvena pogoja, to je ta približno enaka teža partnerjev, ki sodelujeta v prosti coni in valuta, ki bi bila funkcionalna oziroma, ki se da z njo delati oziroma jo prenašati."
7,"Seveda ne fizično, ampak preko bančnih kanalov."
5,Še nekaj glede gospoda Jeraja.
20,"On je izjavil, da bi morda razmislili, da bi borza prevzela sedaj nalogo, da poskuša to transverzibilnost valut nekako izboljšati."
69,"Mislim, da je več ali manj jasno, da je to nemogoče, ker gre za bistven presežek in bi tak odnos, če bi borza to prevzela, še bolj precenili tolar in ne bi bilo realno; sploh ne more borza tega prevzeti v pogojih presežka, ki je po nekih podatkih konec leta znašal 20 milijard tolarjev s Hrvaško in seveda potem so ti podatki nekako izginili, ker niso bili preveč razveseljivi."
29,"Naša Vlada se je že dogovarjala za kredite, za prenos tega presežka v neki kredit, ki bi trajal 3 leta in bi ga Hrvaška vrnila z valutno klavzulo itd."
10,"Skratka, problemi so povsem odprti in zato predlagam, da se:"
58,"1. iz sporazuma izloči lastništvo, ki nima ničesar z gospodarstvom, lastništvo fizičnih oseb na obeh straneh in tudi drugi problemi, ki ne sodijo v problem; da se do ratifikacije reši vsaj minimalno funkcioniranje plačilnega prometa, ker sicer je to nefunkcionalno in ne vidim nobenega razloga, da bi ustvarjali vtis, da imamo zadevo urejeno in bi gospodarstvo dobesedno zavajali."
2,Hvala lepa.
3,"Hvala, gospod Juri."
25,"Jaz bi le na kratko repliciral kolega Žagarja, ko trdi, da lastništvo nima oziroma točka, ki predvideva jamstvo lastniških odnosov, nima nobene povezave z gospodarstvom."
54,"Seveda trditev ne drži, ker gre za urejanje odnosov oziroma zaščito pravic lastnikov na eni in drugi strani, med temi so tako zasebniki kot lastniki, ki so povezani posredno ali neposredno tudi z gospodarskimi panogami, tudi med zasebniki pa je več tisoč lastnikov, ki so udeleženi oziroma so prisotni v t.i. turističnem gospodarstvu."
17,"Kaj bo, recimo, z lastništvom več tisoč, skoraj 20.000 slovenskih lastnikov nepremičnin, počitniških hišic itd. na Hrvaškem?"
13,"To je vprašanje, ki zadeva tudi gospodarstvo, turizem in seveda tudi nadaljnje odnose."
30,"Potem pa ugovarjam logiki gospoda Žagarja, ker se ujema z logiko tistih, ki na drugi strani prav tako oporekajo podpis tega sporazuma z zrcalno podobnimi oziroma nasprotnimi, navidezno nasprotnimi argumenti."
7,Danes bomo verjetno doživeli prvo stavko ribičev.
37,"Že včeraj smo o tem problemu govorili, govorili smo o doseženem sporazumu, ki vendar ni zadosten, saj se ta sporazum še vedno nanaša na del ribištva, na družbeni sektor, medtem ko zanemarja in izključuje interese zasebnega ribištva."
42,"Če bi mi zablokirali sporazum oziroma ratifikacijo tega sporazuma, bi še enkrat dokazali, da se nismo pripravljeni pogovarjati s Hrvaško in nadaljevati vse potrebne korake za reševanje rešenih problemov. 13. točka zavezuje obe državi, naj nadaljujeta, naj se dogovorita o problemu ribištva."
5,Mi smo na pol poti.
39,"Slišali smo od ministra Osterca, tudi v medijih je bilo to danes objavljeno, da se bodo naslednji teden pogajanja nadaljevala in se sprašujem, kaj bi se zgodilo in kaj se bo zgodilo, če slučajno ne bi ratificirali tega sporazuma."
6,Ta sporazum pravzaprav ni nič konkretnega.
22,"Ta sporazum daje neke okvire, kjer lahko šele potem z dvostranskimi dogovori in sporazumi konkretiziramo in uresničujemo res vse oblike medsebojnega sodelovanja."
16,"To je globalni okvir, ki je pretežno politične narave, ki pomeni, da smo mi pripravljeni sodelovati."
25,"Ne vidim nobenih konkretnih zavezujočih in spornih zadev v tem sporazumu, le možnost, da omogočamo nadaljevanje tistih vezi, ki so nujne tudi za naše gospodarstvo."
32,"Zato - jaz sem prepričan, da ne bomo oteževali delo Vlade na tem segmentu, saj sta oba zbora že sprejela to ratifikacijo, tudi naš zbor, sem prepričan, da bo dal vsak svoj glas."
9,Predvsem pa bi rad opozoril na pereč problem ribičev.
14,"Danes pričakujejo, da se bo nekaj premaknilo in da se naslednji teden nadaljujejo pogajanja."
16,"Eden od pogojev za to, da bodo pogajanja vsaj delno uspešna, je tudi ratifikacija tega sporazuma."
1,Hvala.
1,Hvala.
4,"Gospod Kolešnik najprej, prosim."
12,"Ne, najprej gospod Pregelj ima repliko, potem pa gospod Kolešnik in Kuharič."
10,"Spoštovani, se oproščam, toda govoriti o štrajku je nekoliko narobe."
5,"Vemo vsi, kaj pomeni štrajk."
14,Štrajk pomeni prekinitev dela in kdo pač ne dela tisti dan zaradi določenih razlogov.
12,"Zaprtje mejnega prehoda pa ni štrajk, to je v resnici blokada, bojkot."
4,Dajmo uporabiti prave izraze.
15,"Sicer se strinjam, da je ta problematika odprta, ampak uporabljajmo takšne izraze, kot se spodobi."
4,Štrajk je nekaj drugega.
1,Hvala.
3,"Prosim, gospod Kolešnik."
1,Spoštovani!
25,"Prav gotovo sedaj in v tem trenutku predvsem govorimo tisti, ki smo ob mejah, ki čutimo potrebo povezav s hrvaškim gospodarstvom oziroma sploh s Hrvaško."
22,"Vendar moram opozoriti, da vsako prehitevanje zadev, parcialne rešitve nas ne vodijo k tistim dogovorom oziroma k tistim rešitvam, ki jih potrebujemo."
11,Naše začasne kratkoročne rešitve nam bodo prinesle večjo škodo kot korist.
9,"In to je pripomba, ki jo moramo resno upoštevati."
10,"Mi sporazum potrebujemo in to zelo hitro, verjetno že včeraj."
33,"Ampak prav gotovo moramo pa pogledati tudi na drugi strani, ali je pripravljenost na sprejemanje takšnega sporazuma in ali na drugi strani strani z enako resnostjo v celoti nastopajo v pogovorih z nami?"
27,"Mislim, da ne, kar se tudi kaže na svoj način v vseh težavah, ki jih imajo naša podjetja v sodelovanju s hrvaškimi oziroma v izmenjavi gospodarskih tokov."
46,"Vse te težave, o katerih smo govorili in o katerih govorimo - mimogrede, imamo mi naša podjetja, ki so zelo vezana na hrvaško gospodarstvo, govorim o Posavju oziroma sploh na tem južnem delu, imajo izjemne težave, ko hočejo vzpostavljati te povezave, ko hočejo vzpostavljati prekinjene gospodarske tokove."
17,"Vendar te težave nimajo objektivnih vzrokov, nekih razlogov, ki bi bili izven možnosti reševanja na drugi strani."
47,"Zdi se in ostaja realen dvom oziroma realni razlogi za to trditev, ki jo bom poskušal sedaj reči, to je, da gre za namerno povzročanje težave s ciljem določenega usmerjanja, določenega oblikovanja teh tokov, ki bi verjetno bili bolj v našo škodo kot pa na drugi strani."
18,"Namreč, moram opozoriti na to, da ne moremo priti preko blokad, ki se dejansko pojavljajo v tej izmenjavi."
20,"Ni mogoče rešiti zelo preprostih problemov, preprosto ne gre in kakršnokoli pripravljenost bi na besedah izrekli, se ne da razrešiti."
33,"Zato res opozarjam, če že sprejemamo danes sporazum, da gre zavezati Vlado in vse ostale pristojne organe, da dosežejo, seveda v strpnem pogovoru, vendar resnično vztrajnem pogovoru, recipročne rešitve, ki bodo tudi izvajane."
7,"Sporazumi, ki jih podpisujemo, morajo biti izvajani."
28,"Mi pa sedaj vidimo in opazujemo, da se sporazumi ali dogovori v kakršnikoli obliki v bistvu ne izvajajo, in je nemogoče na tak način potem sodelovati in delati."
8,Za konec pa morda samo še ta zadeva.
8,"Minister pravi, da bi sporazum sprejeli brez amandmajev."
13,"Ali je garancija, da bo tudi ratificiran sporazum na drugi strani brez amandmajev?"
29,"Če ta garancija obstaja, potem mislim, da ni problemov, če pa ne obstaja, potem pa seveda ta prošnja ministra ne zaleže v taki meri, kot jo je on izrazil."
2,Hvala lepa.
1,Hvala.
3,Gospod Kuharič prosim.
1,Spoštovani!
10,"Govorim z aspekta, čistega aspekta gospodarstva, če lahko tako rečem."
26,"Strinjam se z dejstvom, da marsikaj, ogromno tega v teh odnosih v tem trenutku ni rešeno, predvsem ni rešeno tako, da bi lahko normalno gospodarstvo funkcioniralo."
37,"Vendar pa na drugi strani vem, da to gospodarstvo išče vse možne poti za to, da bi ponovno vzpostavilo stike in da bi se na nek način se začelo odvijati poslovno sodelovanje med firmami Hrvaške in Slovenije."
35,"Zato v tem trenutku ne bi tu v parlamentu blokiral teh zadev, teh odnosov, bi pa seveda maksimalno zadolžil Vlado, da takoj, na vseh teh nivojih, sproži razgovore in poskuša seveda zadeve maksimalno ugodno reševati."
16,"Ne bi tudi podcenjeval problema lastnine, torej ne bi ocenjeval problem lastnine samo z aspekta vikendov."
28,"Naše gospodarstvo ima ogromno objektov, predstavništev, trgovin, poslovnih prostorov v tej republiki, zato mislim da je nujno, da tudi problem lastnine v tem sporazumu torej praktično poskušamo reševati."
1,Hvala.
1,Hvala.
3,Gospod Smole prosim.
4,Spoštovane kolegice in kolegi!
13,"Kolega Kolešnik je govoril o stvarnih problemih, ki obstajajo med Slovenijo in Hrvaško."
12,"Jaz se z gospodom Kolešnikom, kar se lociranja problemov tiče, popolnoma strinjam."
45,"Bi pa iz tega naredil zaključek, da vse, kar je navedel gospod Kolešnik, je razlog, da mi takoj ratificiramo sporazum o gospodarskem sodelovanju med Slovenijo in Hrvaško, ker ta sporazum je vendarle pravna osnova za reševanje teh težkih problemov, ki obstojajo med Slovenijo in Hrvaško."
50,"Ko že danes razpravljamo o tem sporazumu in odnosih s Hrvaško, mislim, da bi bili dolžni, da tudi kot Družbenopolitični zbor zahtevamo, da se pospeši postopek imenovanja veleposlanika Slovenije na Hrvaškem, v Zagrebu, ker kot smo slišali od ministra, ni velike pripravljenosti, da bi ljudje šli v Zagreb za ambasadorja."
16,"Ljudje so takoj pripravljeni iti v Pariz, London, New York, Otawo in ne vem še kam."
57,"V te sosednje države, kjer bo treba pa krvavo delati, in vas opozarjam, da bo jutri tudi problem ambasadorja v Beogradu, v Skopju, v Sarajevu in še kje drugje, da tukaj bomo imeli pa resne težave in bo treba izvajati vendarle neko močnejše politično prepričevanje, da se gre na ta mesta in da se neposredno ureja bilaterala."
60,"Nočem poveličevati vloge veleposlanikov, ampak mislim, da brez veleposlanika in veleposlaništev se bilateralnih odnosov ne da urejati, ker eno je to, da se predstavniki Vlade pogovarjajo na Otočcu ali v Zagrebu, mislim, da je to zelo koristno, da se pogovarjajo, ampak mora pa biti nekdo, ki je v Zagrebu permanentno predstavnik Slovenije in ki zastopa te interese in razvija bilateralo."
21,"Zato bi bilo dobro, če bi lahko posredovali to mnenje tudi Vladi in ministru za zunanje zadeve, da ne bo nesporazuma."
29,"Dr. Rupel se tudi zavzema, da je treba čimprej imenovati ambasadorja v Zagrebu, ampak problem je v tem, da nobenega ne more najti, ker se vsi izmikajo tej nalogi."
18,"In jaz bi še enkrat rad povedal, da bomo morali v odnosu s Hrvaško razvijati širšo vizijo sodelovanja."
71,"Vi dobro veste, da sem bil ob razglasitvi samostojnosti in suverenosti Republike Slovenije proti temu, da takoj začrtamo tako togo mejo s Hrvaško in sem se zavzemal za prožnejšo obliko te meje in po mojem mnenju, če ne bomo našli nekih širših, prožnejših oblik sodelovanja, potem bo ta problem ribarjenja, ki je danes zelo težak, postal razmeroma majhen problem v odnosu na številne druge probleme, ki jih bomo imeli s Hrvaško."
43,"Mi smo 70 let živeli v skupni državi in mislim, da je bilo popolnoma neracionalno, da smo tako grobo zasekali to mejo s tem, da se strinjam s tem, kar je govoril kolega Franko včeraj, da je tukaj predvsem odgovornost na slovenski strani."
10,"Hrvaška stran nas je takrat opozarjala, naj tega ne počnemo."
30,"Samo, mi smo takrat v evforiji o suverenosti šli pač z mejo, nekdo je hotel še bunkerje postaviti in da bo ja ta meja ne vem kako zaščitena do Hrvaške."
10,"Danes imamo seveda posledice tega, kar smo si sami skuhali."
30,"Prosim, to ne pomeni kakršnokoli zmanjševanje suverenosti Slovenije, poznam veliko suverenih držav, ki imajo tudi z drugimi sosedi carinske unije in druge višje oblike sodelovanja in ki nimajo klasične meje."
25,"Če pa kdo misli, da je edini atribut suverenosti neka klasična meja, potem je skregan s koncem tega stoletja ali pa z duhom tega stoletja."
51,"Zato plediram, da vendarle prožnejše oblikujemo možne oblike sodelovanja s Hrvaško in ne kar tako apriorno v naprej odbijati, recimo, idejo o carinski uniji ali pa kakšno drugo idejo, ker mi bomo morali s Hrvati živeti na teh prostorih in dajmo težiti k takšnim oblikam reševanja, ki bodo obojestransko najbolj koristne."
1,Hvala.
4,"Prosim, gospa Sonja Lokar."
22,"Rada bi povedala nekaj argumentov, zakaj je treba investirati v dobrososedske odnose in v čimbolj normalne odnose z našo sosednjo državo Hrvaško."
24,"Vsak deseti državljan te slovenske države danes še - ali mogoče več kot vsak deseti - živi od hrvaškega trga, od odnosov s tem hrvaškim trgom."
20,"Druga stvar, o kateri bi rada govorila, so pa vprašanja, ki so povezana z obmejnim življenjem in tem gospodarskim sporazumom."
12,"Za primer vam bom povedala, kako se stvari kažejo v Beli krajini."
37,"Najprej razpad SFRJ, potem vojna, potem razmeroma trda meja, ki se je vzpostavila na tem prostoru in nekaj, kar je od tega dvojega precej neodvisno, namreč centralizacija Slovenije in Hrvaške sta Beli krajini odvzela njene komparativne prednosti."
33,"Te prednosti so bile prelepa in čista reka Kolpa, ki je pred tem bila v bistvu osnova za ribolov, za čolnarjenje in za mehki turizem za ljudi z obeh strani nekdanjih republiških meja."
30,"Druga njena komparativna prednost je bila izredno ugodna lega ob eni najmočnejših evropskih turističnih transverzal, kajti tod je pot vodila iz zahodne in srednje Evrope proti srednjemu in južnemu Jadranu."
41,"Tretja njena prednost je bila celo njena nerazvitost, ki bi se lahko ob pametni koncepciji razvoja prelevila v postindustrijsko kvaliteto življenja, in to brez visoke cene za deindustrializacijo in popravo njenih ekoloških nasledkov in nasledkov, ki pridejo v uničevanju kulturne krajine."
50,"Njena prednost je bila regionalna povezanost in svobodno sodelovanje in prepletanje dveh narodov ob meji, neke vrste polikulturalizem, ki je omogočal najbolj nenavadne kombinacije, npr. vodovod na eni strani meje, transformatorska postaja na drugi strani meje, šole za ljudi z obeh strani meje, trgovine za ljudi z obeh strani meje."
13,Mnogi delavci so našli in iskali in našli delo na obeh straneh meje.
23,"To, kar je bila prednost je z mejo, z vojno, z mejo in centralizacijo obeh držav za te ljudi postala zelo huda obremenitev."
13,"Kolpa ni več osnova turističnega razvoja, ampak je postala zelo neprijetna mejna reka."
11,Lega ob mrtvi turistični transverzali je postala pot v prometno izolacijo.
15,"Nerazvitost brez perspektive razvoja pa nevarnost nagle depopulacije tega prostora, ki se je začela pospeševati."
22,"Nekdanja regionalna povezanost ljudi na tej meji pa je postala komedija zmešnjav za zaposlene, za trgovce, za šolarje, za kmete, za sosede."
53,"Most, ki je do včeraj služil temu, da so se lahko sosedje in delavci in vsi drugi mirno obiskovali in opravljali svoje opravke, zdaj ni mejni prehod in nič ne pomaga, da so ga ljudje z obeh strani meje gradili z lastnim denarjem in zato ker so čutili, da to povezavo morajo imeti."
31,"Zdaj na njej stoji stražar in kadar stoji in varuje to mejo, se ljudje ne morejo več obiskovati, ampak morajo napraviti 30 km dolg ovinek, da lahko pridejo drug do drugega."
20,"Blago, ki mora mimo Črnomlja in Metlike na carinjenje potovati v Novo mesto in nato nazaj v Metliko in Črnomelj."
40,"Osnovna šola, ki jo bo treba mogoče v Starem trgu zapreti zato, ker hrvaški šolarji ne morejo več tako daleč na okrog hoditi v šolo, slovenskih otrok pa je premalo, da bi bilo ekonomsko rentabilno, da bi taka šola obstala."
15,"Trgovci in obrtniki morajo zapreti svoje trgovine in obrti, ker so izgubili kritično maso odjemalcev."
33,"Nerešen in nedefiniran je status obmejnih prehodov, nerešeno vprašanje maloobmejnega prometa in lahko bi našteli še in še problemov, ki so se zgrnili nad ljudi ob tej meji, ki nekoč ni bila meja."
9,In kako na vse te probleme odgovarja predloženi sporazum.
9,"V bistvu tako, da jih odlaga na nedoločen čas."
23,"Kajti za vsakega od problemov, ki sem jih naštela, obstaja poseben člen v tem sporazumu, ki pravi, o tem bo sklenjen poseben sporazum."
82,"Ljudje ob meji sprašujejo, kdaj, kajti njihovo življenje je odvisno od tega, da bi se to zgodilo čimprej in zato mislim, da je treba podpreti, da se ta sporazum danes ratificira, da se hkrati zelo hitro vzpostavi diplomatska misija Slovenije v Republiki Hrvaški z veleposlanikom na čelu, da se doseže, da se v mestih, kjer za to obstaja velik interes ob meji, uveljavijo konzularna predstavništva in da bodo tam tudi ljudje, ki bodo skrbeli za to, kako se rešujejo ta obmejna vprašanja."
28,"In še ena zelo pomembna predpostavka je, da bi se problemi ob meji lažje reševali, to pa je ureditev regionalne, se pravi pokrajinske državne decentralizacije in lokalne samouprave."
22,"Če bodo ljudje ob meji prisiljeni čakati, da se jih usmilimo tukaj v ljubljanskem centru, potem je njihova bitka v naprej izgubljena."
1,Hvala.
6,Gospod Kolešnik je prosil za repliko.
4,Najprej za gospoda Smoleta.
24,"Namreč, jaz se s carinsko unijo ne morem strinjati, preprosto zato ne, ker prav gotovo za nas carinska unija v tem trenutku ni koristna."
11,Preprosto ni koristna in je treba oceniti v bistvu te koristi.
13,"Ne rečem na račun enega ali drugega, koristi morajo biti enemu in drugemu."
10,"Gre za recipročnost koristi in mislim, da je tu jasno."
23,"Normalno gospodarski tokovi se tudi brez carinske unije krasno dajo razviti, če to hočemo in to je dokaz in imamo dokaze za to."
19,"Sploh ni problem, vendar se ne more dokazovati z nevzpostavitvijo normalnih gospodarskih tokov, kako nam je bilo prej bolje."
43,"Ker zato, kar mi lahko ponudimo Hrvaški in kar smo tudi pred tem in kar smo tudi prej izvajali, ni razloga, da tega zdaj ne bi izvajali, zato ker oni teh proizvodov niso nadomestili oziroma jih tudi danes potrebujejo, vendar se delajo težave."
25,"Za to so neki razlogi, pa ne pri nas, gre za željo, gre za namero izkoristiti oziroma zahtevati neke koristi iz tega naslova za sebe."
14,"Na to pa mi ne moremo pristati, navkljub težavam, ki jih imamo zaradi tega."
37,"Moramo pa narediti vse, da z normalnimi pogovori, z vztrajnimi pogovori dosežemo in dokažemo koristi za ene in druge, če se vzpostavijo normalni gospodarski tokovi, vendar ne v tem trenutku carinska unija, ker bi predvsem nam škodovalo."
10,"Vprašanje pa je, kaj je zdaj trda in mehka meja."
13,"Vsi tukaj nastopamo in poskušamo dokazovati trdo mejo, nihče je pa ni definiral."
15,"In kaj je to mehka meja, pa rekel, ta mehka meja je taka in taka."
13,"Povejte mi torej, kaj je razlika med trdo in mehko mejo, ni razlike."
10,"Meja je meja in jo mi, počakajte, boste jo definirali."
10,"Jaz bi rad slišal to definicijo, rad bi slišal definicijo."
28,"Ne živite ob taki meji, ob kateri jaz živim, pa morda ne veste, vendar to, kar je gospa Lokarjeva govorila, kot da je govorila o neki drugi državi."
5,Pri nas teh problemov ni.
21,"Šolarji gredo normalno preko meje, gredo tudi tam, kjer ni kontejnerjev, tam kjer so mostovi ali ceste in gredo normalno preko."
20,"Tudi delavci gredo na delo z osebno izkaznico in gredo normalno preko črte, ki označuje sedaj še nedoločeno mejo, normalno."
8,Ni problema in ni treba 40 km okrog.
31,"Res pa je, da imamo težave, da teče res Sava, ampak ne zato, da tam ne bi ali iz ene ali druge strani nekdo preko pustil, ampak zato, ker ni mostov."
11,"Torej, zato bi vas opozoril, da ni vse tako kot govorimo."
15,Pa tudi pri nas se že sporazumi pripravljajo in za maloobmejni promet in maloobmejni prehodi.
22,Sedaj pa je povsem normalen prehod s sporazumom in z dogovorom in z razumevanjem ene in druge strani se te težave rešujejo.
27,"Celo več, celo vozovi in traktorji z gnojem in z drugimi kmetijskimi orodji lepo potujejo preko ene in druge meje, prašiči gredo preko ene in druge meje."
6,"Skratka, pri nas teh težav ni."
32,"Se pojavljajo težave, ampak to so težave, ki jih povzročajo sami ljudje ali z nepoznavanjem zadev ali pa morda s svojo, recimo, trmo ali pa ne vem kak drug osebni subjektivni razlog."
18,"Zato dajmo govoriti v smeri sporazumevanja, ne napenjanja problemov, da jih mi povzročamo, ampak s ciljem razreševanja problemov."
13,"Eden teh ciljev je tudi sprejetje sporazuma, vendar obojestranskega in v obojestransko korist."
34,"In pa z globalnim razreševanjem, ne pa parcialnim, zato ker nas na eni strani nekaj pritisne in potem bomo vse naredili in riskirali vse, da bomo rešili majhen delček, velikih zadev pa ne vidimo."
7,"Žal, to je značilno pri nas, Slovencih."
2,Hvala lepa.
8,Že prej je prosil gospod Žagar za repliko.
2,Hvala lepa.
5,"Najprej, če dovolite, gospodu Smoletu."
15,"On je izjavil, da so posledice, ki jih imamo, to, kar smo si sami skuhali."
27,"S tem se ne strinjam, predvsem se pa ne strinjam z njegovo izjavo, da je tisti, ki se zavzema za klasično mejo, skregan z duhom tega stoletja."
11,"Poglejte, duh tega stoletja, recimo, v Sarajevu, kakšen je ta duh."
8,"Gospa Sonja Lokar, to je zelo blizu Sarajevo."
16,Pa tudi pri nas nismo ne vem kako grozno oddaljeni od Sarajeva ali okoli tega duha.
7,"Ne mislim reči geografsko, ampak tudi sicer."
20,"Gospa Sonja Lokar je izjavila, da vsak deseti Slovenec, če se ne motim, živi od odnosov s Hrvaško, nekaj podobnega."
20,"Jaz bi tu rekel, da se skoraj strinjam s tem, da bi dodal, da vsak deseti Slovenec misli da živi."
23,"Iz teh razlogov, kot sem že povedal, ker ti odnosi niso taki, samo dajejo vtis, da so taki in da se da živeti."
6,V bistvu gre pa za kreditiranje.
12,"Kdo ima večji interes, hrvaško ali slovensko gospodarstvo, to je veliko vprašanje."
22,"Jaz mislim, da ima večji interes tisti, ki se da, ki se pusti kreditirati oziroma tisti, ki dovoljuje presežek v svojo korist."
17,"Nič ni narobe, zakaj bi bilo narobe, če nekaj ne ratificiramo tisti moment, ko nekdo to predlaga."
26,"To smo Slovenci počeli že od pamtiveka, da smo na vsako stvar takoj pristali, tudi če nas je malo bolelo oziroma bolj ali malo manj bolelo."
13,"Ta praksa, to ni nič narobe, če si nekdo vzame čas za premislek."
7,"Mislim, da je to povsem normalna zadeva."
4,"Poglejte, spoštovani poslanci, poslanke!"
13,"Kaj bo s presežkom, ki nastane iz gospodarskega sodelovanja, to je bistveno vprašanje."
17,"Gre za presežek, ki trenutno znaša, recimo, 20 milijard tolarjev, ta znesek se povečuje, recimo, 20, 30."
17,"Ali bo ostal na tem, ali pa bo še šel gor, recimo, morda bo 100 milijard tolarjev."
6,To je rezultat proste trgovinske cone.
9,"To se je treba vprašati, kaj s tem denarjem?"
6,"To je denar, to ni papir."
15,"Če ga primerjamo s proračunom, potem vidimo, koliko je to procentov od celotnega zneska proračuna."
22,"In seveda Hrvati so tako bistri, da tako stanje podpirajo, ker to je v njihovo korist, ker v bistvu zastonj robo dobijo."
28,"Iz narodno gospodarskega vidika je tak odnos, ki ga mi naivno sprejemamo in mislimo, da je to osnova za neke dobrososedske odnose, pa je to v bistvu katastrofa."
5,Mi se odrekamo temu denarju.
7,"Ta presežek je denar, to ni papir."
15,"Mi se temu presežku odrekamo, ga ni mogoče prenesti, ga ni mogoče nikakor ne vnovčiti."
4,Preprosto ga ni mogoče.
29,"Če ne bo omejitve naraščanja presežka, to je ena možnost, da se omeji nek maksimalni presežek, ki je možen v odnosih, recimo, 20, 30 milijard tolarjev, potem pa konec."
26,"Ali, če ne bo občasnega saldiranja tega presežka, obveznega saldiranja in do takrat, ko ni to saldirano, da se tudi zadeva ustavi, potem bodo posledice hude."
4,Preprosto gre za denar.
6,"Zgubili ga bomo, to je vse."
2,Hvala lepa.
4,: Repliko prosi gospod Buser.
20,"Prosil bi tudi, da poveste, ali se prijavljate za razpravo ali za repliko, zato da, najprej ima repliko gospod Buser."
1,Spoštovani!
11,Moja replika oziroma tudi sama izvajanja so zmeraj kratka kot replike.
12,"Danes ugibamo tukaj, kaj je trda meja in kaj je mehka meja."
31,"Poglejte, tole je bila trda meja, ko sem rabil tole legitimacijo za motitev v obmejnem pasu, ki je bil včasih širok tudi po štiri kilometre v alpskem svetu, da se razumemo."
4,To je trda meja.
8,Na tej mehki meji sem bil že dvakrat.
10,"Saj ne bom rekel, da se strinjam s takimi mejami."
12,"Ampak ta meja, ki je zdaj tamkaj, sem jo videl, je najmehkejša."
16,"Oprostite, v primerjavi s tole, ki je bila pri nas prej, ko je bil obmejni pas."
9,"Vsekakor, pa ne mislite, da sem za kakršnekoli meje."
28,"Jaz bom najbolj zadovoljen človek, če se bodo lahko ljubili in ne vem kaj še, ljudje iz ene in druge strani, kot so se in se tudi še."
6,Mogoče se bomo navadili drugačnih razmer.
15,"Morda so tudi v preteklosti bile podobne stvari, ki so se zasekale v naše življenje."
17,"Vsekakor bom pa za podpis takega sporazuma, kot je tukaj na klopi predlagan, to pa čisto logično."
2,Hvala lepa.
2,Hvala lepa.
4,Gospod Juri ima repliko.
3,Samo kratko repliko.
5,"Očitno, situacije so zelo različne."
7,V Istri to mejo doživljamo prav fizično.
25,"Zgodilo se je, da je precej dijakov zapustilo šolstvo v Piranu, v Kopru in se preusmerilo v hrvaške šole, ker so imeli dejansko fizične probleme."
11,Na začetku so naši policaji ustavljali avtobuse in pregledovali vsak dan.
15,Poleg tega niso imeli pravega denarja in niso imeli kje menjati hrvaških oziroma takratnih dinarjev.
9,"Ukinjeni so vsi odnosi, poslovni odnosi med sosednjimi občinami."
17,"Obrtniki, ki so imeli svoje dejavnosti v Buzetu, v Bujah, danes ne morejo imeti več teh dejavnosti."
16,"Teh poslov ni praktično, ker primanjkujejo mehanizmi za urejanje lastninskih in finančnih odnosov in tako dalje."
24,"V bolnici Izoli je katastrofa, ker dejansko morajo ""švercati"" paciente iz Buj in iti mimo naših zakonov, zato da jim lahko zagotovijo zdravstveno pomoč."
47,"Zgodilo se je pred nekaj tedni celo to, da so bili gasilci iz Šampjan, jaz sem dal celo delegatsko vprašanje in pobudo v tej smeri, gasilci iz Šampjan, ki so hoteli pomagati slovenskim gasilcem iz Podgrada zaradi požara v Starodu, ustavljeni na meji in niso mogli naprej."
23,"Naša policija jih je ustavila, ti gasilci so morali telefonirati, dobiti ustrezna dovoljenja in s tem so zamudili vsaj eno uro v požaru."
4,To se dogaja danes.
8,To ni tako preprosto kot trdi gospod Kolešnik.
1,Hvala.
4,Gospod Smole ima repliko.
18,"Kolega Kolešnik in Žagar sta po moje dovolj kulturno razgledana, da poznata razliko med trdo in mehko mejo."
15,"Eno je meja med Rusijo in Kitajsko, drugo je pa meja med Belgijo in Holandijo."
18,"In jaz se zavzemam, da bi naša meja s Hrvaško bila podobna režimu, ki je na belgijsko-holandski meji."
19,"Nisem konkretno predlagal obravnavo carinske unije, omenil sem carinsko unijo kot eno od možnih oblik širšega sodelovanja s Hrvaško."
51,"Predvsem bi želel, da bi spodbudili kreativne ideje o možnih idejah širšega sodelovanja, ker mislim, da tudi sam gospod Kolešnik ve, kakšne so relacije na področju, na katerem on neposredno dela in živi, kot je seveda še posebej kočljivo vprašanje Istre in mi bomo morali iskati širše rešitve v obojestransko korist."
36,"Pri tem pa moram reči, se opravičujem, to pa ni replika, ampak zadnjič se je nekdo v naši Komisiji za mednarodne odnose zavzemal, da bi Slovenija morala voditi egoistično politiko, na kar sem zelo ostro reagiral."
11,"Mi lahko vodimo samo politiko obrambe nacionalnih interesov, ne pa egoistično."
11,"Če se pogovarjamo s partnerji, je potrebno tudi upoštevati interese partnerja."
1,Hvala.
3,Nadaljujemo z razpravo.
2,Gospod Magdič.
8,"Jaz sem vas napisal, to je replika potem."
6,"Gospa Lokar, replika, gospod Battelli, replika."
4,Spoštovane gospe in gospodje!
10,Prihajam iz Prekmurja in temu primerno bo tudi moje razpravljanje.
26,"Vsak teden sem najmanj enkrat v Lendavi kot zdravnik, zaradi tega bi rad najprej opozoril na problematiko zdravstvenega zavarovanja, ki je zelo pereče in emocionalno povezano."
31,"Ko se pacienti poslavljajo od svojega zdravnika, ne vedo, kako bo šlo naprej, delamo z njimi na črno, nič ne zaračunavamo, skratka, da bi se tukaj konstruktivno uredila ta problematika zdravstva."
9,"Prav tako je problem socialnega zavarovanja, potem invalidskih postopkov."
34,"Tudi Slovenci so v delovnih razmerjih na Hrvaškem, tudi Slovenci so v odnosih do hrvaških invalidskih komisij in tu so res hudi problemi, težka nerazumevanja in želim, da se tudi tu enakovredno stvari uredijo."
23,"Nastopil bo problem delovnih viz v Lendavo oziroma hrvaških delovnih viz, čeprav so tudi nekateri Slovenci, ki kot rečeno, hodijo delat na Hrvaško."
27,"Lendava je iz vseh teh aspektov zelo emocionalno prepredena s to problematiko in nekaj časa bo še trajalo, da bo to dejansko dojeto, da gre za mejo."
14,"Vendar, tukaj bi jaz rad, gospe in gospodje, opozoril razlikovati med mejo in carino."
39,"Mislim, da ni problem v meji, da smo se že nekje sprijaznili, da je tukaj meja, ki niti ni mehka niti ni trda, preprosto je taka meja, če jo pasiraš, enako kot če greš v Avstrijo in temu primerno."
7,"Problem pa so naše carine, slovenske carine."
86,"Slovenska carina je tista, ki ima še vedno ogromno formularjev, ki se po osamosvojitvi prav nič ni spremenila in dejansko, če sedaj govorim z aspekta tega trikotnika severovzhodne Slovenije, je nam res zelo mučno, predvsem podjetnikom, privatnikom, ko, recimo, pol dneva izgubi na hrvaški carini, potem pol dneva izgubi na carini v Murski Soboti, skratka, mi bi morali napraviti evropsko carino, ne v smislu neke specialne carinske unije s Hrvaško, ampak, da bi na enakih kvalitetah, na enakem nivoju komunicirali kot komunicirajo zahodnoevropske države med seboj."
15,"Skratka, da bo naša carina enakega nivoja z Avstrijo kot z Italijo, Madžarsko in Hrvaško."
44,"Danes še ni bilo povedano, ampak sem jaz že včeraj omenjal odnos tujine oziroma svobodnega zahodnega sveta, da enako povem, zahodne Evrope do ne samo interslovenskih nesporazumov, ampak prav tako oni ne morejo razumeti, kako to, da se Hrvati in Slovenci bolje ne razumemo."
41,"Tudi tukaj so pričakovali boljše odnose, dejansko sopomaganje in zanimivo je to, da je prihajalo in še vedno prihaja do medljudskih dobrih razumevanj in apeliram, da bo ekonomija in politika dosegla tisti nivo enakopravnega sporazumevanja, kot smo to dosegli enostavni ljudje."
22,"Sem za ratifikacijo sporazuma s Hrvaško in končal bom s slovenskim izrekom, pravzaprav sosed je najboljši sorodnik oziroma sosed je najboljša žlahta."
1,Hvala.
4,Gospa Lokar ima repliko!
20,"O razlikah med mejami je že tovariš Smole bolje povedal, kot bi lahko jaz, glede duha časa je pa tako."
33,"Duh časa je Sarajevo, ampak duh časa je tudi Maastricht in od nas je odvisno, kateremu duhu časa se želimo približati in jaz seveda nisem za to, da je to sarajevski duh časa."
12,"In še nekaj bi rekla o tem, kar je rekel gospod Kolešnik."
50,"Nič si nisem izmislila o tem, kako živijo ljudje ob meji, ker sem bila pri njih in sem videla, kako živijo in grozno je, če so ti odnosi in če je način življenja ob meji odvisen od togosti ali elastičnosti, od pameti ali nespameti uradnih oseb, ki ob meji delajo."
39,"Mislim, da je to treba urediti pravno, da je to treba urediti maksimalno v korist dobrososedskih odnosov ljudi na obeh straneh meje in da se tega preprosto ne da urediti, če nekdo na tem sistematično in stalno ne dela."
8,To si moramo s tem sporazumom tudi zagotoviti.
26,"Kar pa zadeva naše sporazumevanje s Hrvaško, to je pa replika na gospoda Žagarja, ko je govoril, da je treba skleniti v obojestransko korist ta sporazum."
112,"Globoko se z njim strinjam, da moramo biti tukaj zelo realistični in ta realizem obsega tudi dejstvo, da je na Hrvaškem ta trenutek še vedno vojna, da je vojna tudi v Bosni, da to otežuje mehčanje meje, to je gotovo, vendar pa ne smemo danes ravnati preveč kratkoročno in kratkovidno, kajti res je, da je danes Hrvaška gospodarsko uničeno območje, res pa je tudi to, da se bo jutri obnavljala in koliko bomo lahko pri tem tudi mi v svojo lastno korist sodelovali, je v veliki meri odvisno od tega, kako se obnašamo zdaj, ko je njim najtežje in mislim, da je treba ravnati modro in dolgoročno, ne pa kramarsko in egoistično."
1,Hvala.
3,"Gospod Battelli, replika."
48,"Marsikaj je bilo povedanega skozi replike od tega, kar sem mislil v svoji razpravi povedati, morda pa ne bo odveč, če bom poskusil zelo na kratko narediti mali historiat dogajanja v Istri, v naših krajih in osvetlil morda tudi iz tega zornega kota problem mehke ali trde meje."
53,"Trdo mejo, se pravi, najprej je treba to imeti v vidu, da Istra ni bila nikoli ločena po osi sever - jug, razen tistih 9 let, kolikor je bila meja na Mirni, ki je ločevala cono B Svobodnega tržaškega ozemlja od teritorijev, ki so po vojni po sporazumu v Parizu bili pod jugoslovansko administracijo."
6,Tista je bila zelo trda meja.
22,"Posegi in dogajanja takrat so povzročili popolno spremembo strukture teritorija njenega prebivalstva, gospodarstva in vsega, popolno spremembo, se pravi brutalno spremembo tega."
19,"Potem je bila druga meja, to je ta, ki teče sedaj in ki so jo Osimski sporazumi dokončno potrdili."
16,"Italija in Slovenija in Hrvaška so v KVSE, tista meja je ponovno zasekala z isto brutalnostjo."
20,"Takrat se je spremenila struktura prebivalstva, gospodarstva, sploh kultura teritorija, njegova podoba in vse skupaj tudi v bivši coni B."
5,Prekinjena je bila vsaka kontinuiteta.
8,Sedaj smo naredili mejo med Slovenijo in Hrvaško.
25,"Razlika med trdo in mehko mejo bo ta, če se bomo stvari tako lotili, da ta meja ne bo imela več barbarskih učinkov na ljudi."
3,Zakaj govorim to?
25,"Zaradi tega, ker ravno na podlagi ohranjanja družinskih in človeških vezi, omogočanja teh vezi, smo svoj čas lahko presegli togost meje med Jugoslavijo in Italijo."
29,"To je bil glavni argument za to, da smo lahko naredili Videmske sporazume, da smo naredili Tržaški sporazum, da smo rešili problem dvolastnikov, tako da smo uvedli propustnice itd."
30,"To je bil glavni argument za to, da smo potem prišli do tega, da smo upravičeno rekli, da je tisto bila najbolj odprta meja v Evropi med dvema različnima sistemoma."
11,"Sedaj imamo mejo s Hrvaško, kjer glede sistemov ni nobene razlike."
29,"Delamo jo na novo ob koncu 20. stoletja in se le nekateri nacionalistični tolovaji lotevajo, kot da bomo ne vem kaj s tem dosegli, če bo ta meja trdna."
15,"Sosedje niso več sosedje, ampak so ne vem kakšni barbari, ki nas bodo okradli itd."
38,"Mislim, da je to, kar se dogaja in pomanjkanje zavesti o potrebi po nekem, da ne rečem ne vem kako visoko civilizacijskem ali kakorkoli že, potrebi po normalnem reševanju teh zadev, pomanjkanje te zavesti je pod vsakim nivojem."
4,To žali nas same.
4,Te situacije so različne.
8,Prav ima gospa Lokar in ima prav Ciril.
12,"Ampak zadeve je treba očitno institucionalizirati, jih ne moremo prepuščati neki samovolji."
21,"Ta sporazum, ki naj bi ga danes ratificirali, omogoča, da se potem lotevamo konsistentno reševanja problemov, o katerih govori gospod Žagar."
13,"Veliko tega, kar govori gospod Žagar je res, mislim o problemih, ki obstajajo."
3,Dejansko so taki.
10,"To omogoča, da se potem tega lotimo, upam, da čimprej."
2,Hvala lepa.
1,Hvala.
2,Gospa Logar.
21,"Če me spomin ne vara, govorim o gospodarskem sporazumu s Hrvaško, ker po tej razpravi je težko ugotoviti, o čem govorimo."
25,"Ta gospodarski sporazum je osnova vsega in šele na osnovi tega bomo lahko začeli reševati vse probleme, ki so se izkristalizirali skozi vse te razprave."
18,"Mislim, da nimamo druge možnosti oziroma mislim, da ni kaj dosti premišljevati, ker je ta sporazum potrebno podpisati."
29,Sporazum je politična odločitev v prvi vrsti in kot parlament moramo sprejeti to politično odločitev in potem nastopi vlada in vse te stvari konkretizira in stvari se začenjajo reševati.
20,"Tudi jaz opozarjam na to, da ne bi pri tem sporazumu sprejemali kakršnihkoli amandmajev, ker moramo vedeti, kaj to pomeni."
28,"To pomeni, da gredo ti amandmaji v hrvaško vlado, parlament, kjer se morajo s tem strinjati in vse to stvar podaljša in potem pride zopet vse skupaj nazaj."
30,"Ta sporazum mora biti podpisan v enakem besedilu z obeh strani in apeliram na to, da bi ta sporazum čimprej sprejeli in sprejeli tudi v taki obliki, kot je predlagan."
1,Hvala.
1,Hvala.
2,Gospod Kocijančič.
4,Spoštovane kolegice in kolegi!
7,Jaz bi se v glavnem priključil sogovornici.
15,Govorimo o zakonu o ratifikaciji sporazuma o gospodarskem sodelovanju med Republiko Slovenijo in Republiko Hrvaško.
7,"Prepričujemo se, ali smo za ali proti."
6,Po mojem mnenju moramo biti za.
8,Torej moramo v tem aspektu podpreti našo Vlado.
49,"Če bi jaz dajal pripombe, bi rekel, da je to v bistvu šele eden začetnih korakov in fundament, na katerem bo treba veliko dograditi, da bi se odnosi s sosednjo republiko odvijali na način, ki bo v interesu Slovenije, slovenskega naroda in seveda v interesu Hrvaške in hrvaškega naroda."
46,"Mislim, da sem v tej skupščini že citiral dr. Ljuba Sirca, ki je dejal, da bosta demokratični Slovenija in Hrvaška svojo pravno in politično subjektiviteto pred mednarodno skupnostjo potrdili šele takrat, ko bosta dokazali svetu, da sta sposobni na demokratičen način urediti svoje odnose s sosedi."
7,On je mislil predvsem sosede na vzhodu.
20,"Za Slovenijo je to v primeru Hrvaške še posebej jasno, ker je Hrvaška naša edina soseda iz prostorov bivše Jugoslavije."
12,"Danes je bilo rečeno, da veliko Slovencev živi od trgovine s Hrvaško."
15,"Recimo, v normalnem letu, letu 1987 je bilo 9,4% slovenskega nacionalnega proizvoda realizirano na Hrvaškem."
7,"Kasneje tega ni bilo manj, ampak več."
6,Zato sem rekel v normalnem letu.
17,"Se pravi, da od tega dejansko živi desetina zaposlenih ali več zaposlenih in desetina ali več Slovencev."
17,"V povsem novih pogojih bo treba najti številne nove modalitete, da bi se vsaj del tega ohranil."
15,"Nimam nobenih pripomb na tiste, ki poudarjajo, da je to treba delati na uravnotežen način."
11,V vsakem konkretnem segmentu in globalu je treba uveljaviti uravnoteženost odnosov.
19,"Inherentno gospodarjenje gospodarske aktivnosti je, da vsakdo skuša pri poslu zaslužiti, da vsako skuša pri poslu priti čimbolje skozi."
11,"To poskušajo naši gospodarski subjekti, to poskušajo gospodarski subjekti na Hrvaškem."
16,"Sebičnost očitati v gospodarskih odnosih je kontradikcija in adjekto, ker je v gospodarskem poslu vsak sebičen."
30,"Z veliko dozo strpnosti, z veliko dozo razumevanja, ne samo lastnega položaja, ampak tudi položaja sogovornikov, ki je izjemno težak, bi morali poskušati graditi dolgoročno osnovo za dobre gospodarske odnose."
20,"To vam govorim jaz, ki imam na lastnem področju s sogovorniki iz Hrvaške zelo pestre in tudi mnoge negativne izkušnje."
54,"Kljub tem negativnim izkušnjam sem prepričan, da moramo, recimo, na področju civilnega letalskega prometa z veliko dozo strpnosti se boriti za to, da bi ponovno, če ne v krajšem, pa vsaj v srednjeročnem obdobju vzpostavili odnose s Hrvaško, kot smo jih imeli nekdaj, ko je bila Adria dominantni prevoznik tujih turistov na hrvaško morje."
6,V mednarodnem pravu imate dva inštrumenta.
14,"Eno je instrument reciprocitete, kjer s partnerjem delaš enako dobro kot on s teboj."
19,"Drug, mnogo bolj grob instrument je instrument retorzije, kjer delaš s partnerjem enako slabo, kot on dela s teboj."
15,"Instrumenta retorzije se redko kdo, vsaj v neposrednih odnosih poslužuje, ker je to stopnišče navzdol."
7,"Stopnišče, ki lahko ustvari samo najslabše odnose."
43,"In če bomo poskušali na tistih mnogih elementih medsebojnih odnosov, ki so v tem trenutku zakomplicirani, ki so taki, da se da imeti zelo tehtne, zelo upravičene pripombe na obnašanje hrvaških partnerjev in sogovornikov, graditi bodoče odnose, zelo hitro lahko pridemo do prepira."
10,"Ni res samo to, da sta za sodelovanje potrebna dva."
6,Tudi za prepir sta potrebna dva.
34,"Če izhajamo iz tega spoznanja in če se, recimo, v načelu, v orientaciji zmaknemo, kot tisti partner, ki je zainteresiran za prepir, potem lahko mnogo dobrega naredimo, ne samo Hrvaški, ampak tudi nam samim."
43,"Zato predlagam, da ta zakon podpremo in da ob zakonu povemo Vladi, vsem organom naše družbe, da pričakujemo od njih znatno aktivnejši pristop k Hrvaški, seveda ob polnem zavedanju tega, da moramo v vsakem segmentu uveljavljati tudi svoje nacionalne in povsem konkretne interese."
1,Hvala.
4,"Gospod Golija, je šel."
2,Gospod Pregelj.
1,Spoštovani!
16,"Pridružujem se vsem tistim, ki menijo, da je potrebno ta sporazum ratificirati, se pravi, ga sprejeti."
15,Na Komisiji za mednarodne odnose smo o tem prelili veliko besed in še česa drugega.
26,"Bi pa pri tem vprašal oziroma prosil, zakaj nismo dobili danes na mizo primernega poročila o tem, zakaj se je ta zadeva ustavila v hrvaškem Saboru."
16,"Nekaj imamo informacij iz dnevnega tiska, tudi na televiziji smo videli, kako so nastopali poslanci Sabora."
11,"Delno so nam tudi razumljivi razlogi, zakaj so oni to odložili."
27,"Opazil sem tudi, da so bili nekateri razlogi podobni tisti situaciji, ki smo jo imeli mi na Komisiji za mednarodne odnose, namreč procedura je bila zelo podobna."
22,"Dobili smo na mizo in naenkrat se je bilo treba odločiti, kaj to je, brez kakšnih spremnih dokumentov, brez spremnih analiz itd."
7,To je že navada v našem direndaju.
6,Tudi celotna procedura ni bila koordinirana.
17,"To smo že včeraj ugotavljali pri razpravi o zunanjih odnosih, da je problem zunanjepolitična koordinacija znotraj vlade."
7,"Ni jasno, kdo naj bi kaj opravljal."
4,Cel kup problemov nastane.
28,"Sosednja država nima bistveno drugačnega sistema, tako da se je tukaj pojavilo kup problemov, ki bi bili lahko rešljivi, če bi bila procedura speljana tako, kot je treba."
12,"Menim, da je ta sporazum okvirni akt, osnovna podlaga za ostale sporazume."
26,"Soglašam s takim načinom; tudi omogoča regulacijo teh problemov, katere nekateri upravičeno izpostavljajo kot so uravnoteževanje plačilnega prometa, problem izmenjave na podlagi blagovnih listin in podobno."
26,"Tu v 3. členu je lepo napisano, v zadnjem odstavku, da se z aneksom določi te proizvode, za katere ne veljajo posamične olajšave iz 3. člena."
8,"Se pravi, katere se izvzame iz teh olajšav."
14,"Problem je v tem, kako se bo to delalo, kdaj se bo to delalo."
24,"Verjetno bi kazalo, da na zboru sprejmemo sklep, da nas Vlada o vseh teh dodatnih pogovorih, vsekakor pa tudi o vseh aneksih, sproti obvešča."
10,"Da preden pride do podpisa, da lahko damo svoje mnenje."
3,Tu je problem.
29,"Ti dve vladi sta se med seboj dogovarjali, stvar parafirali, potem so se pa spomnili naših skupščinskih komisij in prišli na komisije, ko je bila stvar že ad acta."
4,Tako se ne dela.
17,"Treba je prej priti z določenimi analizami, z določenimi željami in jih v ustreznih delovnih telesih predstaviti."
14,"Tudi ne soglašam, da bi eminentno gospodarske zadeve obravnavala zgolj Komisija za mednarodne odnose."
26,"Mislim, da naj bi komisije, ki so zadolžene za gospodarstvo, to obravnavale in dale potem Komisiji za mednarodne odnose, da to prediskutira s stališča svoje pristojnosti."
13,"To se pravi, usklajenost teh aktov z zakonom o zunanjepolitičnem delovanju in podobno."
30,"Mislim, da stvar ni tako tragična kot kaže na prvi pogled, kajti v resnici so pri teh sporazumih pomembne konkretne izpeljave v teh podzakonskih aktih oziroma v posamičnih specialnih sporazumih."
22,Vsekakor bo treba še kaj narediti pri tem plačilnem sporazumu in biti tudi malo bolj hiter pri izdelavi sporazuma o maloobmejnem prometu.
12,"Ta je ključnega pomena za življenje ljudi, ki živijo ob tej meji."
25,"Tu izvira ves spekter grehov, ki jih nekateri danes tako fatalno predstavljajo, da me že nekam prijemlje in prosim, bodimo bolj konkretni v teh zadevah."
38,"Zahtevamo točno določeno od vlade, naj nam predstavi komisije, ki to delajo, naj se dokumenti dajo pravočasno na mizo in potem bomo lahko svojo stvar povedali, ne pa samo odpirali svoje čustvene rane in efekta ne bo nobenega."
17,"Še majhno repliko na moje predgovornike bi si privoščil, ki govorijo, da v Istri ni bilo mej."
10,"V Istri so bile meje vso zgodovino, kolikor si hotel."
18,Stalno so bile meje in so se premikale gor in dol in zato je Istra tako mešano področje.
10,Zato na tem ozemlju živi toliko različnih kultur in narodov.
14,"Zato je tako, ker so bili stalno vplivi in meje so bile med njimi."
20,"Vojno krajino imamo v Istri, kaj pa je Rižanska dolina kot vojna krajina. 200 let je ta vojna krajina obstajala."
3,Zgodovinsko je dokazano.
4,"Ne govoriti, da ne."
24,"Če je stvar problematična, naredimo posebno sejo za te namene in si razjasnimo, kakšna je istrska zgodovina, ne da jo vsak po svoje interpretira."
8,"Nihče ne pravi, da je taka meja dobra."
30,"Vsi dobro vemo, kako je nastala meja na Debelem rtiču oziroma na minskih hribih in kaj to pomeni za naše razmere in kako smo to mejo z veliko težavo premagali."
9,Najtežje smo jo premagali in nismo še do konca ...
15,"... meje in smo vsi s to mejo rasli in dobro vemo, kaj je ta meja."
12,"Nihče ne želi ustvarjati nove meje na tej podlagi, s tem soglašam."
9,"Prosim, samo ne stvari delati bolj fatalne kot so."
8,"Vi vidite črno tam, kjer je mogoče sivo."
18,"Prosim, da se tu operira s pravilnimi dejstvi, ne pa z neko retoriko in s tem nabira točke."
15,"Še enkrat predlagam, da se ta sporazum sprejme v taki obliki, kot je tukaj predstavljen."
47,"Predlagam pa, da zbor sprejme sklep, s katerim obvezuje Vlado, da ta zbor obvešča pravočasno, to je pred podpisom dokumentov o svojih namerah, o vsebini teh dodatnih sporazumov, sploh pa, če se pojavijo ti aneksi, kot jih določa 3. člen, da smo tudi primerno o tem obveščeni."
1,Hvala.
1,: Hvala.
5,"Prosim, če predlog sklepa napišete."
6,Gospod Battelli je prosil za repliko.
55,"Ponavljam, da razen v primerih, ki sem jih prej naštel, kar zadeva Istro, seveda ona ni bila nikoli administrativno ločena po osi sever - jug, to je dejstvo, zgodovinsko, kar pa zadeva infatiziranje določenih stvari, mislim, da se ne odmikam preveč od predmeta razprave, se pravi sprejema tega sporazuma, kar zadeva to plat, pa samo tole."
19,Tukaj imamo žive primere - ribištvo v treh obalnih občinah pač ne bo nikoli več tisto kar je vseskozi bilo.
3,To je dejstvo.
14,"To pomeni, da se gospodarska struktura in določena identiteta teritorije fatalno spreminja z mejo."
33,"Isto velja za tiste gospodarske panoge in človeške dejavnike v njih, ki imajo v tem trenutku in bodo verjetno še imeli, če ne bomo pametni, težave, se pravi, bo prišlo do spremembe tega."
41,"Določeni ljudje bodo šli stran, bodo delali druge stvari, se bo že spet podoba teritorije spremenila, kar se je sicer zmeraj dogajalo v zgodovini, ampak, zakaj bi mi morali take stvari pospeševati po neki logiki,ki nima več nobene prave podlage."
16,"Se pravi, te spremembe lahko, kako bi rekel - pojmujemo in toleriramo takrat, ko rastejo iz sebe."
22,"Na ta način se spreminja vse, tako kot teče življenje, tu pa gre za nasilne posege, za nasilne spremembe, za prisiljene spremembe."
11,"To je tisto, čemur bi se lahko v tem trenutku izognili."
25,"Kar smo meja podedovali, sedaj se zavzemamo, da vse prerogative, pozitivne, ki so izhajale iz reševanja problema meja, da jih obdržimo in to znamo delati."
41,"S Hrvaško delamo mejo popolnoma na novo in nima nobenega smisla, da to mejo postavimo na nižjo raven oziroma, da sploh začnemo delati na nižji in primitivnejši ravni kakor sami zahtevamo, da na določeni ravni ostajajo meje, ki smo jih podedovali."
2,Hvala lepa.
13,"Mislim, da tega ni nihče zahteval,da bi na ta način kdo postavljal."
10,Prosila sta za repliko gospod Potočnik in gospod Kolešnik potem.
30,"Ob osamosvojitvi je gospod predsednik Kučan rekel - nikoli več ne bo tako, kot je bilo - pa pustimo sedaj to, res ne bo nikoli več tako, jaz tudi živim ob meji."
62,"Naša občina ima 56 kilometrov meje s Hrvaško, pa sem že povedal, da je 20 mostov in brvi čez Sotlo, so posamezni problemi, ki jih bo treba reševati,zato apeliram, da nehamo sedaj tukaj, ne vem koliko več razpravljati pa, da sprejmemo ta sporazum ki mislim, da je le osnova tudi za nadaljnje sporazumevanje, ki ga bo veliko potrebno ob tej meji."
26,"Nekatere stvari se pač rešujejo na lokalnem nivoju tako ali drugače, vendar mislim, da to ni rešitev, da moramo globalno rešitev za to obmejno problematiko najti."
59,"Ob tem bi pa rekel samo to, da je dejansko treba vedno gledati na koristi enih in drugih - mi na naše, oni na njihove - in da v teh raznih razgovorih ne smemo biti preveč popustljivi, ker vem, da imamo tu, na našem območju meje dostikrat, imamo z one strani več težav, kot pa oni z mejo z naše strani."
1,Hvala.
3,"Prosim, gospod Kolešnik."
20,"Že predsedujoči je pač opozoril gospoda Battellija glede na to, kako je on postavil izhodišče za postavljanje meje s Hrvaško."
63,"Tudi jaz moram reči, da to izhodišče ni enako, kot je bilo pri postavljanju meje med Italijo in Slovenijo, Avstrijo in Slovenijo, Madžarsko in Slovenijo - to je povsem drugo izhodišče in ta mehka oziroma ta meja, ki jo imamo za trdo, je v bistvu v izhodišču mehka - že tako postavljena, da ne govorimo o tistem, ker gospod Battelli se rad na zgodovino sklicuje."
52,"Če bi resnično si sedaj iz nekega drugega zornega kota, ne s kota gospoda Battellija, pogledali to mejo, bi šele videli, kakšna meja je bila ta med Italijo in Slovenijo oziroma takrat Jugoslavijo, da je bila bolj podobna med Kitajsko in Rusijo ali Mongolijo, kot je sedaj ta med Slovenijo in Hrvaško."
12,Torej to je sploh neprimerljivo in nikar se ne sklicujte na to.
19,"Drugo, kar je pa tukaj zelo pomembno, da ne bodo samo ti ki so v globalu govorili o ribištvu."
18,Včeraj smo poslušali gospoda Osterca - ni problem ribištva v Sloveniji nastal zaradi postavitve meje med Slovenijo in Hrvaško.
6,Ta problem je že od prej.
39,"Se kar dobro vprašajmo in poglejmo - oni so imeli zakon o ribištvu, mi smo imeli svoj zakon o ribištvu in problemi so bili vseskozi, kolikor se jaz spomnim iz časopisov in drugih možnih materialov, ki so mi bili dostopni."
15,"Vedno so imeli slovenski ribiči v hrvaških vodah, ali takratnih jugoslovanskih, ali hrvaških vodah probleme."
26,"In včeraj je povedal gospod Osterc, kje so problemi, da praktično ribe ni, ne pa zato, ker je meja nastala, ampak iz drugih razlogov - ribe ni."
34,"Se pravi, da tudi, ko bomo sporazum sklenili, bo problem slovenskih ribičev, ampak problem slovenskih ribičev rešujmo tudi drugače, z modernizacijo ribištva in z iskanjem možnega ribolova tudi drugje, ne samo v hrvaških vodah."
35,"Problem je težak in ga je možno rešiti, če ga hočemo, če pa hočemo narediti problem, potem bomo naredili problem tudi med občinskimi mejami, pa bodo te občinske meje hujše kot pa je kitajsko-ruska meja."
2,Hvala lepa.
3,Gospod Juri. replika.
3,Jaz se opravičujem.
11,"Ne bi rad repliciral, ampak gospod Kolešnik nastopa z netočnimi podatki."
8,Problema očitno ne pozna dovolj ali se spreneveda.
10,"Dejstvo je, da so z neodvisnostjo naši ribiči postali tujci."
5,Imajo nov status - status tujcev.
74,"Res je tudi, da zmanjkuje fond bele ribe in na podlagi tega, zaradi tega problema, je tudi hrvaška Vlada preprečila celo hrvaškim ribičem ulov belih rib, ampak, v kolikor bi prišlo do izboljšanja situacije fonda, prvi, ki bodo imeli dostop do tega fonda in torej bi lahko rešili svoj problem, bodo državljani Hrvaške, vsekakor pa ne tujci - tujci bodo tujci in konec in za tujce je treba sklepati sporazume in se dogovoriti za koncesije."
18,"V tem pa je dejansko inferiorni status naših ribičev, in to je neposredna posledica novega statusa teh držav."
8,"To vedo očitno vsi, samo gospod Kolešnik ne."
1,Hvala.
2,Gospod Pregelj.
8,Pri teh ribičih mi dovolite še eno pojasnilo.
4,To je stara problematika.
80,"Večina problematičnega ribolova v tržaškem zalivu in v severnem Jadranu se tiče ulova bele ribe, in ne samo bele ribe, tudi mehkužcev in rakov in školjk in tudi kot tehnologija, zato je prišlo do izgona in do uničevanja morskega dna zaradi tehnologije lova, ki je zelo grob, verjetno poznate lov s temi romponi ali grabljami, ki v bistvu deluje na sistemu, da se celotni podvodni ambient v resnici uniči in tukaj verjetno ti ribiči niso ravno zaželeni v tem smislu."
13,Verjetno je prava usmeritev marikultura in v to je treba te ribiče usmeriti.
15,"Zato pa sem predlagal pri sprejemanju proračuna povišanje sredstev, ki so namenjena za te dejavnosti."
5,Žal nisem uspel z amandmajem.
23,"Tukaj, prosim, je treba ločiti kaj je sedaj tako ribištvo, kot so bili ti ribiči vajeni in kaj je pravo delo z morjem."
11,Tukaj ne vidim zadeve tako črno - za okolje bo to boljše.
3,"Gospod Nemanič, prosim."
4,Spoštovane poslanke in poslanci!
33,"Državna meja je nujno posegla v življenje in gospodarstvo obmejnih krajev in vsekakor se strinjam, da je treba te odnose nekako formalizirati, da je potrebno ratificirati ta gospodarski sporazum med Slovenijo in Hrvaško."
37,"Toda, v tem sporazumu ni bilo možno zajeti vseh gospodarskih aktivnosti, ki so življenjskega pomena, predvsem za obmejne kraje in je nujno, da Vlada čimprej začne z izdelavo posameznih podsporazumov, s katerimi bi reševala posamezne gospodarske aktivnosti."
73,"Naj spomnim na Kolpo, na turistično dejavnost Kolpe, ki je vsekakor prizadela obe državi, in da je potrebno sprejeti sporazum, ki bi omogočal obkolpsko sodelovanje obeh držav in da bi bilo možno skupno prostorsko planiranje, da se ne bi zavrla ta turistična dejavnost, ki je že ob Kolpi bila živahna in pa vsekakor vse možnosti obkolpske, turistične, niso bile do sedaj izkoriščene, tako da imamo na obeh straneh še velike načrte s Kolpo."
9,"Kljub vsemu, če dovolite, bi še jaz nekaj vprašal."
48,"Jaz se strinjam s tistimi, ki pravijo, da se seveda meddržavni sporazumi ne sklepajo zaradi altruizma do drugih držav, niti ne zaradi kakih posebnih razlogov, ampak v glavnem zato, da se interesi lastnih državljanov in seveda tudi gospodarskih subjektov zaščitijo, da se jih skuša uveljavljati in tako naprej."
3,Zato imam vprašanje.
41,"Iz 12. člena, se bom vseeno na ta člen obrnil, ni jasno, da se predvideva še kakšen sporazum v zvezi s temi problemi, ker pri vseh drugih členih piše, da se bo še nadalje urejalo z drugim sporazumom, bi vendarle vprašal."
71,"Ker vemo, da imamo nekatere slabe izkušnje že iz preteklosti, ko smo bili še v isti državi, tako tisti, ki so individualni, se pravi fizične osebe, ki so lastniki kakšnih nepremičnin kot tudi tisti, ki jih je omenjal gospod Kuharič, recimo, podjetja, ki imajo kakšno lastnino na območju sedaj druge države, sprašujem, kako Vlada tolmači to formulacijo pravna varnost, da se garantira in kolikšen je obseg te formulacije, da tako rečem."
48,"Ali to pomeni samo nedotakljivost lastnine ali pomeni to, da se ne more nacionalizirati ta lastnina ali to pomeni, da je ta lastnik tudi sicer enakopraven, da ne more biti drugače obdavčen, da ne more biti diskvalificiran, recimo, pri komunalnih zadevah, pri tem, kako se dodeljujejo gradbena dovoljenja?"
30,"Mi vemo, da smo imeli v preteklosti celo vrsto primerov, da ljudje na istih kompleksih, ker pač niso bili iz tistega okolja, niso dobili gradbenih dovoljenj, drugi so pa dobili."
43,"Zanima me, ali je ob tem, ko se je ta sporazum sklepal, bil govor tudi o teh stvareh in kaj se predvideva, kako se predvideva reševanje tega, ali se predvideva še kakšen sporazum na to temo ali ne, ker nam bo lažje odločati."
28,"Sicer sem za to, da mi danes podpremo ta zakon o ratifikaciji, vendarle je treba misliti tudi na tistih nekaj tisoč Slovencev, ki imajo premoženje v sosednji državi."
1,Hvala.
9,Glede na dolgo diskusijo bom poskusil biti zelo kratek.
4,Glede lastnine - zadnje vprašanje.
18,Dve uri in pol smo se pogovarjali v zvezi s tem vprašanjem lastnine na Otočcu pred dobrim mesecem.
18,"Hrvati ne zanikajo pravic Slovenije do privatne lastnine, tam je bil problem, ki se je izpostavljal, družbene lastnine."
33,"Namreč, v Bruslju se je začelo diskutirati o delitvi premoženja, državnega premoženja in Srbi so zahtevali oziroma izpostavili, da se mora družbena lastnina pretvoriti v državno in ta pride vsa v delitveni koš."
55,"To smo jim lepo dopovedali, da v kolikor se ne bodo obnašali evropsko, da naj potem pač ne računajo, da bodo lahko šli v Evropo in s tem smo, moram reči, ta problem lastnine odrezali in priznali so, da se bodo kot Vlada ravnali po principu, da ima družbena lastnina enak tretman kot privatna lastnina."
3,To so zagotovili.
16,"Moram reči, dodatnega sporazuma v zvezi s tem ni bilo, mislim, da tudi trenutno ni treba."
11,Jaz bi vam želel v zvezi s tem še nekaj povedati.
11,"Problemi, ki se postavljajo, vsi problemi ne bi bili nikoli rešeni."
14,"Potem ne bomo imeli nikoli sporazuma, če bomo hoteli vse probleme imeti rešene vnaprej."
13,"Hrvatje so nam zamerili tudi to, da smo predolgo cincali s tem sporazumom."
31,"Mi smo hoteli več konkretnih stvari že takrat izpostaviti oziroma bolj rešiti, vendar stvari niso bile zrele za detajlnejše razreševanje - govorim to v začetku februarja, ko se je ta sporazum pripravljal."
8,"Potem glede aneksov, kar je gospod Pregelj izpostavil."
27,"Ti aneksi se lahko sestavijo samo z obojestranskim dogovorom, ne more se blagovna lista samo enostransko postavljati, kar so do sedaj delali oziroma je še sedaj primer."
14,"Vendar, ker še ni ratificiran, ampak to samo za del živilskih proizvodov, nič več."
13,"Logično je, da bo parlament tudi po podsporazumih obveščen in sprejemamo to obvezo."
14,"Problem presežka je velik problem, to se tudi ne bo dalo tako hitro rešiti."
44,"To so objektivni problemi, ki tarejo Hrvate, zato mi apeliramo na zbornico in na vse subjekte, da naj se vendarle čim bolje povezujejo, oziroma delamo na principu barter poslov; to je najbolj sigurno, da bo tudi blago plačano, da se ne bi deficit poviševal."
3,Potem glede ambasadorja.
36,"To je objektiven problem, jaz bi samo to komentiral, da je gospod Žlebnik, kot odpravnik poslov, zelo aktiven in da se to v praktičnem smislu verjetno toliko ne pozna, kot pa, če ne bi bilo nobenega."
23,"Vlada se pripravlja sedaj, ob ratifikaciji, da tudi imenuje stalno mešano komisijo, v kateri naj bi bili najbolj zainteresirani, oziroma najbolj kompetentni resorji."
40,"Predvideno je, da bi jo vodil podpredsednik, v njej pa bi bili tudi predstavnik Ministrstva za trgovino, za zunanje zadeve in finance in še potem kot peti član pa tisto ministrstvo, za katerega problematika se bo na konkretni seji obravnavala."
13,Izpostavljeno je bilo tudi vprašanje kompetentnosti oziroma kompetentnosti ministrstva za reševanje tega sporazuma.
27,"Seveda, logično je, da je Ministrstvo za trgovino bolj primerno kot zunanje ministrstvo in ga zato tudi jaz predstavljam tukaj oziroma sem bil določen s strani Vlade."
37,"Potem, še toliko bi apeliral na vse poslance, s tem ko bo sporazum sprejet, nam daste možnost, da te podsporazume dejansko začnemo, tudi ne samo oblikovati - ker jih že oblikujemo - pač pa, da jih začnemo tudi podpisovati."
16,"S tem bomo pokazali, da imamo mi iniciativo in to iniciativo pričakuje od nas tudi Evropa."
2,Hvala lepa.
5,S tem je razprava zaključena.
4,Sedaj bi morali glasovati.
4,"Prosim, da ugotovimo navzočnost."
4,Imamo amandma k zakonu.
5,"K zakonu, ne k sporazumu."
9,"Zakon in dva dodatna sklepa, predloga dveh dodatnih sklepov."
18,"Sprašujem predstavnike klubov, ali lahko sedaj takoj zagotovijo sklepčnost ali da damo sedaj pavzo, pa po pavzi poskušamo."
13,"Bilo bi zelo koristno, kot smo slišali, če bi danes glasovali o tem."
7,Ali je še kdo kje v bližini?
12,"Predlagam, da počakamo toliko, če bo gospa Lokarjeva pripeljala še kaj poslancev."
12,"Bomo naslednjič sklicali korespondenčno sejo, pa bo vsak v svojem klubu poslušal."
9,"Predlagam, da počakamo, če bo gospa Lokarjeva koga pripeljala."
5,"Ponovno predlagam, da preverimo navzočnost."
6,Gospod minister je zagotovil še dva.
11,"Sedaj pa res potrebujemo še dva, če sta pri volji seveda."
5,Mogoče morata še desert pojesti.
18,"Sedaj nas je 41 poslancev, prosim če to potrdite, da ne bo dvomov - 41 nas bi moralo biti."
6,"Vse poslance prosim, da potrdite navzočnost."
35,"Najprej glasujemo o amandmaju, ki ga predlaga Komisija za mednarodne odnose, in sicer amandma k 4. členu navedenega predloga zakona, ki pravi, da se besedilo ""z dne objave"" nadomesti z besedilom ""naslednji dan po objavi""."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
6,"Ugotavljam, da je ta amandma sprejet."
4,Sedaj glasujemo o zakonu.
13,"Glasovali bomo o zakonu v celoti, vključno z amandmajem, ki smo ga sprejeli."
9,"Kdor je za zakon o ratifikaciji, naj, prosim, glasuje!"
3,Je kdo proti?
4,Se je kdo vzdržal?
5,"Ugotavljam, da je zakon sprejet."
7,Sedaj imamo še dva predloga dodatnih sklepov.
40,"Prvi dodatni sklep predlaga gospod Pregelj Žarko in pravi: ""Družbenopolitični zbor obvezuje Vlado Republike Slovenije, da redno in pravočasno obvešča Skupščino Republike Slovenije o pogajanjih in namerah za sklenitev posebnih sporazumov z Republiko Hrvaško še preden pride do podpisov le-teh."
18,"Še posebej to velja za anekse, ki bodo sestavni del tega sporazuma, kot jih opredeljuje 3. člen sporazuma."""
9,"Prosim, gospod Smole želi razpravljati o predlogu dodatnega sklepa."
7,"Prosim, da se ne razhajate med tem."
49,": Za ta predlog ne bom glasoval, jaz sicer nisem znan po tem, da bi kaj veliko hvalil Peterletovo Vlado, moram pa reči, da kar se obveščanja o pogovorih s Hrvaško tiče, je pa ta Vlada redno obveščala Komisijo za mednarodne odnose, tako da jaz ne vem kakšnega posebnega problema."
20,"Samo po sebi je razumljivo, da Vlada te stvari mora delati, ne vidim pa razloga, da bi poseben sklep sprejemali."
6,Gospod Pregelj vztraja pri svojem predlogu?
5,Zbor govori o obveščanju zbora.
9,"Gospod Battelli bo še pojasnil glas, prosim, da počakamo."
4,Sporazumi so plod pogajanj.
7,Pogajanja se delajo pač na določen način.
10,"Ne more se javno povedati tisto, kar so argumenti pogajanja."
6,"Mislim, taki sklepi so zelo čudni."
53,"Obstaja po zakonu določen postopek za način, kako, kdo vodi pogajanja - stvar je potem političnega dogovora na pravem mestu, kako se bodo vodila pogajanja in obstajajo vsi mehanizmi, kako bi rekel, zakonsko določeni in poslovniško določene kontrole nad tem, obstaja moment verifikacije v telesih Skupščine in ostaja potem še moment ratifikacije v zborih."
23,"Tak sklep - po mojem mnenju - bi bil zelo čuden in v bistvu nesmiseln, bi onemogočal, dejansko onemogočal pametno reševanje meddržavnih zadev in odnosov."
11,"Hvala, gospod Pregelj bo povedal, kako bo glasoval o svojem predlogu."
12,"Seveda bom glasoval za moj predlog, če ne ga ne bi predlagal."
31,"Gre za to, da so pomanjkljivosti pri tem obveščanju in jaz mislim, da je današnja razprava tudi pokazala, da ne samo delovna telesa, tudi ostali poslanci naj bi bili pravočasno obveščeni."
30,"Tukaj mislim, da ni v diskusiji, kakšna naj bi bila širina o tem, temveč zgolj obvestilo vsaj, da se ta in ta sporazum pripravlja, pa mogoče nekaj osnovnih postavk tega."
6,"Mislim, da to ne more škoditi."
7,Gospa Mihaela Logar bo pojasnila svoj glas.
36,"Jaz bom glasovala proti takemu sklepu, ker pred podpisom sporazuma Vlade Skupščina ne more glasovati o tem, ali Vlada to podpiše ali ne, ker s tem mi prevzemamo tudi odgovornost za vse, kar potem Vlada naredi."
4,Koga bomo potem kritizirali?
7,"Mislim, da imamo tukaj vsak svoje delo."
1,Hvala.
13,"Sedaj nas je 42, ker se je vrnil gospod Žagar - to je kvorum."
9,"Kdor je za predlog gospoda Preglja, naj, prosim, glasuje!"
3,Je kdo proti?
4,Se je kdo vzdržal?
8,"Ugotavljam, da predlog gospoda Preglja ni bil sprejet."
11,Sedaj bomo glasovali še o predlogu gospoda Žagarja za dodatni sklep.
38,"Gospod Žagar pravi: ""Družbenopolitični zbor nalaga Vladi Republike Slovenije, da posebej pozorno prouči problem trgovinskega presežka s Hrvaško in predlaga ustrezne rešitve, ki bi lahko zagotovile, da bi se presežek v prihodnje zmanjševal."" Še zmeraj nas je 42."
9,"Kdor je za predlog gospoda Žagarja, naj, prosim, glasuje!"
3,Je kdo proti?
4,Se je kdo vzdržal?
8,"Ugotavljam, da je ta predlog dodatnega sklepa sprejet."
10,"Sedaj predlagam, ker vidim, da gospod Kocijančič že odhaja, pavzo."
12,"Natanko ob 13,45 uri bom čakal tukaj, če boste pripravljeni na nadaljevanje."
22,"Poslanci in poslanke, predlagam, da 5 minut po tistem roku, s katerim sem vam zagrozil, da vas bom čakal, prvič preverimo sklepčnost."
7,"Vse navzoče prosim, da potrdite svojo navzočnost."
2,Smo vsi?
6,Še gospa Pretnar bo potrdila navzočnost.
13,"Predlagam, da čez 5 minut še enkrat preverimo navzočnost, natanko čez 5 minut."
5,"Predlagam, da ponovno preverimo navzočnost."
7,"Vse navzoče prosim, da potrdijo svojo navzočnost."
11,"Če bomo s tem tempom nadaljevali, bomo okoli 4.00 ure sklepčni."
21,"Zato predlagam, da čez 5 minut še enkrat preverimo prisotnost in če čez 5 minut ne bomo sklepčni, se bomo razšli."
10,"Drage poslanke in poslanci, predlagam, da še tretjič preverimo navzočnost."
8,"Vse navzoče poslance prosim, da potrdite svojo navzočnost."
2,Smo vsi?
14,"Glede na to, da je bil to tretji neuspešni poskus, predlagam, da prekinemo sejo."
10,"Predvidevam, da bomo sejo nadaljevali v terminu 22., 23. april."
13,"Če bi se pa slučajno kaj čudežnega zgodilo, bomo pa o tem obvestili."
4,Nikoli se ne ve.
