11,"Kot ste videli, je prišlo do spremembe, da nadaljujemo zdajle sejo."
37,"Večina je slišala obvestilo, da se je Ustavna komisija odločila, da nadaljuje svoje delo do takrat, ko bo uskladila gradivo za osnutek zakona o plebiscitu in bi šli na skupno sejo takrat, ko bo do tega prišlo."
6,Zato zdaj nadaljujemo na ločenih sejah.
9,Za nadaljevanje današnje seje se je opravičil Ludvik Kotnik.
11,"Nimam še ta trenutek števila prisotnih delegatov, toliko bi še počakali."
37,"Predlagam, da kar zadeva način dela, da se lotimo po vrsti točke dnevnega reda, to se pravi prve od tistih, ki še ni bila obravnavana, to je 2. točka in da bi pač s tem sklepom začeli."
9,"Pravkar sem zvedel, da je prisotnih, odsotnih 15 delegatov."
27,"Če to odštejemo, da se ne bom spet zmotil, torej nas je 65 prisotnih, kar pomeni, da je zbor sklepčen in lahko pravno veljavno razpravlja in sklepa."
31,"Včeraj smo opravili obravnavo in zaključili 1. točko, 5., 6., 8., 9., 10., 11., 12. in 13. točko ter tudi 26. točko po predlogu dnevnega reda, ki ste ga včeraj prejeli."
75,"V zvezi s tem predlogom dnevnega reda naj opozorim na to - velja predvsem za tiste, ki vas morda včeraj ni bilo, da točke 14., 25. in 28. zbor ni vključil na dnevni red; v dnevni red pa je vključil dve dodatni točki, in sicer predlog zakona o spremembah in dopolnitvah zakona o funkcionarjih v državnih organih in pa predlog zakona o začasni ureditvi ugovora vesti v vojaški službi, ki ste ju včeraj prejeli na klop."
20,"Predlagam, da oba akta uvrstimo na dnevni red pred točko pobude, predlogi in vprašanja delegatov, česar včeraj nismo natančno določili."
6,Ali se zbor strinja s tem?
14,"Gre namreč za to, da čakamo pri obeh aktih še na vsa potrebna mnenja."
4,Ali kdo nasprotuje temu?
10,"Če ne, potem ugotavljam, da se s tem zbor strinja."
11,2. TOČKA DNEVNEGA REDA - PREDLOG ZA IZDAJO ZAKONA O PRIVATIZACIJI PODJETIJ.
23,"Ker so akti, ki jih bomo obravnavali pri tej ter pri 3. in 4. točki dnevnega reda medsebojno vsebinsko povezani, predlagam zboru, da"
9,"ZDRUŽI OBRAVNAVO 2., 3. in 4. TOČKE DNEVNEGA REDA."
5,Ali zbor s tem soglaša?
11,"Torej nasprotovanja ne vidim, kljub temu dajem predlog še na glasovanje."
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zbor soglasno sprejel ta predlog."
5,Tako torej prehajamo na obravnavo
28,"PREDLOGA ZA IZDAJO ZAKONA O PRIVATIZACIJI PODJETIJ, PREDLOGA ZA IZDAJO ZAKONA O AGENCIJI REPUBLIKE SLOVENIJE ZA PRIVATIZACIJO IN PREDLOGA ZA IZDAJO ZAKONA O SKLADU REPUBLIKE SLOVENIJE ZA RAZVOJ."
25,"Naj vas spomnim, da je zbor včeraj odločil, da bo vse tri akte obravnaval samo v prvi fazi, to je kot predloge za izdajo zakonov."
6,Predlagatelj teh aktov je Izvršni svet.
13,Uvodno besedo podpredsednika Izvršnega sveta dr. Mencingerja smo včeraj poslušali na skupnem zasedanju.
8,Predloženi akti so objavljeni v Poročevalcu št. 18.
12,"Prejeli ste tudi poročila pristojnih delovnih teles, ki so te akte obravnavala."
8,Želi morda kdo od poročevalcev delovnih teles besedo?
3,"Ugotavljam, da želi."
3,"Prosim, bomo počakali."
32,"Medtem bi vas obvestil, da naj bi usklajevalna komisija, ki ima na vesti, da tako rečem, še tiste odloke o zveznih aktih, naj bi se sestala ob 11 uri v sobi 84."
10,"Upam, da bodo do takrat vsi člani te skupine prisotni."
4,Besedo ima gospod Gros.
144,"Prebral bom samo sklep Komisije za spremljanje preobrazbe družbene lastnine in ostalih dveh komisij: ""Komisija Skupščine Republike Slovenije za spremljanje preobrazbe družbene in zadružne lastnine, Komisija Skupščine Republike Slovenije za denacionalizacijo in Komisija Skupščine Republike Slovenije za celovito proučitev okoliščin, posledic in pojavov oškodovanja družbenega premoženja ne podpirajo predloga za izdajo zakona o privatizaciji podjetij z osnutkom zakona, ne podpirajo predloga za izdajo zakona o Agenciji Republike Slovenije za privatizacijo z osnutkom zakona in ne podpirajo predloga za izdajo zakona o Skladu Republike Slovenije za razvoj z osnutkom zakona in zato predlagajo Zborom Skupščine Republike Slovenije, da navedenih predlogov za izdajo zakonov z osnutki ne sprejmejo ter da naložijo Izvršnemu svetu Skupščine Republike Slovenije, da v najkrajšem možnem času pripravi nove predloge zakonov z osnutki, ob upoštevanju mnenj in stališč iz razprave na sejah delovnih teles Skupščine Republike Slovenije in pisnih pripomb in mnenj."
15,Na tej skupni seji je bila precej dolga debata zlasti o zakonu o privatizaciji podjetij.
6,Nabralo se je preko 100 pripomb.
23,"Da bi podpiral ta zakon, je bil samo eden, pa še ta samo deloma, tako da so vse tri komisije sprejele tak sklep."
26,"Predvsem so nasprotovale temu, da bi se privatizacija opravila pred reprivatizacijo, nasprotovale so proti internim delnicam in pa drugim raznim pomanjkljivostim v zakonu, bolj formalne narave."
7,Več bom pa še potem v razpravi.
2,Hvala lepa.
2,Hvala lepa.
2,Pričenjam razpravo.
3,Kdo želi besedo?
6,Dr. Glavič se je prvi prijavil.
5,"Spoštovano predsedstvo, gospe in gospodje!"
16,"Zakoni, ki so pred nami, so brez dvoma težka naloga, ker ni ustreznih izkušenj v svetu."
42,"Težko je izbrati najboljšo metodo, ker si tudi teoretiki niso edini in zato je težko pričakovati od nas, da bomo dali prispevke, ki bi lahko ovrgli katerokoli od teoretičnih zamisli ali ovrgli predlog, ki ga je z velikim trudom pripravil izvršni svet."
28,"Vendarle mi dovolite nekaj misli in spodbud, ki bi jih zbor lahko obravnaval in morda tudi sprejel kot ideje, ki jih naj izvršni svet vgradi v osnutek zakona."
6,Zakon o privatizaciji ima dva namena.
15,"Prvič, ustvariti trg kapitala in drugič, pritegniti dodatni kapital za podjetja, ne pa za državo."
12,"Obnavljanje državne lastnine je najbolj nevarna past, ker ji sledi državni intervencionizem."
14,"Agencija v tem trenutku že zavira lastninjenje, čeprav še ni uradno začela z delom."
34,"Državna lastnina je prav gotovo bolj neučinkovita kot družbena, pelje v dezinvestiranje, v odliv kapitala gospodarstva, kjer ga tako že ni dovolj in seveda tudi ukinja že doseženo samostojnost podjetij in pozitivne dosežke samoupravljanja."
21,"Veseli me, da je gospod Mencinger včeraj izrecno zatrdil, da je razumeti ta zakon tako, da se to ne bo dogajalo."
25,"Osnutek zakona še razmišlja v kategorijah, ki so lahko blizu prerazporeditve, kar nas lahko pelje v podobne procese, kot smo jih imeli pri ustanavljanju TOZD-ov."
16,"Razmišljati bi morali v kategorijah kapitala in lastništva, prerazporediti je treba torej lastništvo in ne dohodek."
11,"Ne gre za pravično razdelitev, ampak za hitro organiziranje upravnih odborov."
21,Gospodarstveniki naj se ukvarjajo s problemi proizvodnje in prodaje in ne z lastninjenjem; takega dela nam svetovni trg ne bo priznal.
11,"Težave zato lahko hitro in učinkovito rešimo, če razdelimo družbeno premoženje."
21,"Na ta način bi se država učinkovito izognila pridihu lastništva, ki delavce uokvirja pri njihovih mezdnih in zaposlitvenih zahtevah do države."
6,Drugi problem je vprašanje upravičencev premoženja.
22,"Lastnina ne pripada samo zaposlenim, saj so jo ustvarjali tudi zaposleni v družbenih dejavnostih, v upravi, v infrastrukturi, bivši lastniki in podobno."
20,"Je posledica kapitala, ki izhaja iz nizkih plač, iz kreditov, reparacij in dotacij iz tujine, izhaja iz zemlje in podjetništva."
11,"Zato družbeni kapital ne pripada samo zaposlenim, temveč vsem državljanom Slovenije."
11,"Delnic, kot najbolj izrazite oblike kapitala, ne smemo zapreti v tovarne."
9,Svobodno gibanje kapitala je osnovni pogoj za tržno gospodarstvo.
8,Zato interno lastninjenje ne more biti prevladujoča oblika.
15,"Najbolje je, da lastnino ali vsaj njen del razdelimo med vse prebivalce kot nominalne delnice."
10,Tretji problem so delitveni ključi. 72% delavcev ni za delničarstvo.
24,"Če bi vsi zaposleni dajali mesečno po 15% svoje plače za delnice in bi zanje plačali samo 70% vrednosti, bi lastninjenje trajalo 40 let."
23,"V naslednjih letih čaka celotno prebivalstvo hud padec standarda, v zameno bi lahko vsi dobili premoženje, ki ga bodo lahko prodali ali oplemenitili."
18,Vrednotenje družbenih podjetij bi vzelo preveč časa in sredstev in še vedno ne bo dalo tržne vrednosti podjetja.
7,Tržna vrednost je vedno različna od nominalne.
9,Zato je najenostavneje razdeliti uradno revalorizirano knjigovodsko vrednost podjetja.
16,"Dejansko vrednost premoženja bo določil trg, ki ga bomo hitro vzpostavili le, če bomo premoženje razdelili."
33,"Če bi že vztrajali, da mora nekaj premoženja dobiti država, je najbolje, da ga tretjino podarimo zaposlenim, tretjino prebivalstvu preko bank in tretjino pokojninskim skladom, vendar sklad teh delnic ne bi smel prodati."
11,Država naj zbira dajatve in naj ne uničuje več podjetniškega kapitala.
10,"Drugi problem, kot sem že rekel, je zbiranje dodatnega kapitala."
20,"Z razdelitvijo premoženja med prebivalstvo namreč rešimo problem trga kapitala, ne dobimo pa svežega kapitala, ki je zaradi podkapitaliziranosti nujen."
30,"Vlada tu predlaga ukrep, ki bo morda dal rezultate in mu ne oporekam, seveda pa je večino dodatnega kapitala potrebno dobiti z razpisom dodatnih, novih delnic, torej z večanjem premoženja."
13,Državna podjetja bodo morala pri tem tekmovati s privatniki in neuspešna z uspešnejšimi.
23,Tuji kapital bo mogoče pridobiti samo s stabilizacijo podjetja in z ureditvijo političnih razmer v družbi in ne z njegovo prodajo pod ceno.
21,"Dodatne delnice bi morale biti na voljo za polno ceno; kdor hoče, tujec ali domačin, delavec ali državljan, naj jih kupi."
14,"Zakon zahteva ustrezne spremne dokumente, jih je potrebno prenesti iz Evropskega prostora. hvala lepa."
2,Hvala lepa.
6,Naslednji se je prijavil gospod Schwarzbartl.
4,Spoštovano predsedstvo in kolegi!
8,S tem sklopom zakonov mi rešujemo breme preteklosti.
6,Zato je to izredno težavno delo.
15,"V razvitih ekonomijah se je to dolgo časa kuhalo do tistega stanja, kakršnega danes imajo."
15,"Jaz se strinjam z gospodom Glavičem v številnih točkah, ki jih je on že navedel."
6,To so stališča Liberalno demokratske stranke.
14,"Strinjam se tudi s tem, kaj je vloga gospodarstvenikov in kakšna je vloga lastnikov."
22,"Gospod Mencinger nas je včeraj poučil o tej problematiki tudi (s stališča) o težavah s pravičnostjo, o težavah izvedljivosti in tako dalje."
37,"Vendar, vi ste dobili na klop tudi moje pisanje, ki je pravzaprav ne toliko pripomoček ali pomoč vladi pri kreiranju, nadaljnjem delu v zvezi s tem zakonom, ampak nekako revolt ali odziv na naše delo v skupščini."
25,"Z gradivom sem namreč prejel tudi fotokopijo sobotne priloge Dela, prispevek gospoda Pintarja, diplomiranega filozofa, ki na temo iz gospodarskega zakona o lastninjenju nekaj razglablja."
58,"Cenim vsa takšna volonterska prizadevanja, tudi sam se srečujem vedno s tem, in menim, da je prav to, da se tudi posamezniki pojavijo, da s svojim razmišljanjem bogatijo fond idej, lažje je zbirati potem med temi, vendar članki, objavljeni v Delu (kot sem za uvod povedal svoje mišljenje) zame niso skupščinsko gradivo in proti temu sem skušal protestirati."
33,"Imam namreč slabe izkušnje, negativne bi rekel, tako pri RTV-ju kot pri časopisih, zato tistega svojega razmišljanja ne nameravam posredovati Skupščini in nam poslancem preko časopisa, ampak bom to mnenje skušal sedaj prikazati."
6,Pa še nekaj mogoče pri tem.
12,"Tu ne gre za opozicijo nasploh ampak za posameznike, da se razumemo."
13,Ta svoj volonterski prispevek ali pa pripomoček v fondu idej bi takole opredelil:
9,"Prvič, menim, da mora zakon obravnavati vse oblike lastninjenja."
17,"To je izredno subtilno vprašanje, razumem, zelo težko bo to ustreči, vendar je možno razširiti njegovo delovanje."
8,"In pa posledice, ki bodo iz tega izhajale."
64,"Dalje menim, tako sem tudi napisal, če ste to prebrali, da mora biti predvsem s tem zakonom o lastninjenju zagotovljen interes: moj, skozi moj profit, če se bom vključil kot lastnik, moja varnost za to premoženje, ki se, če si ga bom tako ali drugače pridobil, za kar mi mora država dati neka jamstva, in pa seveda moje veselje ali motiv za to lastništvo."
27,"Nujno menim, da je prvotne lastnike potrebno že v tem zakonu ali pa hkrati s tem zakonom jasno opredeliti (ali njihove potomce oziroma pravne naslednike) tudi pravično."
8,"To je gospod Mencinger povedal, kaj je pravično."
24,"To ne gre dobesedno vzeti, ampak vendarle za neko primerno odškodnino v naravi, če je možno, ali kot delež, če to drugače ni možno."
31,"Pomembno se mi pa zdi, iz izkušenj, da se morajo take stvari sprejemati kot sistemski zakon v paketu še z drugimi podzakonskimi akti od davka, kreditno monetarne in tako dalje zadeve."
27,"Zato, ker v nasprotnem primeru kot človek iz proizvodnje ali človek iz gospodarstva izgubim možnost, da bi se jasno odločal, ker vedno še čakam na neke informacije."
11,In ta problem je lahko zame usoden in se napačno odločim.
15,"Ta navodila od finančne politike in tako dalje, delovanja borze morajo biti nekje hkrati zagotovljena."
9,"Dalje, menim, da s temi stvarmi ne smemo hiteti."
33,"Že ob neki priložnosti nas je predstavnik izvršnega sveta, mislim, da celo prav gospod Mencinger, opozoril na probleme lastninjenja v drugih državah, kjer so to izredno dolgo in z ogromnim aparatom ljudi izvajali."
6,"Mislim, da je šlo za Anglijo."
26,"In menim, da je te stvari tudi pri nas potrebno s primerno postopnostjo, predvsem pa z veliko mero svobode, svobodne izbira pri odločitvi za lastnino omogočiti."
9,"To pa menim, je možno narediti samo preko borze."
20,"Zame so ljudje, množica ljudi v tej državi ali množica ljudi kjerkoli, najboljši barometer učinkovitosti ali neučinkovitosti neke poslovne odločitve."
19,"In kadar gre za lastnino, takrat je ta množica ljudi tudi za svoj problem, za svojo lastnino najbolj odgovorna."
16,"Vemo, da dejansko do tujega premoženja in do tujih stvari nismo tako odgovorni kot do svojega."
35,"To nam pa omogoči borza, ampak ne pooblaščene agencije, ki bi karkoli lahko mešetarile znotraj tega, pač pa tista institucija, kjer se jaz sam, preko seveda posrednikov in tako dalje, pojavim kot lastnik in tržim."
6,"Tako predlagam, pravim volontersko, kot idejo."
28,"Če so že znane, in so že tudi drugi dali, samo zase menim, da je to za mene tudi sprejemljivo, da se delnice razpišejo za vsa družbena podjetja."
50,"Da se ugotovi kolikšno ceno, kolikšen delež je potrebno rezervirati za bivše lastnike, da se potem nekaj delnic dodeli zaposlenim delavcem, zato, ker so oni dejansko v vsej tej zgodovini naše družbe, od razlastninjenja do danes, ustvarjali to bogastvo, in imajo neko pravico do tega, da to tudi zdaj dobijo."
39,"Ključ (ne me zdaj prijeti za podrobnosti, ampak so najtežje ravno te podrobnosti, jaz verjamem), ampak ključ mora tukajle biti takšen, da se bo skušalo tistemu, ki je več prispeval, dati več, in tistemu, ki je manj, malo manj."
13,"To je gratis, jaz sem mogoče napačen izraz uporabil, ker sem napisal gratis."
4,To sem mogoče zapisal.
28,"Gre za to, da iz prisilnega varčevanja v preteklosti, ko je država odločala, koliko smem jaz zaslužiti in koliko bom moral v akumulacijo dajati, dobim en delež lastništva."
11,"Dalje je potrebno vsem državljanom omogočiti, da na borzi začnejo trgovati."
21,"Borza ne more začeti funkcionirati, če nimam delnic, s katerimi bom lahko začel kupovati in prodajati, pa tudi če s popustom."
5,Tu je pač napisano 50%.
30,"Zopet ne me držati za besedo za te stvari, ker to je strašno težko povedati, ali je 50 ravno prava ali pa 40, ali 30 ali 20 in tako dalje."
6,To se naj malo bolje prouči.
35,"Pa tudi če se bo bolje proučilo, jaz verjamem, da vlada ne bo v stanju eksaktno povedati, da je ravno ta procent pravi, ampak se bo tudi morala nekako takole, kot pravimo, odločiti o tem."
25,"Vsem državljanom je torej treba omogočiti, da se pojavijo na borzi in začnejo mešetariti s temi zadevami in tudi verjamem, da jih bo veliko propadlo."
15,"Veliko jih bo prodalo za pijačo, nekaj pa se jih bo na ta račun obogatilo."
5,"Mislim, da je to pravilno."
18,"Saj konec koncev želimo tisto kapitalistično družbo, kjer je določena diferenciacija po vprašanju lastnine samo po sebi umevna."
61,"Tisti ostanek, ki pa ga ne moremo na tak ali drugačen način našim državljanom razporediti, za tistega pa menim, da bi moral biti tako rekoč deponiran na skladu in bi ga sklad prodajal vsem interesentom v doglednem dolgem, relativno dolgem, času in pobiral od njega provizijo in iz te provizije krmil svoje socialne in ostale programe in seveda tudi svoje stroške."
6,"Banke, tudi s temi morajo računati."
12,"Če pa banka dobro gospodari, jo je treba nekako vključiti tukaj notri."
29,"Nimam čisto jasno, jasnega videnja, kako bi to bilo, ampak nujno bo to banko vključiti, skupaj z upniki, in z vsemi tistimi, ki se bodo vključili v to privatizacijo."
45,"Skupščina delničarjev je zame zelo pomemben inštrument, ker tam so lastniki in če so lastniki postali pretežen del, pretežni lastniki premoženja nekega podjetja, potem jim je treba omogočiti, da suvereno začnejo obvladovati ta proces in oni odločajo o tem, kako se bo v firmi poslovalo."
37,"V nasprotnem primeru, če se mi vsede agencija notri ali kdorkoli v podjetje in začne odločati o vitalnih kapitalnih vprašanjih v podjetju, potem nimam več pravega interesa in če nimam interesa, najbrž ne bom več dobro gospodaril."
19,"Se pravi, delničarji, ko presežejo nek določen procent, morajo biti popolnoma samostojni v odločitvah o poslovanju s tem kapitalom."
19,"Zdaj, jaz sem tule napisal polovica, ne mislim resno, ker ne vem točno, če je to ravno pravi znesek."
27,"Mogoče je to samo 20%, 30%, mogoče samo 10%, vendar delničarji v okviru Skupščine morajo začeti odločati o vitalnih vprašanjih svojega podjetja in postavljati in odstavljati managerje."
15,"Kajti manager je samo upravljalec, ki mora ščititi interese delničarja, da bo dobil določeno dividendo."
17,"Če njegova dividenda pade prenizko, potem je on nezadovoljen s svojim gospodarjem, (če bi preprosto rekel) premoženja."
30,"Agencija naj bi imela nadzorno funkcijo, sklad pa torej distribucijsko, kot sem prej povedal, zato, da ne bi postala to paradržavna institucija, ampak organ oblasti za varovanje zaupanja delničarjev - lastnikov."
34,"Toliko sem tukaj navedel kot volonterski prispevek, čeprav se po profesiji s temi stvarmi lahko ukvarjam, pa vendarle nisem imel nobenih strokovnih izhodišč za to, da bi menil, da je to pomembno ali sprejemljivo."
25,"Zato menim, da je prav, da izvršni svet - meni je sicer žal, da smo to potegnili v trifazni postopek, ker s tem se samo zavlačuje."
22,"To so stvari, ki jih je treba hitro reševati in takoj k njim pristopiti, ne pa rešiti, ker bo to dolgo trajalo."
27,"Mi moramo sedaj takoj pristopiti k temu, ker ljudje čakajo v podjetjih in ne vedo, kako in kaj, Marković na eni strani itd. in smo malo zbegani."
31,"Zato je treba preudarno, tako da se ohrani konsistentnost tega zakona, ki je bil predložen oziroma osnutek - vključiti te elemente iz razprave in morda najrazličnejših časopisnih idej prihajale do izvršnega sveta."
20,"Vsekakor sem prepričan, da je to, kar je izvršni svet ponudil, dejansko izreden prispevek, kreativen prispevek k naši prehodni fazi."
5,Ponovno se vračam na začetek.
3,Rešujemo breme preteklosti.
8,"In ni vzorcev, tu nimamo možnosti posneti nekaj."
5,Tu moramo narediti nek prehod.
11,"To, kar je bilo predlagano, je gradivo, na katerem lahko gradimo."
36,"Z upoštevanjem razmišljanj ljudi te države bi verjetno v kratkem času lahko dobili takšen zakon, ki bo zadostil, ne vseh - ker takšnega ni - ne posameznih stremuhov, ali oblasti željne podjetnike, ampak bo zadostil interes lastnika kapitala."
2,Hvala lepa.
5,Naslednji ima besedo gospod Lukač.
15,"Če dovolite še prej, ura je 11 in naj bi ta komisij začela z delom."
16,"Ugotavljam, da gospoda Starmana, ki je sicer član komisije, ni tukaj, ker je na Ustavni komisiji."
14,"Zato prosim, da predlagate nekoga drugega, da bo tudi naš del usklajevalne komisije popoln."
8,"Lepo prosim, da ne vlečemo s to zadevo."
4,Ali ima kdo predlog?
4,Feltrin je že notri.
3,"Tako je, da."
4,Ali bi mogoče gospod
5,"Štefančič, še ni notri, kajne."
4,"Dobro, imamo dva predloga."
1,Gospod
11,"Štefančič bi vi, ker sem najprej predlagal vas, vprašam, bi lahko?"
6,Ali se zbor s tem strinja?
3,Je kdo proti?
11,"Ostali del ostane nespremenjen, samo namesto gospoda Starmana sem predlagal gospoda"
1,Štefančiča.
20,"Torej, so pa: Lukač, Glavič, Schwarzbartl, Feltrin, še od prej izvoljeni za te zadeve, in tudi pooblaščeni za to usklajevanje."
9,"Ali je kdo proti temu predlogu, da je gospod"
2,Štefančič član?
1,Ni.
1,Dobro.
10,"Torej ugotavljam, da smo zamenjali enega člana v usklajevalni komisiji."
3,"Prosim, gospod Lukač."
3,"Spoštovane kolegice, kolegi!"
14,"Tudi jaz spadam med člane teh komisij, katerih poročilo je tu podal gospod Gros."
83,"Res je, da je na tej skupni seji teh komisij bilo prisotnih tudi veliko dilem, veliko drugačnega razmišljanja kot ga predlaga izvršni svet v svojem projektu, toda dobil sem občutek, da se lahko v prvi fazi ta projekt sprejme, s tem, da se ideje, ki so bile na tej komisiji dane, in tudi ideje, ki so že sedaj bile v razpravi, pričnejo vgrajevati v ta zakonski projekt, ker se strinjam z gospodom Schwarzbartlom, da je treba to hitro reševati, čeprav premišljeno in odgovorno."
28,"O tej ideji imam tudi neko svoje razmišljanje, ki sem ga konsultiral v nekaterih firmah, za katerega mislim, da bi tudi v zakonskem projektu moral najti svoj odsev."
30,"Namreč, sedanji projekt oziroma osnovna predpostavka tega zakonskega projekta o privatizaciji podjetij je, da sedanja podjetja niso skrbela za učinkovito gospodarjenje in povečevanje vrednosti lastnine, to pa vedno ne drži."
33,"Kakršna koli je že geneza prvobitnega kapitala podjetij, nedvomno drži, da so nekatera podjetja z učinkovitim poslovanjem in vestnim gospodarjenjem ustvarila znatno dodatno vrednost, akumulacijo in le-to tudi reinvestirala v svoj nadaljnji razvoj."
23,Na drugi strani je marsikdaj družbeni kapital bistveno povečan tudi z odrekanjem delavcev do višjih osebnih dohodkov in to skozi daljše časovno razdobje.
30,"Tega ne bom utemeljeval, ker sem že zadnjič zbor utrujal s tem, da sem dokazoval, da če bi sprejeli ta ponujeni zakonski projekt, bi prišli do nacionalizacije slovenskega zaposlenega prebivalstva."
50,"Zakonski projekt bi zato v primerih, ko so delavci, to je podjetje, imeli večletno politiko intenzivnega investiranja in razvoja in ko se je ta politika opredelila tudi v nadpovprečni poslovni uspešnosti, zakon bi moral diferencirati popuste, ki so sedaj predvideni v členih 55. do 62. osnutka zakona oziroma v tezah."
11,Ta diferenciacija naj bi veljala za zaposlene delavce in njihove upokojence.
14,Popust naj se veže na delež dolgoročnih trajnih virov lastnih sredstev v bilančni vsoti.
10,"To so poslovni sklad, rezervni sklad, nerazporejeni dobiček, dolgoročne rezervacije."
51,"Če upoštevamo to, potem bi bila možna naslednja shema popustov: tam, kjer je bil delež trajnih virov do 20%, naj bo 10% popusta tam, kjer je bil do 30%, naj bo 15% do 40%, 20% in tako pridete do 80%, kjer naj bi bil 45% popust in nad 80%, 50% popust."
12,"Število podjetij, ki bi zapadlo v gornjo kategorijo, je res najbrž majhno."
18,"Ta predlog izključuje tudi podjetja, kjer je razvoj baziral na bančnih kreditih vloženih sredstev drugih oseb in drugem."
15,"Iz načel pravičnosti in poštenosti selektivnost ne samo da je smiselna, temveč je tudi nujna."
10,"Upoštevati moramo različno kapitalno opremljenost podjetij, ki jo zakon zanemarja."
24,"Malverzacije praktično pri takem selektivnem pristopu niso mogoče, ker navedene kapitalske strukture ni možno spreminjati za nazaj in kumulativno odraža uspešnost gospodarjenja 45 let."
26,"Če bi namreč uspešnost gospodarjenja merili v dosedanjih akumulacijskih stopnjah, te lahko v posameznih časovnih obdobjih bistveno variirajo in so tudi različne od branže do branže."
36,"Ker element selektivnosti, kot sem že rekel, nujno izhaja iz načel pravičnosti in poštenja, je po mojem mnenju treba v tem zakonskem projektu tudi takšna podjetja, ki so ravno tako ravnala, upoštevati in jih selektivno obravnavati."
1,Hvala.
2,Hvala lepa.
5,Naslednji ima besedo gospod Zakonjšek.
5,"Spoštovani gospod predsednik, spoštovani zbor!"
8,"Začel bi tam, kjer je gospod Schwarzbartl končal."
26,"Podpiram v celoti pristop izvršnega sveta k problemu lastninjenja in tudi včerajšnji ekspoze podpredsednika Izvršnega sveta dr. Mencingerja v delu, kjer je govoril o tem zakonu."
36,"Razlog, zaradi katerega to trdim, je v tem, da najbrž ni v svetu, pri nas pa še posebej, dveh ekonomistov, ki bi se povsem strinjala s tem, kakšen zakon naj bo pripravljen za celotno sfero lastninjenja."
36,"Zdi se mi, in to je tisto, kar je tudi gospod Schwarzbartl rekel, da je morda to vendarle eden zelo dobrih zakonov, splet zelo kreativno povezanih rešitev v danih pogojih našega gospodarskega družbenega in siceršnjega življenja."
68,"Ne bi si smeli delati nikakršnih iluzij, da bomo s tem, ko bomo zakon sprejeli, prenehali kreativno razmišljati na tem področju, da ne bomo v procesu lastninjenja iskali nove metode, nove oblike, skratka, da bo to proces, ki bo trajal nekaj let in ki bo sam po sebi prinašal nove rešitve, ki bodo ustreznejše, bolj prilagojene razmeram, kakršne se bodo pač ustvarjale v našem družbenem in gospodarskem življenju."
57,"Vendar mislim, da bi moralo biti eno temeljnih načel v pristopu k lastninjenju tako imenovana pluralnost metod in oblik, tako v sistemskem, poslovnem, finančnem, organizacijskem, kadrovskem in ne vem še vse kakšnem smislu, da se ne bi zakovali na neko rešitev in potem mislili, da smo s to rešitvijo pravzaprav odkrili že vse in odpravili vse pomanjkljivosti."
28,"Drugo, to pa je opozorilo, če hočete, zdi se mi, da država ne sme, razen v nekaterih področjih, pa tudi tu skrajno restriktivno, nadomestiti družbene z državno lastnino."
38,"Temeljni problem, ki naj bi bil tudi temeljni cilj tega zakona in vseh procesov, ki jih bo sprožil, je povečanje učinkovitosti gospodarjenja preko različnih oblik, preko vseh mogočih transakcij, ki se vsakodnevno v stotinah in tisočih primerih pojavljajo."
31,"Država je iz zgodovine, iz preteklosti znana kot slab gospodarstvenik, neuspešen gospodarstvenik in se mora res skrajno restriktivno pojavljati na nekaterih področjih, kjer je verjetno njena funkcija v določenih situacijah potrebna."
26,"Če hočete figurativno, jaz bi državno lastnino lociral v 9. krog Dantejevega pekla, ne državo, državno lastnino, in preferiral vse druge oblike lastninjenja in poslovnega delovanja."
24,"S tem v zvezi morda pripomba, ki ni najbolj direktno vezana na zakon, pa vendarle se mi zdi, da velja tudi o tem razmišljati."
15,"Imam občutek, vsaj v nekaterih izjavah, da obstaja pri nas nekakšen strah pred tujim kapitalom."
39,"Zdi se mi, da bo ves ta proces vendarle potrebno povezati s tujimi vlaganji, s tujim kapitalom, ne samo zaradi dokapitalizacije, temveč zato, ker bomo s tujim kapitalom, s tujimi partnerji vendarle vnašali novo poslovno filozofijo v naše gospodarstvo."
9,Mnogi primeri uspešnih sovlaganj to tudi pri nas dokazujejo.
5,In med splošnimi še zadnje.
16,"Tudi Schwarzbartl je o tem govoril, pa vendarle se mi zdi, da to posebej velja izpostaviti."
13,Ves ta proces bo moral teči v bolj urejenem pravnem in finančnem redu.
80,"Vsaka dobra rešitev se lahko sprevrže v svoje nasprotje, če ne bomo uspeli utrditi in uveljaviti pravnega in finančnega reda, če ne bomo vzpostavili sodobnih računovodskih standardov, če na tej osnovi ne bomo zgradili sodobne in učinkovite revizijske službe, če ne bodo na nek način vključene tudi banke v ta proces, vključno z borzami in ne nazadnje, če ne bomo uspeli zgraditi ustreznega, tudi sodobni Evropi prilagojenega davčnega sistema, ki bo seveda povezan s kriteriji socialne zaščite in socialne politike."
15,"Ob tem splošnem mi dovolite, da bi vendarle dal tudi nekaj pripomb k samemu zakonu."
12,Gradili smo jih skupaj tudi z nekaterimi sodelavci v moji volilni enoti.
17,"Prvič: pri avtonomnem prenosu prednostnih delnic na sklad je vprašljiva boniteta podjetij, ki bodo izbrala to metodo."
28,"Pri tem obstaja po naši oceni, nevarnost za neracionalno lokacijo sredstev na Sklad Republike Slovenije za razvoj, (dalje pisni predlog izvršnemu svetu) ki bodo dana skladu v upravljanje."
16,"To je oblika podržavljanja podjetij po naši oceni oziroma ustvarjanje državnega kapitala, ne pa privatizacije podjetij."
1,Drugič.
8,Pri interni privatizaciji bodo delnice navadne in prenosljive.
11,"Menimo, da je nelogična odločitev zakonodajalca, ki določa neprenosljivo interno delnico."
15,"Recimo, v primeru smrti lastnika delnice, odhoda v pokoj, prenehanje delovnega razmerja in še marsikaj."
15,Tretjič: Uveljavljanje popustov do limita naj bo opredeljeno kronološko in ne le za prvo vplačilo.
33,"Glede na to, da v naši družbi ni likvidnih sredstev, ki bi se lahko iz prihrankov prenesla v interne delnice, menimo, da tako ozko omejevanje popustov ni primerna rešitev ali najbolj primerna rešitev."
23,"Četrtič: Podjetje mora ponuditi interne delnice zaposlenim, predlagamo, da naj se ne določa obveznost, da več kot polovico zaposlenih interne delnice tudi vplača."
16,"Smatramo, da je določilo preveč obvezujoče in ne omogoča proste volje zaposlenih pri nakupu internih delnic."
13,Petič: Kasnejša sprememba delovnega razmerja ne sme vplivati na kvaliteto že plačanih delnic.
34,"Pri fluktuaciji in tehnoloških presežkih se delnice, s katerimi se srečujemo in jih bomo morali reševati, je določba, da mora podjetje odkupiti delnice od zaposlenega, ki mu delovno razmerje preneha, po našem mnenju vprašljiva."
17,"Šestič: Podjetje ne bi smelo kreditirati internega nakupa delnic, kar bi morali tudi predvideti s programom privatizacije."
27,Glede na pomanjkanje denarja za nakup delnic zaradi gospodarskega stanja podjetij in drugih mnogih razlogov je zato vprašljiv po naši oceni njegov popust v maksimalni višini 40%.
22,"Sedmič: Zakon ni predstavil metodologije ocenjevanja vrednosti podjetij, kar pričakujemo, da bo znano pred sprejemanjem samega zakona oziroma že ob predlogu zakona."
16,Osmič: Metoda privatizacije pod nadzorom agencije predvideva v osnutku zakona kreditiranje kupca tudi do 70% kupnine.
24,"Opozarjamo na neskladje z določbo o prodaji podjetja z metodo interne privatizacije, ki določa, da podjetje svojega delavca za nakup delnic ne sme kreditirati."
48,"Devetič: Ob ustanovitvi agencije za privatizacijo izražamo bojazen, delno sem tudi že uvodoma govoril, da se bo ustvaril nov velik administrativni aparat ob že obstoječih formacijah, predvsem pa predlagamo, da se ob kreiranju agencije ter njenega aparata upošteva prvič predvsem strokovnost in seveda v smislu prejšnje pripombe, racionalnost."
39,"Desetič: Tu ni pripomba, mogoče ena od konstatacij, da bo kakršnakoli oblika privatizacije podjetij uspešna le ob pogoju, da bodo ob tem, da bomo imeli ustrezne kadre, managerje, ki bodo lahko uspešno vodili poslovanje podjetij v novih razmerah gospodarjenja."
2,Hvala lepa.
2,Hvala lepa.
5,Naslednji ima besedo gospod Gros.
7,Najprej bi povedal nekaj bolj po Trubarjevo.
19,"Torej ljubi Slovenci, od včeraj, ko ni bil sprejet moratorij nad družbeno lastnino, je odprt lov na družbeno lastnino."
24,"Zato vas prosim, da se potrudite in čimveč olastninite, da ne bodo olastninili slovenskega premoženja v obliki družbene lastnine drugi, zlasti tujci in podobni."
6,Zdaj pa k bolj resnim zadevam.
7,Ta zakon je bolj pomemben kot ustava.
8,Ustavo lahko s primerno politično voljo spremenimo kadarkoli.
3,Morda jutri opolnoči.
15,"Zakona o lastninjenju in lastnine pa ne moremo spremeniti kadarkoli, ker potrebujemo za to denar."
4,Denarja pa večinoma nimamo.
46,"Drugo, največja hiba tega zakona je, da kljub deklaraciji ne odpravlja dokončno družbene lastnine, zlasti ne tiste po 36. členu zakona o podjetjih in holdinške, kjer se lahko z malo denarja obvladuje velike sisteme, celo brez svojega denarja, ki ga z dvakratno preložitvijo plasiraš kot svojega."
18,"In tudi pri holdingih gre v bistvu za kartelizacijo, ki je celo v kapitalizmu v nekaterih deželah prepovedana."
29,"Potem pa so še tri takšne drugorazredne pripombe k temu zakonu o privatizaciji in pa seveda tudi o agenciji in skladu ravno tako, kar je povezano eno z drugim."
86,"Najprej so napake v tekstu, te se da relativno hitro odpraviti, tudi takšne na primer, da se pomeša družbeni pravobranilec samoupravljanja z javnim pravobranilcem, kar je čisto nekaj drugega, potem očitki so na interno privatizacijo, ker gre za zaprt krog privatiziranja, brez konkurence in brez vpliva javnosti in izločena je v bistvu reprivatizacija, kjer se bivše lastnike odpravi z nekakšnimi papirji, vrednostnimi papirji v Skladu Republike Slovenije, kar pa je dvomljive vrednosti, kajti za sklad ne more nihče garantirati, da bo sploh kdaj imel kakšno vrednost."
7,"Lahko bo imel veliko, lahko pa nikakršne."
20,"In tukaj zelo primeren predlog dr. Pirkmajerja, nekako tako, kot je že gospod Schwarzbartl prej povedal, da se premoženje razdeli."
25,"Tisti del, ki pripada bivšim lastnikom, se oddvoji v obliki delnic v tem podjetju, skrbništvo nad temi delnicami naj prevzame sklad do dokončne ureditve problema."
15,"Potem so pa še tri pripombe: torej, denar iz prodaje ne bo šel v razvoj."
34,"Jasno je napisano, da bo šel denar za republiški proračun, iz katerega se bodo financirali socialni programi in podobne zadeve, ne bodo se odpirala nova delovna mesta, kar pa je bistveno pri celi zadevi."
13,"Ali pa v SPIZ, ki pa bo spet skrbel samo za svoje potrebe."
27,"Obideni so tudi interesi delavcev, tako kot je tudi že gospod Schwarzbartl govoril in tega ne bom ponavljal in skrbništvo nad podjetjem nima predvidenega zaključka v zakonu."
9,Imam pa še pripombe oziroma en prispevek naše stranke.
2,Bom prebral.
58,"Projekt olastninjenja: Olastninjenje, ki ga predlaga republiški Izvršni svet s predložitvijo osnutka zakona o privatizaciji podjetij in zakona o Agenciji Republike Slovenije in zakona o Skladu Republike Slovenije je nedvomno izjemno obsežen projekt, ki anticipirano ureja celo vrsto odnosov, na podlagi katerih bo na bodoče nastalo stanje delovala celotna ustavna ureditev in sploh vsa sedanja in bodoča zakonodaja."
28,"Takoj moramo ugotoviti, da je naziv projekta v smislu privatizacije popolnoma neustrezen, saj v svojem pomenu beseda privatizacija navaja k razmišljanju v smeri delitve, namesto v smeri ustvarjanja."
40,"V skladu s to ugotovitvijo je torej potrebno brezpogojno že v sedanji fazi obravnave projekta določiti ustreznejši naziv in pri tem upoštevati, da pravzaprav ne gre za privatizacijo v smislu delitve, ampak za določanje lastništva v smislu odgovornosti in ustvarjanja."
20,"Iz istih razlogov tudi menimo, da je v uvodnem tekstu predlaganih zakonskih osnutkov premalo govora o predvidenih posledicah izvršenega lastninjenja."
18,"Vsekakor pa ni dovolj, da se kot temeljni cilj navede samo pavšalen pojem povečane učinkovitosti, brez kakršnihkoli prognoz."
17,"V besedilu tudi pogrešamo kakršnekoli ocene o deležih družbenega bogastva, ki bodo v posameznih časovnih obdobjih olastninjeni."
22,"Pri tem seveda ne gre za vrednostne deleže, ampak tudi o pomenu posameznih deležev glede na njihovo mesto v celotnem gospodarskem življenju."
24,"Kar takoj moramo ugotoviti, da tudi ni točna ugotovitev v spremni besedi zakona o privatizaciji, ob tem, da bo družbena lastnina postala zgodovinski pojem."
30,"Zakon se nikjer ne opredeljuje do znatnega obsega družbene lastnine, ki je bila brez plačila prenešena v upravljalske strukture holdingov in pozneje povratno usmerjena kot kapitalska lastnina nazaj v holdinge."
11,Ti prenosi so bili opravljeni v skladu z zakonom o podjetjih.
6,Predstavljajo pa pomemben del družbene lastnine.
51,"S to ugotovitvijo se tudi srečamo s pomembno predpostavko, iz katere izhajajo omenjeni zakonski teksti, namreč predpostavko, da bodo vsi udeleženci razprave in odločanja o predlaganih zakonskih osnutkih poznali oziroma da poznajo vse sedanje in bodoče zakonske mehanizme in ekonomske instrumente, ki bodo vplivali na upravljanje in gospodarjenje z olastninjenim premoženjem."
13,"Menimo, da bi moral predlagatelj besedil vsaj nekaj komentarja nameniti tudi tovrstnim opozorilom."
19,"Drugače si je le težko predstavljati, če se bodo udeleženci razprave in odločanja zavedali posledic sprejetja omenjenih zakonskih besedil."
22,"Jasno je, da gre za področje, kjer veliko zadev ni znanih, ne more biti znanih in tudi ne bodo tako kmalu znane."
27,"Zato se nam zdi pomembno opozoriti na izredno vlogo države v nadaljevanju procesa lastninjenja in na vlogo denarja, ki naj bi postal neodvisen element v tem procesu."
22,"Država bo po projektu dobila izjemna lastninska upravičenja, ki bodo v povezavi z njenimi možnostmi vplivanja pogojev gospodarjenja dobila še dodatno težo."
20,"Jasno je, da v sedanjem trenutku ni posebnih razlogov za nezaupanje državi glede na sedanjo politično demokratično ureditev Republike Slovenije."
15,"Prav pa je, da se zavedamo nevarnosti, ki lahko izhajajo iz takšnega položaja državnega aparata."
16,"O denarju, kot neodvisnem elementu v procesu lastninjenja, v gradivu ne slišimo in ne zvemo ničesar."
26,"Zato tudi ničesar ne izvemo o postopnosti prehoda družbene lastnine v znano lastnino, v soodvisnosti z intenzivnostjo ustvarjanja merljivega, novo nastalega ali dodatno vključenega narodnega bogastva."
40,"Če gledamo proces lastninjenja v luči ne tako davnih zgodovinskih izkušenj na naših tleh, ne moremo mimo ugotovitve, da je državna lastnina kot predhodnica družbene lastnine nastajala enako postopno, kot mora zdaj prihajati družbena lastnina preko državne nazaj v zasebno."
41,"Seveda bi bilo bolje, če se glede teh procesov zamislimo nad izkušnjami nekoliko starejših datumov, na primer izkušnjami v času uspešno izvedenega procesa preobrazbe lastninskih in drugih razmerij na naših tleh, začetega z Jožefinskimi reformami in zaključenega z zemljiško odvezo 1848."
41,"Po tej zgodovinski izkušnji je jasno, da brez zaupanja v institucije in pooblastila moderno, demokratično organizirane države in brez uveljavitve denarja, kot neodvisnega merila vrednosti, ni mogoče izpeljati niti ne začeti procesa, ki naj bi pripeljal do povečanih učinkovitosti obstoječega premoženja."
16,"Upoštevajoč te ugotovitve, dajemo tudi temeljne pripombe na besedila predlaganih zakonov, in sicer v treh smereh."
17,"1. Izključiti je potrebno privilegirano lastninjenje v kakršnikoli obliki, zato menimo, da mora biti vsako lastninjenje javno."
17,"2. Vsako lastninjenje mora biti pokrito s kvalitetnimi viri, ob predpostavki neodvisnega merila vrednosti, torej pravega denarja."
32,"3. V besedila osnutkov je potrebno vgraditi dodatne mehanizme in možnosti nadzora nad dejavnostjo državnih organov, in sicer tako, da bo njihovo delo bolj odvisno od sodelovanja in nadzora Skupščine Republike Slovenije."
28,Ob spoštovanju teh treh temeljnih zahtev bo tudi prišlo do postopne preobrazbe v smislu prehoda lastnine v roke dejansko uspešnih lastnikov in s tem povezanim prestrukturiranjem socialnih slojev.
25,"Seveda ni mogoče mimo ugotovitve, da se bo celoten projekt lastninjenja odvijal bistveno drugače, če bo uveljavljena državna in s tem vsakršna samostojnost Republike Slovenije."
19,"Dokler se to ne zgodi, bo celoten projekt vedno odvisen od muhavosti temeljnih dejavnikov, ki vplivajo na njegovo odvijanje."
29,To je vpliva državnih organov izven gospodarskega telesa Slovenije in s tem povezanega prelivanja premoženja zaradi uveljavljanja manipuliranja in manipuliranja teh organov z navideznim denarjem oziroma ustreznimi fiskalnimi ukrepi.
7,Končno se želimo dotakniti tudi vprašanja reprivatizacije.
9,To vprašanje se nam zdi pomembno v dveh smereh.
12,1. Določitev obsega zahtevkov in predvidenih ocen za dejansko pokrivanje teh zahtevkov.
8,2. Vprašanje odgovornosti za opravljanje tako olastninjenega premoženja.
72,"V sedanjem besedilu zakona o privatizaciji pravzaprav ni ustreznih določil, razen določila o morebitnih zahtevkih, da so možni, da se bodo urejali po posebnem zakonu, pa še v tem delu zakonskega besedila se govori o krivičnih, o nezakonito odvzetih sredstvih, kar lahko navede na razmišljanje, da se s tem zakonom odvzema pravica do vračanja sredstev, če so bila ta sredstva odvzeta zakonito, se pravi, v skladu z zakonodajo, veljavno v času odvzema."
40,"Ob zaključku želim opozoriti še na dejstvo, da je projekt lastninjenja pod neustreznim nazivom privatizacije sprožen nenavadno sočasno v celotnem prostoru vzhodne Evrope, kar dovoljuje predpostavko, da gre za del organizirane preobrazbe, ki pa je ne vodijo sedanji formalni nosilci."
23,"Zato se nam zdi izredno pomembno opozoriti na nevarnost, da bi ob tako občutljivem problemu prišlo do sporov med vrstami vladajoče demokratične koalicije."
21,"Takšno razmišljanje utemeljujemo s pojavi nestrpnosti pri obravnavi projekta, ki, po ocenah dr. Gojka Staniča, nosijo v sebi klice državljanske vojne."
40,"Zdaj imam pa še mnenje občine Kranj: Občina Kranj je v izvršni svet postavila resor za lastninjenje in je na tem mestu magister Drago Tomšič, ki je pripravil gradivo in je danes izvršni svet o tem gradivu razpravljal zgodaj zjutraj."
4,Bom bistvene zadeve prebral.
15,Bila je opravljena anketa v 72 podjetjih občine Kranj. 30 podjetij na anketo ni odgovorilo.
8,Z vsem tem se osvetljuje karakteristika družbene lastnine.
16,"Družbena lastnina je nelastnina samo, ko gre za dolžnost in napore za njeno ohranjanje in povečevanje."
24,"Ko pa gre za razpolagalno pravico in pravico koriščenja družbene lastnine, jo razpolagalci eksploatirajo neprimerno bolj neusmiljeno kot jo eksploatira lastnik v tržnem gospodarstvu."
9,Potem bom pa šel po vprašanjih in potegnil rezime.
19,"Drugo vprašanje se je takole glasilo: Ali je vaše podjetje ugotovilo, če uporablja družbeno lastnino, nastalo iz naslova nacionalizacije?"
31,"Če uporabljajo nacionalizirano lastnino, je ugotovilo le 34% anketirancev, torej kar dve tretjini podjetij smatra za samoupravno, da uporablja nacionalizirano lastnino in o rešitvi tega problema po vsej verjetnosti ne razmišljajo."
18,"Tretje vprašanje: Približno kolikšen odstotek premoženja, ki ga uporabljajo podjetja, predstavlja ta nacionalizirana lastnina po sedanji tržni vrednosti?"
21,"Vrednost nacionalizirane lastnine predstavlja od 0 do 1/5 premoženja podjetij, v kmetijstvu pa je ta delež višji tudi do dveh tretjin."
10,Četrto vprašanje: Kolikšna je približna sedanja tržna vrednost nacionalizirane lastnine?
21,"Sedanja tržna vrednost nacionalizirane lastnine se giblje v razredu nekaj milijonov din, dočim v kmetijstvu nekaj 10 milijonov din po podjetju."
13,"Peto vprašanje: Kolikšen je delež vseh kreditov v kapitalu, ki ga uporablja podjetje?"
16,"Nekatera podjetja so dosegla zelo visok delež lastnega financiranja razvoja, dočim druga lastnega kapitala skoraj nimajo."
13,"Šesto vprašanje: Kolikšen je delež bančnih kreditov v kapitalu, ki ga uporablja podjetje?"
10,"Bančni krediti so pretežni vir sredstev, kljub restrikcijam zvezne vlade."
26,"Sedmo vprašanje: Ali podjetje izplačuje interne delnice po zakonu izplačilnih OD (Ur. l. 37/90)? 14% podjetij je izplačalo interne delnice, to so v glavnem trgovska podjetja."
4,Industrijskih podjetij tukaj ni.
15,"Osmo vprašanje: Ali se, po vašem mnenju, zaposleni strinjajo z odkupovanjem podjetja po omenjenem zakonu?"
14,Po mnenju direktorjev naj bi se kar polovica zaposlenih strinjala z izplačevanjem internih delnic.
28,"Verjetno je ta ocena močno pretirana, saj so sami delavci proti temu, da bi del svojega osebnega dohodka prisiljeno vlagali v svoje podjetje, ki je lahko tudi neperspektivno."
25,"Za informacijo o mnenju delavcev smo izdelali posebno anketo, vendar je nismo mogli plasirati, ker nas sindikat ni podprl; noben sindikat ni hotel tega prevzeti."
9,Deveto vprašanje: Ali Slovenija potrebuje svoj zakon o lastninjenju?
16,"Kar 90% direktorjev je mnenja, da Slovenija potrebuje zakon o lastninjenju, le 10%, da ga ne."
25,"Deseto vprašanje: Ali imate približno ocenjeno evropsko tržno vrednost vašega podjetja? 33% direktorjev je mnenja, da pozna evropsko tržno vrednost lastnega podjetja, 67% pa ne."
41,"Toda tudi teh 33% direktorjev ni nikoli prodajalo ali kupovalo delnic ali podjetja, zato najbrž vsi nimajo pravega občutka, kakšna naj bi bila resnična tržna vrednost podjetja, ki se ravna po ponudbi in povpraševanju in ne po knjigovodskih podatkih ali ocenah."
19,"Enajsto vprašanje: Ali poznate metode ocenjevanja vrednosti premoženja podjetja? 55% direktorjev trdi, da poznajo metode ocenjevanja vrednosti premoženja podjetja."
32,"To je dokaj visoka številka glede na to, da pri svojem delu operirajo le z deformiranimi knjigovodskimi podatki in v okolju, ki do sedaj sploh ni poznalo trga kapitala ter trga podjetij."
19,"Dvanajsto vprašanje: Po vašem mnenju, kolikšen odstotek bi znašala vrednost vašega podjetja na prostem trgu glede na knjigovodsko vrednost?"
20,"Praviloma so vsi direktorji navedli, da bi njihovo podjetje stalo na prostem trgu več kot 100% glede na knjigovodsko vrednost."
10,"Nekatera podjetja bi lahko prodali tudi po nekajkratni, 5-kratni vrednosti."
10,Le ena desetina podjetij bi bilo cenejših od knjigovodske vrednosti.
16,"To kaže, da direktorji javno izražajo optimizem in veliko zaupanje v podjetje, ki ga sami vodijo."
26,"Toda, ko pride do stečaja, je vrednost podjetij praktično nična, ker je običajno podjetje prezadolženo, brez razvojnih programov, z velikimi socialnimi problemi in niti ni kupcev."
16,"Z oceno so direktorji pokazali svojo vizijo, da bi kupci imeli velik interes za njihova podjetja."
9,Zaradi velikega povpraševanja naj bi bila njihova cena visoka.
14,"Toda, na žalost kupcev ne bo veliko, plačevali pa bi le zelo nizko ceno."
15,"Recimo, da je podjetje brez obveznosti in da je knjigovodska vrednost enak tržni nabavni vrednosti."
31,"Podjetje bi lahko prodalo približno za nekaj manj kot dvojno vrednost, če je življenjska doba opreme 5 let in letna oploditev kapitala 14%, donos plus 10%, svetovne bančne obresti je 24%."
4,Račun je zelo približen.
16,"Če je življenjska doba 10 let, mora biti letna oploditev kapitala 7 plus 10%, torej 17%."
13,Povprečno se pri nas sedaj kapital ne oplaja oziroma se oplaja negativno - izgube.
7,"Zato je logika direktorjev, blago rečeno, optimistična."
25,"Natančnejši zaključek bi dobili z analizo bilanc stanja in uspeha posameznih podjetij, z upoštevanjem splošnih gospodarskih in političnih gibanj ter specifičnostjo trga, kjer podjetje nastopa."
14,"Bolj realistični so odgovori, da bi dosegli ceno, ki je približno enaka knjigovodski vrednosti."
4,Približno ena četrtina direktorjev.
9,Vendar bi to veljalo le za stabilno urejeno gospodarstvo.
36,"Trinajsto vprašanje: Ali menite, da bi za vaše podjetje lahko našli kupce, ki bi bili pripravljeni kupiti podjetje po knjigovodski vrednosti in to takšno kot je, s povračilom bivšim lastnikom, s takimi krediti, zaposlenostjo in podobno?"
20,"Mnenja, da bi podjetja prodali lahko, je ena tretjina direktorjev, dve tretjini pa meni, da težko ali pa sploh ne."
5,"Sploh ne, meni petina direktorjev."
22,"Ker gre za knjigovodsko vrednost, je jasno, da je predobro mnenje o visoki ceni lastnega podjetja iz prejšnjega vprašanja toliko bolj optimistično."
24,"Ali je to še dolga zadeva, ker drugače menim, da take zadevščine spadajo na delovna telesa, ki se imajo čas analitično ukvarjati z zadevami."
3,"Dobro, bi prosil."
12,"Moram pripomniti, da me je gospod Bizjak danes že tretjič hotel prekiniti."
10,"Ali menite, da bi bili vaši delavci pripravljeni kupiti delnice."
11,"To bi pa rad pojasnilo, kdaj je bilo prvič in drugič?"
4,Bom to drugič povedal.
17,"Štirinajsto vprašanje: Ali menite, da bi bili vaši delavci pripravljeni kupiti delnice, izdane po knjigovodski vrednosti podjetja?"
20,"Direktorji v 78% menijo, da bi delavci kupovali delnice po knjigovodski vrednosti in le 20% jih sodi, da ne bi."
21,"Toda razpoloženje delavcev v resnici ni takšno, saj se ne bi mogli odreči svojim bornim zaslužkom, direktorji so glede tega optimisti."
18,"Petnajsto vprašanje: Navedite procent popusta, ki bo po vašem mnenju sprožil zanimanje večine delavcev za nakup lastnega podjetja?"
15,"Večina direktorjev meni, da bi delavci kupovali podjetja s polovičnim popustom glede na knjigovodsko vrednost."
32,"Predzadnje vprašanje: Ali menite, da bi bilo pravilno, če bi se vsa družbena lastnina v Sloveniji razdelila na vse državljane po določenem ključu, npr. po delovni dobi, ali po masi sprejetih OD?"
19,"Kar 83% direktorjev meni, da se ne bi družbena lastnina razdelila med državljane, le 17% direktorjev je za to."
13,"To potrjuje dejstvo, da je družbena lastnina že v bistvu polastninjena v podzavesti."
9,"Polastninili pa naj bi jo tisti, ki jo uporabljajo."
22,"Pri tem izstopa socialistična doktrina, da materialno blagostanje ustvarja le delavec za strojem, ne pa morebitni profesor, zdravnik, uslužbenec v upravi itd."
18,"In zadnje vprašanje: Kateri način lastninjenja bi bil, po vašem mnenju, najučinkovitejši, da bi si gospodarstvo najprej opomoglo?"
10,"Tukaj je sedaj 7 podvprašanj, pa bom samo odgovore prebral."
23,"So kratki. 40% direktorjev je naklonjenih načinu lastninjenja pod b), kjer naj bi vodstvo in delavci odkupili podjetje in kupnino porabili za sanacijo."
20,"To kaže na navezanost oziroma zaprtost na domačo hišo, tržno nerazgibanost in nadaljevanje samoupravne tradicije, seveda, sedaj na lastninski osnovi."
17,"20% direktorjev daje prednost varianti C, kar pomeni, da hočejo postaviti svoje podjetje neposredno v tržno okolje."
28,"S tem hočejo verjetno spremeniti sedanjo zaprtost podjetja iz samoupravljanja, spoznali pa so tudi, da je funkcioniranje podjetij možno le v takih razmerah, ki jih pozna razviti svet."
24,"15% direktorjev je za varianto Č, kjer naj bi dodatno, kot pri varianti B, postali solastniki tudi delavci, ki niso več zaposleni v podjetjih."
16,S tem se poveča pripadnost odkupa in delitve svojega podjetja na 54%; več kot polovica odgovorov.
15,"9% direktorjev bi uporabilo rešitev D, kar pomeni, da bi podjetje prodala Agencija za lastnino."
13,"7% direktorjev se ogreva za varianto C, kjer bi podjetje prevzel pokojninski sklad."
14,"7% direktorjev je za način A, da si z delavci kar sami razdelijo podjetje."
14,Tako je v varianti nadaljevanja samoupravljanja na lastninski osnovi naklonjenih skupno kar 61% direktorjev.
20,"2% direktorjev je za rešitev F, kjer naj bi si podjetje razdelili upniki, banke in tako naprej, preostanek pa delavci."
11,To še povečuje samoupravno rešitev lastninjenja na 65% oziroma okrog 2/3.
14,"57% direktorjev pa ima še dodatna mnenja in pripombe, s katerimi komentirajo svoja stališča."
30,"Sistematsko jih je zelo težko podati, saj je pestrost kapitala in razvoja v svojem podjetju, zato se nagibajo k temu, da bi bilo nujno pri lastninjenju urediti tudi dotok kapitala."
7,"Pričakujejo pomoč republike, Gospodarske zbornice in občine."
12,"To je zdaj zaključek, imam pa še, vam pa moram takole razložiti."
42,"Jaz sem predstavnik občine Kranj, potem sem predstavnik LS, potem sem pa še delegat v tem zboru in če seštejete kvorum teh minut, pa boste videli... in zato, gospod Bizjak, prosim, da me zaščitite, da bom lahko do kraja povedal svoje mnenje."
7,"Dobro, prosim, da končate počasi z razpravo."
4,Po lastnem preudarku seveda.
16,"Pa prosim, da mi ne vpadajo v besedo, ker je to nerodno za tistega, ki govori."
14,"Na koncu bi rad povedal še, da bi privatizacijo morali izvesti v dveh fazah."
17,"Prvič naj bi poiskali lastnika, to se pravi, določiti lastnika titularja, drugič pa bi morali dokapitalizirati podjetja."
14,"V tem zakonu, ki je pred nami, se pa v bistvu gremo nekakšno prodajo."
23,"Niti ne združujemo iskanje lastnika in dokapitalizacije, ampak v bistvu iščemo kupca, ki naj bi ta podjetja kupil in s tem dokapitaliziral podjetje."
20,"Na koncu bi pa še prosil, da bi se javno povedalo, kdo je te tri zakone spisal, in sicer poimensko."
15,"Da se ne bi ustvaril vtis, da je to nekako, ne vem, od boga dano."
2,Hvala lepa.
2,Hvala lepa.
8,Jaz bi dal ob tem čisto kratek komentar.
16,"Jaz sem mnenja, da zbor ali pa delegati, pa bom samo v svojem osebnem imenu povedal."
10,"Od take množice številk, na ta način podanih nimam nič."
19,"Mislim, da je še več takih; priporočam vsem delegatom v svojem imenu, da nas ne zasipajo na ta način."
24,"Da v takem primeru, v kolikor menijo, da je potrebno predstaviti zboru, to dajo pisno, in pač sintetizirajo zaključke, ki iz takih zadev izhajajo."
8,Moje osebno priporočilo in apel za v bodoče.
9,Gospod Mencinger se je javil v zvezi s tem.
5,"No, bom od zadaj začel."
15,"Zakon so pisali trije ljudje, avtorji, dr. Marko Simoneti, dr. Uroš Korže in Jože Mencinger."
21,"Naslednje vprašanje: mislim, da je najmočnejša kritika tista, ki jo je povedal gospod Gros, in sicer, to je kritika v anketi."
12,"Kar bi morali mi v resnici narediti, je najbrž takšno anketo prej."
10,"In to mislim, najbolj pozdravljam, kar je občina Kranj naredila."
11,Čeprav tolmačenje teh rezultatov bi bilo mogoče pri meni malo drugačno.
50,"Kar se tiče holdingov; za holdinge je predvideno, mislim, tu je zelo veliko nasprotovanj, za holdinge je predvideno, čeprav ni omenjeno v zakonu, da gre za holdinge, v bistvu varstvo, s tem, da država imenuje skrbnika, ker je zelo jasno, zakaj pri holdingih gre, tako kot so pri nas narejeni."
30,"Gre za povezavo lastnine gor in dol in je to, jaz pravim tistemu, kako postaneš stari oče sam sebi, če se prav poročaš, in to je problem slovenskih holdingov bil."
4,Potem je pa tole.
7,Te filozofske razprave je zelo težko uskladiti.
9,"Ker, če malo pogledate, vidite, da so diametralno nasprotne."
25,"Na eni strani se zavzemajo za zapiranje, za večje popuste delavcem, na drugi strani so proti tem popustom, to se uskladiti v bistvu ne da."
23,"Gospoda Grosa bi seveda prosil za rezultate ankete, gospoda Zakonjška za vse tiste predloge, ki so zelo konstruktivno podobni, mislim glede gospoda Lukača."
39,"Zdaj je pa še eno vprašanje, ki ne vem, pri teh filozorskih razpravah, to so razprave, ki smo jih tam pisali približno v 70-ih letih, ko smo o družbeni lastnini razpravljali, ko še ni bilo mogoče nič dosti narediti."
11,"Tu pa mislim, da je nesoglasje, ki ga je treba rešiti."
13,"Gre za to, ali denar ostane v podjetju ali gre ven iz podjetja."
26,"Poglejte, če nekaj prodam, vzemimo škatlo čevljev, potem, če sem jaz to škatlo čevljev prodal, pa še tistemu denar pustil, potem je dobil škatlo in denar."
5,Ni nič plačal za to.
17,"Se pravi, če tujec kupi škatlo, potem mora ta denar nekomu dati, ne pa v podjetju držati."
6,Zdaj je obdržal denar in podjetje.
9,"Se pravi, če gre za prodajo, je situacija jasna."
11,"Zdaj pa vzemimo, da je dokapitalizacija, ker bo v veliko primerih."
56,"V tistem primeru pa je nekdo dodal k tej škatli še eno škatlo in ostal lastnik tiste škatle, ki je bila prvotno tam, pri tisti škatli pa je v resnici bilo treba nekomu prenesti, se pravi, na nek način bo to državna lastnina, samo državna lastnina, ki bo tako zavarovana, da država ne bo nič upravljala."
10,V tem je ravno težava teh nedelnic brez pravice glasovanja.
27,"Šlo je enostavno za neko odlagališče tistega, kjer nekdo pač mora formalni lastnik biti, se pravi formalni delničar in mislim, da s tem družbene lastnine več ni."
19,"Jasno je, da se podobno vključujejo tudi banke, bivši upniki in podoben položaj kot banke imajo tudi bivši lastniki."
7,"Jaz drugače, izvesti drugače se ne da."
13,"Zelo dosti je tistih predlogov se razdeliti, samo, kako se to tehnično izvede."
12,"V vsaki stvari je tudi treba premisliti, kako je tehnično stvar izvedljiva."
5,"Jaz mislim, da izvedljiva ni."
29,"No in še eno vprašanje, ki pa je najbrž bolj naslovljeno na skupščino, jaz enostavno ne vem, kaj formalno pomeni soglasna zavrnitev vseh komisij tega zakona. kaj to pomeni?"
15,"Ali to pomeni, da zakon pade, ali to pomeni, da tega pa jaz ne vem."
1,Hvala.
33,"No jaz mislim, na to vprašanje bomo še prišli, mislim, da je prav, da prej opravimo razpravo, ki se za moj okus giblje v povsem drugo smer, kot pa so to komisije pribile."
45,"Namreč, dosedanja razprava kaže na to, da bi konec koncev mislim, da je meni žal, da smo sprejeli, da obravnavamo samo prvo fazo, ker mirno bi lahko na osnovi razprave, kakor zdaj teče, prosim, nič ne prejudiciram, lahko sprejeli tudi osnutek z vsemi temi pripombami."
2,Toliko mimogrede.
9,"Bomo pač na koncu lahko odločili, kako stvari gredo."
12,"Naslednji od prijavljenih, ki jih je še kar precej, je gospod Režun."
20,"Rad bi predstavil stališča naše stranke, kjer so tudi v glavnem moja stališča iz Zagorja in bi to kar prebral."
6,Popolnoma se strinjamo z glavnimi načeli.
24,"Tu nimamo pripomb, saj se ujemajo z našimi programskimi dokumenti iz Zagorja, proti začasnemu podržavljenju ali brezplačni razdelitvi družbene lastnine med delavce in prebivalstvo."
34,"Več metod, med katerimi podjetja svobodno izbirajo in prehodno obdobje, zato kljub pripombam, ki jih bom kasneje navedel, podpiramo osnutek in ne zagovarjamo tega, da bi moral biti osnutek vrnjen predlagatelju ponovno v izdelavo."
29,"Privatizacijo je namreč treba čimprej začeti, učinke in posledice zakona pa bo mogoče seveda ugotoviti šele ob uporabi modela, ki ga bo treba pač po potrebi spreminjati oziroma dopolnjevati."
16,"Naša glavna pripomba leti na dejstvo, da osnutek oziroma njegova obrazložitev nista opremljena z nikakršno kvantifikacijo."
20,"Tako sploh ni mogoče ocenjevati, niti približno, koliko so predlagane metode sploh realne oziroma bo katera med njimi najbolj privlačna."
17,"Čeprav je to tudi malo povezano s tistim, kar je prej gospod Schwarzbartl govoril o drugih zakonih."
36,"Ne poznamo podatkov o sedanji višini prihrankov prebivalstva, ki bi bili potencial za odkup delnic, ne poznamo ponudb tujega kapitala, ne poznamo ocen, koliko od sedanjih družbenolastninskih podjetij bi bilo mogoče odkupiti po metodi interne privatizacije."
11,"Ne vemo niti približno, koliko podjetij je dobrih in koliko slabih."
10,"Drugo, da je eno kritičnih osnutkov poglavje o interni privatizaciji."
57,"Tu se zdi, da predlagatelj potihem vleče nazaj skozi okno tisto, kar je prej v uvodu s truščem vrgel skozi vrata, to je model upravljanja, za katerega bo značilno, da izvirni interes zaposlenih v podjetjih in poslovodstev ni povečevati premoženja podjetij, pač pa prevladuje motiv povečevanja tekoče uporabe, ohranjena varnost zaposlitve in motiv, povezan s pridobivanjem moči."
41,"Namreč, glede na znana dejstva in glede na velikost družbenega premoženja, ki ga je treba privatizirati, tudi dramatično primanjkuje domače akumulacije, tuja pa se očitno obotavlja zaradi političnih nevarnosti, bo za podjetja hočeš nočeš, najbolj dosegljiva in privlačna prav interna privatizacija."
16,"Ne gre dvomiti, da bodo poslovodstva uspešna pri prepričevanju delavcev, naj se odločijo za tovrstno privatizacijo."
29,"Rekli jim bodo, da jim bo sicer nekdo drug kupil ali pa bo na koncu prevzela država, v vsakem primeru pa jim grozijo odpusti, poslabšanje plač in tako dalje."
56,"Ker gre za razmeroma nizek odstotek odkupljenega premoženja, ki je potrebno za začetek programa in pretvorbo ostalega premoženja odkupljive prednostne delnice države, se bo zlasti pri manjših in srednjih oziroma velikih podjetjih, ki so pač z manjšo kapitalno opremljenostjo, zgodila obnova prav tiste ekonomije, ki jo hoče ta zakon uničiti, dobili bomo zaprt krog neprenosljivih delnic."
39,"Kako v takšnih podjetjih speljati prestrukturiranje, zmanjšati oziroma odpraviti tehnološke presežke delavcev ter zagotoviti rast plač le v skladu z rastjo produktivnosti ali celo pod njo, vzpostaviti potrebno delovno disciplino, vpeljati učinkoviti nadzor nad poslovodstvom, to si težko predstavljamo."
9,"Poleg tega, ta model ne rešuje problema največjih podjetij."
33,"To je bilo tudi že rečeno, oziroma podjetij z veliko kapitalno opremljenostjo, pri katerih tudi desetletni program ne bo mogel zagotoviti popolne privatizacije, ter bodo v veliki meri še vedno na grbi države."
20,"Zato predlagamo, da se program popolnega odkupa podjetij po metodi interne privatizacije loči od programa delnega odkupa po tej metodi."
36,"Vendar bi bil, denimo prva tri leta uveden moratorij na njihovo prodajo, da bi preprečili njihovo kaotično prodajo, recimo, v razmerah, ko trg kapitala še ni vzpostavljen, mogoče bi bila njihova prodaja znotraj podjetij interna borza."
20,"S tem bi postopoma prišli do ""normalnih"", v narekovaju, lastninskih razmerij, ko bi bilo lastništvo v načelu ločeno od zaposlitve."
25,"V drugem primeru, to je pri delnem odkupu, bi bile interne delnice res prave delavske delnice, torej neprenosljive in odkupljive pri odhodu delavca iz podjetja."
51,"Tu bi prišel v poštev tripartitni model, ki ga predlagamo v naših kongresnih dokumentih, delavske in neprenosljive delnice bi bile omejene na tretjino vrednosti po premoženju podjetja, ostalo pa bi pripadlo državi glede na kapitalno opremljenost, ali pa bi se prodalo na trgu kapitala oziroma bi šlo za parkirane vrednostne papirje."
28,"Ponovno je treba razmisliti, ali je 15% družbenega kapitala, ki bi ga odkupili zaposleni v začetku programa interne privatizacije realni limit, ali pa ga je treba še znižati."
17,"S tem bom sedaj zaključil, ker mislim, da so to stvari, ki so bile že prej povedane."
24,"Še enkrat bi rekel, da v principu naša stranka podpira - prej smo mislili, da bo še celo osnutek - te osnove tega zakona o privatizaciji."
2,Hvala lepa.
1,Hvala.
5,Naslednji ima besedo gospod Mesiček.
6,"Spoštovano predsedstvo, spoštovani poslanci in poslanke!"
20,"Preden izpovem tri temeljne pomisleke, ki me obsedajo ob tej tematiki, hočem vendarle reagirati na to, čemur smo pravkar priča."
9,Mislim na ekspozeja gospoda Zakonjška in potem gospoda Grosa.
26,"To naše skupščinsko delo ne poteka tako kot bi moralo, in sicer zavoljo tega, ker se sicer gremo pluralizem, do besede pa mnogi ne moremo priti."
21,"Ob predlogih, razlaganjih, ki se za poslušalce spremenijo v veter besed, ki ga ne moremo več dojemati, postane dolgočasno in mučno."
10,"Zato predlagam, naj se brezpogojno upošteva omejitev na 10 minut."
4,To je kot prvo.
29,"In kot drugo predlagam takšno taktiko, da si predsedujoči zabeleži število prijavljenih govorcev in da se jim najprej omogoči povedati, kar imajo, šele potem pa onim, ki se duplirajo."
9,Saj sicer ostali ne moremo sproščeno povedati kar mislimo.
21,"Ko jaz izsilim svoj skromni trenutek, se že takoj bojim, da bom predolg, in potem misel samo navržem in že izginem."
5,Nekaj podobnega bom sedaj naredil.
11,"Torej, trije temeljni pomisleki v zvezi s problematiko, ki jo prikazujemo."
23,"Prvi pomislek je moja načelna misel, da padamo iz skrajnosti v skrajnost pri teh spremembah in tako na svoj način uprizarjamo novo revolucijo."
13,"Tak prenagel radikalen preobrat pa je neorganski poseg v človeško življenje, naravo itd."
15,"Vi pa veste, da je organsko dogajanje v naravi revolucija, in tudi v človeški družbi."
27,"Zato se sprašujem, zakaj naenkrat hočemo privatizirati vsa naša družbena podjetja, ko pa smo vendarle imeli tudi taka, vsaj še do pred nedavnim, ki so dobro poslovala."
24,"Zato menim, da naj bi ob vprašanju: privatizacija da ali ne, veljalo selektivno merilo, ali so taka podjetja sposobna tekmovati s privatnimi in obratno."
2,Ne pretiravajmo.
17,"Drugi pomislek: bojim se, da situacija, ki sem jo pravkar prikazal, prispeva k propadanju doslej dobrih podjetij."
40,"Namreč direktor - in dostikrat je to bivši komunist - ve, da so zapihali novi vetrovi in da bo sedaj v njegovem interesu prispevati tako ali drugače, da bi se podjetje čimprej in čimbolj zadolžilo, medtem pa tako ali drugače zbira sredstva."
9,"Ko bo podjetje ""zafural"", se bo pojavil kot kupec."
12,"Tako utegnejo dosedanji družbeni direktorji, zgledni komunisti, postati novi privatni lastniki - kapitalisti."
5,To je moj laični pomislek.
15,"Tretji pomislek: ta pa se mi poraja na osnovi poročil, ki so le delno preverjena."
4,"Upam, da ne držijo."
39,"Slišal sem, da je tudi Papirnica Vevče šla v privatne roke, da jo je kupil nemški oziroma avstrijski kapitalist (tega ne vem) in da nad tem podjetjem že vihra tuja zastava, obratovanje pri direktorju pa poteka v tujem jeziku."
32,"Sprašujem se, ali s tem, ko odpiramo vdor tujemu kapitalu, ne odpiramo tudi možnosti neokolonializma naše dežele; ali s tem ne padamo v nov servilni položaj, ki nas je tepel tisoč let."
38,"Če bi težila praksa v to smer, bi utegnil Demos, kot vladna koalicija, v nekaj tednih ali v zelo kratkem času povzročiti katastrofo, pred katero bi nas bilo v bodoče, ko nas bodo na prihodnjih volitvah odpihnili - SRAM."
3,"Oprostite, hvala lepa."
2,Hvala lepa.
5,Naslednji ima besedo gospod Deželak.
4,"Spoštovano predsedstvo, kolegice, kolegi!"
15,"Dovolite mi, da najprej opozorim na malenkost, ki pa morda za nekoga ne bo malenkost."
11,"Veliko predgovornikov je opozarjalo, da nastopajo kot glasniki mnenja svoje stranke."
10,"Zato sem v zagati, kaj sedaj je mnenje določene stranke."
9,Čeprav je vsak povedal svoje mnenje ali pa ne.
7,"Se pravi, tu sem sam v dilemi."
46,"Opozarjam pa, da mnenje, ne da bi bil advokat kogarkoli, ki ga je včeraj dr. Mencinger na skupnem zasedanju, je seveda v današnji diskusiji, morda smo šele na 1/10 te diskusije, morda na polovici - to prepuščam vam - da se gremo neko parlamentarno obstrukcijo sami sebi, drži."
17,"Vsi zahtevamo neke idealne, absolutne - absolutno z vidika pravičnosti - rešitve pri tako kompleksnem podjetju, kot je olastninjenje."
15,"Zahtevamo nek pravni, ekonomski, finančni perfekcionizem in sami sebe vnaprej onemogočamo, da do tja pridemo."
20,"Verjetno predlagatelj tudi ni imel tega namena, kot smo slišali, dati na mizo v osnutku rešitve, ki bi jih zabetoniral."
19,"Tudi ni zabetonirana (o tem bom kasneje spregovoril) tudi prva lastninska struktura, ki pride po opravljenem lastninjenju na dan."
20,"Vsi namreč predpostavljamo, kot da je to neka lastninska struktura, zabetonirana za vse večne čase - in tu delamo veliko napako."
39,"Seveda pa je svojevrsten abstrakcionizem na eni strani zahteva, da čimprej sprejmemo ekonomski sistem, na katerega bomo kot podsisteme nadgradili vse ostale sisteme - socialni, monetarni itn.; postopki, ki se jih gremo, pa to našo izhodiščno željo ali interes rušijo."
8,"Naj vsak pri sebi razmisli, jaz tako menim."
11,"Dandanašnji doživljam ponovno potrditev, da morda to mnenje le ni napačno."
12,"Elaboriral bi pa samo eno željo, ki sem jo dal na komisiji."
25,"Ob tem seveda menim, da ni potrebno in ni nujno - to je seveda pravno vprašanje, ki naj se razčisti, vrniti zakon nazaj v prvo fazo."
25,"Zakaj? naj bo tisoč utemeljenih pomislekov, zakonodajalec, predlagatelj jih bo nekaj akceptiral, nekaj jih bo zavrnil z utemeljitvijo in s tem vzpostavlja svojo neposredno odgovornost."
57,"Torej, status vsiljenega varčevalca, kot sem govoril na skupni seji komisij, bom utemeljil samo še s tem, da vsiljeno varčevanje je bilo vsiljeno vsem zaposlenim v tej državi zaradi tega, ker je država pred delitvijo dobička ali profita, pred delitvijo sama predhodno oziroma na osnovi rešitev obračunskega sistema en del profita odnesla in se šla državnega investitorja."
54,"To je bil institut tako imenovanih obresti na poslovni sklad, ki je veljal dolgo časa in ki pomeni de facto zajemanje enega dela dobička, ki bi sicer šel preko delnic, ali preko ostalih vrednostnih papirjev v dividendo, s strani države pred njegovim razporejanjem na ravni podjetja, na akumulacijo, plače, skupno porabo in tako naprej."
28,"O tem je bil govor danes v prispevku gospoda Lukača in mislim, da je izredno pomemben in predlagam predlagatelju, da ga upošteva, ker je pomemben z moje strani."
34,"Z druge strani je bil pa delavec, ki ga sindikat, takšen kot je bil, seveda, ni ščitil seveda v tem smislu, da bi v vseh zgodovinskih razdobjih odtrgal iz tega dobička maksimalni možni delež."
25,"Torej, če to ni bil, je kompletna delitev ustvarjenega profita v zadnjih 45 letih potekala na ravni neke konvencije, mimo interesov zaposlenih, mimo potencialnih delničarjev."
72,"Od tod moja ideja, ki pa seveda ni čisto moja, da me ne bi napačno razumeli, da iz statusa vsiljenega varčevalca en del tega družbenega kapitala moramo pridobiti, ne v obliki gratis delnic, premoženje ni gratis, in to je tudi v nasprotju s temeljnimi finančnimi postulati, ampak kot brezplačna delnica, kakšen del, 4, 10% od vrednosti kapitala in jaz ne bi imel te hrabrosti, da bi zakonodajalcu predlagal 10, 15 ali 7%."
3,To je eno.
8,"Drugo, kar je pomembno, je afirmacija instituta borze."
35,"To smo tudi opozorili, da če že imamo borzo, da imamo neko formalno ali neformalno institucionalizirano obliko trgovanja s temi papirji, da če jo že imamo, skušajmo jo izkoristiti, kajti tukajle prihajamo lahko do neskladja."
40,"Namreč, ponujena 2%-na minimalna dividenda na en del delnic, ki postane predmet lastninjenja vis-a-vis splošne obrestne mere, ki je lahko 8, 10% in s tem motiv za nakup ali prodajo vrednostnih papirjev, motiv za varčevanje preko legalnega bančnega sistema."
18,"Namreč, če ne bodo papirji interesantni, če ne bodo predmet povpraševanja, ne samo ponudbe, potem lahko projekt pade."
6,"To je tisto, kar sem povedal."
18,"Prva lastninska struktura, ki se izvede kot posledica, kot rezultanta prvega lastninjenja, seveda ni zabetonirana za naslednje tisočletje."
25,"Jaz sem iz nekaterih razprav razbral, kot da se bojimo, kot da smo s prvo strojeno krivico zakrivili vsesplošno krivico in ni nam več pomoči."
4,To seveda ni res.
21,"Prestrukturiranje, kot ga mi pojmujemo v pojmovanju te besede zadnjih 45 let, je v bistvu vsakodnevno srečevanje vrednostnih papirjev na borzi."
11,"Ponudba, povpraševanje, ravnotežna cena in ne potrebujemo nobenih makrodržavnih planov prestrukturiranja."
26,"Mi se moramo samo izpostaviti in igri trga in oblikovanju vrednostnih papirjev: najboljših, boljših, povprečnih in seveda slabših firm na kolikor toliko organiziranem trgu vrednostnih papirjev."
47,"In kot zadnje bi omenil, če dovolite, še paralelnost teh štirih procesov - proces reprivatizacije po zakonu, ki je danes predmet obravnave, je eden izmed njih, drug je proces vračanja zaplenjenega premoženja po sodnih postopkih, kar urejuje komisija in je predmet dela komisije, ki jo vodi profesor Polajnar."
13,"Drugo je zadružna lastnina, ki jo ponovno vzpostavljamo in tretje je proces denacionalizacije."
39,"V razpravah so bila omenjena kvalificirana mnenja, da prehitevanje katerega koli od teh štirih procesov lahko rodi neželene posledice oziroma, če drugače povem, vsi štirje procesi bi morali, kar se tiče časovne dinamike, potekati, kar se le da usklajeno."
22,"Končni cilj je potem premoženjski nosilec, titular na vseh področjih premoženja, s katerim v Sloveniji upravljamo oziroma nameravamo strokovno, kvalificirano, kapitalsko upravljati."
2,Hvala lepa.
2,Hvala lepa.
5,Besedo ima gospod Boris Jež.
4,"Drage kolegice, spoštovani kolegi!"
17,"Glede na to, da sem se prijavil bolj pri drugem delu, je bilo že precej tega rečeno."
46,"Hotel bi pač opozoriti samo na 20. člen tega osnutka, ki govori o pogojih interne privatizacije in tukaj je v eni alinei vzpostavljen pogoj, da pač mora ob začetku izvedbe programa znašati nominalna vsota delnic, ki jih plačajo, se pravi zaposleni v podjetju 15% poslovnega sklada."
54,"Menimo, da je, o tem je že gospod Ražun govoril, menimo, da je v tem primeru možnost lastninjenja samo manjših in pa kapitalsko šibkih podjetij oziroma delovno intenzivnih, dočim pri večjih podjetjih, ki imajo izredno močne poslovne sklade oziroma so kapitalsko močne, je pa to praktično zaenkrat nemogoče, ker je ta delež 15% previsok."
57,"Recimo primer, če bi neko podjetje imelo 500 milijonov poslovnega sklada, pa če hočemo to lastninjenje izpeljati v 10 letih, je to 50 milijonov letno, to pa je ob takšnih gospodarskih razmerah, kot veljajo sedaj, verjetno več kot znaša akumulacija takega podjetja in praktično ni realno pričakovati, da bi se tako podjetje na ta način lahko lastninilo."
12,"Slišali smo pa, da je to priporočeno kot eden primernejših načinov lastninjenja."
27,"Poleg tega pa je to tudi vprašanje, ki ga verjetno niti ta zakon ne more reševati, in sicer vprašanje, kako bo s privatizacijo podjetij v tujih republikah."
11,"Namreč, ni malo, pri nas je to primer Fructala v Ajdovščini."
34,"Je zelo pereč, tam ima izredno veliko premoženje in sedajle, po teh ukrepih Srbije naj povem, da menda zahtevajo 1200 dinarjev najemnine za m2, to pomeni, v grobem izračunu, čez 130 milijonov letne najemnine."
15,"To je res pereč problem, torej prisila, da te v bistvu naženejo iz te republike."
2,Hvala lepa.
2,Hvala lepa.
15,Gospod Ivan Kuhar mi je tukaj dostavil nekatere podatke v zvezi z navedbami gospoda Mesička.
32,"Namreč, v zvezi s Papirnico Vevče pravi takole, če lahko kar jaz to preberem: avstrijski podjetnik, ki je bil nekdaj solastnik Papirnice Vevče, je vložil 51% kapitala, 30% banka, ostalo Papirnica Vevče."
24,"Po zagotovilu predsednika izvršnega sveta Ljubljana - Moste Polje, telefonsko je preveril gospod Kuhar, ni avstrijske zastave na Papirnici in ne komuniciranja v tujem jeziku."
4,Toliko glede te navedbe.
5,Naslednji ima besedo gospod Dvornik.
15,"Najprej bi nekaj rekel v svojem imenu glede na razprave, ki so se odvijale dosedaj."
19,"V zvezi s prisilnim varčevanjem, ki kaže, da je, bi rekel, priljubljena tema mnogih, ki razmišljajo o tej temi."
20,"Pa bi rekel, da se najbrž delamo nekoliko naivne, da so podjetja in to vsa in vedno poslovala z dobičkom."
11,"Jaz bi pa vprašal, od kod pa imajo banke kontaminirani kapital?"
13,"In drugo, ali bi v tem sklopu želeli deliti tudi izgube in komu?"
6,Tretja priljubljena tema je vrednotenje podjetij.
6,V tržnem gospodarstvu je to evidentno.
18,"Meni se postavlja vprašanje, kako določiti tržno vrednost tam, kjer ni trga in to je konkretno pri nas."
49,"Drugo; bi se pa rad opravičil, ker sem spregledal, da so me v našem Odboru za splošno gospodarske zadeve določili za poročevalca in bi samo nekaj poudarkov iz teh sklepov dal, ki so specifični zato, da ne bi mislili, da so vsi odbori kar povprek odklonili ta paket zakonov."
21,"Naš odbor podpira pristop predlagatelja zakonov, ki z osnovnimi usmeritvami nakazuje pravilno pot v lastninjenje, ki ni povezano s podržavljanjem lastnine."
5,To je bilo posebej poudarjeno.
18,"Drugi poudarek je bil ta, ki je bil že večkrat izražen, da je treba področje reprivatizacije posebej urediti."
17,"Tretja zadeva je, da je lastninjenje večplastna zadeva in ga je kot tako treba tudi zakonsko omogočiti."
15,"Imamo dobra podjetja, ki imajo drugačne interese v procesu lastninjenja kot tista, ki so podkapitalizirana."
8,In v podkapitaliziranih se postavlja vprašanje vloge bank.
12,"Najbrž, da bi morale biti na nek način vključene v proces lastninjenja."
14,"Ne samo, da je to zaželeno, ampak bi bile zakonsko dolžne ta proces omogočiti."
38,"Tretja možnost, ki se praktično pojavlja, so podjetja, ki imajo manjše število zaposlenih in imajo relativno ne veliko knjižno vrednost, kjer so kolektivi homogeni in želijo, da bi to lastninjenje izvedli interno, bi temu rekel, z lastnim kapitalom."
7,"In izračuni dokazujejo, da to lahko storijo."
8,"Se pravi, da bi večinski delež odkupili sami."
15,"In jasno, potem tudi na principu soupravljanja imenovali menegersko ekipo in seveda tako vodili podjetje."
8,"Moram reči, da to ni ponovno vnašanje samoupravljanja."
21,"Skozi lastništvo se uvaja soupravljanje in konkretno podjetje, ki je izrazilo to pripravljenost, ima 80% svoje proizvodnje prodane na tujih trgih."
14,"Torej ne gre za nikakršne, bi rekel skupine, ki so zaprte v nekih getih."
37,"S tem pa, da so te delnice, predvsem interne delnice, diskontirane, bi rad poudaril, da predvsem v dobro stoječih podjetjih izražajo željo, da bi jim bilo omogočeno en del lastniniti tudi z navadnimi upravljalskimi delnicami in javnimi."
30,"Mislim, da predvsem tam, kjer izkazujejo dobre poslovne rezultate, je tudi dveletno obdobje več kot zadosti in se bo ta proces do tiste predpisane mere, cenzusa upravljanja podjetja, tudi izvedel."
26,"Posebej je bilo pri nas poudarjeno naslednje: da imamo pomanjkljivo delniško zakonodajo in da v kolikor gremo v ta proces lastninjenja, je treba to zakonodajo urediti."
34,"Drugo in zadnje, kar bi tukaj podal, je predlog, da zaradi raznolikosti kapitalskih struktur, organizacijskih oblik in velikosti podjetja odbor priporoča, da bi izvedli pilotske primere lastninjenja, preko katerih bi tudi preverili zakonske rešitve."
12,"To pomeni, da ni nobene potrebe po velikem hitenju v proces lastninjenja."
14,"S tem pa, da tistih, ki te možnosti imajo, jasno, ne bi bili zavrli."
1,Hvala.
2,Hvala lepa.
3,Besedo ima gospod
1,Stadler.
17,"Gotovo ne bom tako dolg, kot je bil gospod Gros, ampak na nekaj bi pa rad opozoril."
26,"Če se ne motim, je gospod Zakonjšek predlagal, da bi določeno količino delnic v podjetjih, se pravi, določeni del družbenega premoženja, razdelili vsem državljanom Republike Slovenije."
16,"Jaz mislim, da tu lahko odločno protestiram, ker določen del družbenega premoženja so nekateri že dobili."
30,"Tu se sklicujem na članek gospoda Bogomila Berganta in gospoda Alojza Brusa, ki je danes v Delu - naslov je: Najbolje so jo odnesli graditelji hiš na kredit in kupci stanovanj."
12,"Oproščam se avtorjema, če bom nekaj malega prebral in njune misli citiral."
44,"""Na splošno pa bi lahko dejali, da so jo najbolje odnesli tisti, ki so kupili stanovanje ali gradili stanovanjske objekte, hiše s krediti, ker anuitete in obresti niso bile revalorizirane, so zaradi hitro naraščajoče inflacije iz leta v leto skokovito izgubljale pri realni vrednosti."
21,"To potrjuje dejstvo, da so nekoč bogati stanovanjski skladi, ki smo jih polnili z (obveznim) združevanjem sredstev, sedaj izčrpani in prazni."
17,"Vračanje kreditov pogosto ne pokrije več niti stroškov poslovanja, kaj šele, da bi vračali vrednost najetih posojil."
28,"Se pravi, če gremo, da smo spet vsi enaki, ko se bo lastninilo, smo v bistvu neenaki, ker dejansko so eni na račun te družbe že ogromno profitirali."
18,"Praktično so že ogromne delnice, ki so v bistvu že vse kompletno v njihovi privatni lastnini, si prisvojili."
19,"Zaradi tega mislim, če bo do česa podobnega prišlo, da bi vlada ta aspekt pregledala in to selektivno obravnavala."
2,Hvala lepa.
2,Hvala lepa.
4,Besedo ima gospod Rojec.
4,"Spoštovane poslanke, spoštovani poslanci!"
16,"Menim, da v primeru lastninjenja prihajamo do določenih problemov zaradi nejasnega pojmovanja, kaj pravzaprav lastninjenje pomeni."
8,"In tudi nam ni povsem jasno, kaj želimo."
12,"Pred nami je naloga, da se tako imenovani družbeni lastnini postavi lastnik."
6,"To je naloga, pred katero stojimo."
6,To pa seveda ni ekonomsko vprašanje.
17,"To je pravno vprašanje in mi v pravni teoriji vemo, na kakšen način se do lastnine pride."
15,Do lastnine se pride ali z aktom države ali s pravnim poslom ali s priposestvovanjem.
31,"In če torej želimo govoriti o lastnini in lastninjenju, moramo, po mojem prepričanju, te pojme razlikovati in najprej postaviti lastnika in šele kasneje, ko bomo imeli lastnika, lahko sklepamo pravne posle."
6,Izdaja delnic je že pravni posel.
37,"Iz tega razloga je nujno, da je najprej potrebno z nekim državnim aktom, zakonom, npr. določiti, kdo je lastnik tega premoženja in v prvi fazi - mimo tega enostavno ne bomo mogli iti - bo to morala biti država."
13,"Seveda pa lahko z istim zakonom tudi država pove, kako se ta razdeli."
27,"Menim, da v tej nadaljnji fazi, ko se za to, kar bi bilo državno, določi, da se izdajo delnice in se te delnice kasneje razdelijo med prebivalstvo."
22,"Torej, kako s temi delnicami: ali naj se posebej plačujejo ali ne plačujejo, ali kakorkoli, jaz menim, da moramo iti retrogradno pot."
10,"Torej, da je družbeno premoženje bilo prebivalstvu oziroma lastnikom odvzeto."
6,Sedaj moramo iti nazaj isto pot.
7,In sicer na stanje v letu 1950.
13,"Namreč, zmotno je govorjenje in pojmovanje, da je družbena lastnina nastajala dolgo dobo."
3,To ne drži.
20,Ona je nastala z določenim aktom države in se je takrat in tako zastavljena družbena lastnina ali oplajala ali zapravljala.
51,"In tisto, kar je bilo (v letu 1950) državno, to bi naj država pridržala zase, preostalo pa, tudi po mojem prepričanju, čeprav vem, da to ne more biti neka absolutna pravica, naj bi se dalo prebivalstvu - in sicer: zaposlenim polovico, preostalemu delu prebivalstva, torej tako imenovanim družbenim dejavnostim, pa drugo polovico."
33,"Namreč vemo, da je tudi naša družba v teh 45. letih približno tudi bila tako strukturirana: da se je polovico dohodka ustvarjalo direktno v proizvodnji, ostala polovica pa v tako imenovanih družbenih dejavnostih."
21,"In v tem smislu je tudi diskusija gospoda Grosa, ki je povedal, da je treba najprej določiti lastnika, seveda povsem pravilna."
15,"In šele potem, ko bo lastnik znan, je treba zadevo potem deliti in kasneje urejati."
1,Hvala.
2,Hvala lepa.
4,Gospod Žampa je naslednji.
5,"Spoštovano predsedstvo, spoštovane poslanke, poslanci!"
52,"Upam, da bom imel dovolj 5 minut, ker bi imel samo nekaj vprašanj, ki niso meni jasna, ker sem pač kmet in tudi mojim volivcem niso popolnoma jasna, zato bi prosil v naši sredini gospoda podpredsednika Vlade dr. Mencingerja, mogoče nam bo kaj več povedal, da bomo lahko mi našim ljudem povedali."
7,"Gre za vprašanje, ki ima nekaj zaporedij."
20,"Mi govorimo o lastninjenju in o lastnini in novih lastnikih, če smo pravilno prebrali in če sem pravilno tudi razumel."
24,"No, meni je bilo od volivcev, zlasti od zadružnikov in kooperantov naročeno, da naj v tej hiši vprašam, kako bo s to zadružno lastnino."
9,Jaz sem včeraj delno tukaj rekel in lastnino kooperantov.
49,"Gre za nekaj, gospod podpredsednik, upam, da vam je, pa tudi nekaterim ostalim, zelo dobro poznana: kmetje smo združevali delo in sredstva in kapital na organiziran način prek zadrug ali preko teh slavnih TOK-ov, ki so pač bili tako izumljeni, poslovali s številnimi firmami, podjetji živilske industrije v glavnem."
38,"In smo bili tukaj v nekaterih podjetjih deležni zelo visokih procentov, in to ne eno leto, ampak to vse od leta, ko nam je bilo v glavnem odvzeto, se pravi že od 1945. pa skozi vse preteklo obdobje."
76,"Zato sedaj sprašujem, ker mi kmetje vemo to, da se moramo organizirati v zadružne sisteme, v zadruge, normalno v zadruge po dejavnostih, ki bodo dale bolj jasno sliko in upam, da potem govorimo danes ogromno o delnicah, če se to podjetje, ta živilska industrija, ena ali druga - ne bi jih našteval, ker jih vsi poznamo, jih je cela vrsta - dobi novega lastnika, menimo mi, da smo tudi upravičeni do nekaj delnic ali neke solastnine v tem."
19,"Vendar, mi bi želeli, da bi te delnice bile dodeljene, ali lastnina, kakor se pač imenuje oprostite mi, zadrugi."
39,"Tisti obstoječi zadrugi, da je to skoncentriran kapital, organiziran, s katerim potem lahko kmetje kot drobiž organizirano preko svojih ljudi poslujemo naprej s temi firmami in imamo tisti svoj ""jaz"" (če se lahko tako izrazim) v tej živilski industriji."
33,"Jaz bi sedaj na to tukaj opozoril, da se ne bi mi tu znašli kot peto kolo jutri, ker vemo: kadar zajec na jasi odmre, jastrebi iz šume priletijo in gredo z njim."
38,"In ravno tako bo verjetno s to lastnino, če sem danes tudi predgovornike slišal, da bo vsak ""cufal"", kar bo mogel in se popolnoma strinjam z gospodom in številnimi drugimi, ki so rekli, da moramo najprej najti lastnika."
30,"Menim, da je tako tudi v tej živilski industriji lastnik tisti TOK, tista zadruga, ki bo jutri pravno in kako drugače organizirana in da bi mi do te lastnine prišli."
35,"To se pravi, da bi se delnice tako v načelu koncentrirale v tisti višini, ki pač so, normalno v zadrugo, ker tukaj smo že naredili pogreb zanje - in tako bi se ta zadeva pri nas..."
7,Tukaj je bilo tudi rečeno: država - privat.
11,"Tu pa že govorim malo kot poslanec - državna firma, privatna firma."
25,"Če sem se kaj teh 45 let naučil: zelo lepo je direktorju poslovati, če je direktor državne firme in posle vrši z neko privatno firmo."
9,"To so lepi posli, tega ne bomo več komentirali."
18,"Menim, da te krasne posle enkrat moramo nehati, vse lepe posle moramo nehati in odgovornega, definitivnega lastnika najti."
11,"Drugače smo sami sebe, kar je bilo danes slišati, res povozili."
26,"Pred nekaj dnevi sem tudi dobil, gospod podpredsednik, teze o lastninjenju oziroma o zemljiškem skladu, ker sem pač kmet, ki sodi v zakon o kmetijskih zemljiščih."
14,"Ko sem to prebral in dal tudi drugim prebrati, se s tem zelo strinjajo."
22,"Mislim, da mora biti tu, pri kmetijskih zemljiščih, velika previdnost pri lastninjenju zemlje, da nam ne bi proizvodnja zletela trenutno iz rok."
19,"Želel bi tukaj ta zbor opozoriti na to in ker ste vi, podpredsednik, tu - meni je všeč vaša previdnost."
28,"Nekaj časa sem vas grajal, da ste počasni, ampak ne glede na to se mi zdi, da je vaša previdnost v kmetijskem, agrarnem prostoru, v zemlji, zelo previdna."
19,"Zakaj to, hočem zagotoviti z naslednjim: 1949. je Kardelj s svojo silo menjal lastnika več kot polovice jugoslovanske zemlje."
16,"In ko je v več kot eni polovici menjal lastnika, 1950. leta nismo imeli kaj jesti."
13,"Takrat smo v časopisih prebrali, da je proizvodnja padla za 40 do 50%."
4,O jugoslovanskem prostoru govorim.
35,"To pomeni, da je zemlja zelo občutljiva, obdelovalna zemlja, kadar menja lastnika, ker to je element, na katerem je treba na njem pridno delati, pa pazljivo delati in še nekaj večji kapital mora biti zraven."
23,"Če vsega tega ni, ni nič zato, je ta previdnost zelo pravilna in tako kot ste v teh tezah pisali, jih tudi podpiram."
9,"Hvala lepa, pa se opravičujem mogoče sem minuto prešel."
1,Hvala.
2,Boste odgovorili.
3,"Prosim, gospod Mencinger."
8,Jaz bi samo odgovoril na vprašanje zadružne lastnine.
7,Tu so se pojavile zelo različne trditve.
9,"In sedaj moram reči, tu je še nekaj nesoglasij."
12,Zadružna lastnina oziroma zadruge naj bi imele enak položaj kot drugi upniki.
16,"To se pravi, če je bila zadruga lastnik celega podjetja, potem bo postala lastnik celega podjetja."
20,"Sedaj, kakšen je odstotek, bo pač po takšnem odstotku dobila od tega podjetja, to se pravi, to je generalna rešitev."
36,"Nekako je bilo pa tam rečeno, bili so pa pritiski tudi, ki pa po mojem niso pravični češ, mi smo sedaj toliko časa poceni prodajali, s tega se je pač naredila ta industrija, kakor se je."
32,"Mislim da na ta način pa ne moremo iti, ker potem ne pridemo do konca, računali bomo, kdo je bil izkoriščen ali pa kdo ni bil skozi cene, potem stvar ni rešljiva."
11,"Tule je še ena pripomba, kar se tiče lastniške strukture zemlje."
10,Ta zakon o privatizaciji podjetij ne sega na to področje.
25,"Moram reči, namerno ne sega na to področje, ker je to področje pretirano tako občutljivo, da se v to področje ne da posegati tako hitro."
5,Treba je namreč nekaj vedeti.
15,"Pri nas je 50 let šla ta zemljiška, bi rekel, zemljiška zakonodaja v napačno smer."
28,"In sedaj, če je eno generacijo šlo, se je v eni generaciji šele stanje normalno vzpostavilo, še daleč smo pa od tistega stanja, ki bi ga morali imeti."
22,"Samo to je ta problem, zaradi katerega bodo pač socialni problemi na tem področju večji, ker zakon pa v to ne sega."
29,"Tule je pa še en problem, ki včasih se zdi, da se s to delnico, delnica ni nič drugega kot papir, ki pove, da imaš tak delež v podjetju."
16,"Mislim, da ne bo sedaj kdo mislil, da sedaj pa delnice prodajamo, pa podjetje spet prodajamo."
10,"In treba je še nekaj povedati, vam bi hotel odgovoriti."
13,"Poglejte, vi pravite, eno tretjino naj država, eno delavci, gospodarstvo, eno pa negospodarstvo."
21,"To je spet premalo definirano, da bi vedeli kdo koga, mi pa potrebujemo prav enega človeka, ali pa firmo z imenom."
1,Hvala.
2,Hvala lepa.
7,"Gospod Jug, ste se vi prijavili prej?"
4,Gospod Slejko je naslednji.
26,"Mislim, da je pri tem lastninjenju, kakor je že včeraj rekel podpredsednik Mencinger, veliko problemov, veliko različnih pogledov na to stvar in veliko tudi različnih rešitev."
26,"Ampak mislim, da je nekaj poglavitnih stvari v tem zakonu, ki jih ne moremo spregledati in to je predvsem zame ta, da se bojimo ukiniti samoupravljanje."
13,"Mislim, da se ta strah pred ukinitvijo samoupravljanja direktno kaže v internih delnicah."
25,"Tam bi hoteli mi nekaterim določiti monopol, da lahko kupijo določene delnice in celo če izgubijo zaposlitev oziroma, če gredo stran, da jih morajo prodati."
30,"Mislim, da s tem tudi direktno vplivamo na tržišče, ker mislim, da morajo biti te delnice v vsakem trenutku na razpolago na trgu in se mora njihova vrednost svobodno formirati."
12,"Zato mislim, da zopet uvajamo svoj način lastninjenja, to so interne delnice."
38,"Ali ostanemo pri klasičnih, da uvajamo delnice, obveznice in nekaj podobnega, ni pa treba, da bi spet kaj novega uvedli, samo zato, ker se bojimo samoupravljanje do konca ukiniti in hočemo biti pravični, da bomo vsem enako razdelili."
17,"V tem lastninjenju vemo, da pravica je ali pa je ni, v bistvu pa pravice nikoli ni."
9,"Vsaka delitev je nepravična, na kakršenkoli način jo gledamo."
33,"Kar je pa najvažnejše v tej delitvi, pa verjetno ni to, da jo pravično razdelimo, po mojem je ne bomo nikoli, ampak da dobimo lastnika, ki se bo odgovorno obnašal do te lastnine."
33,"Če jo bomo pa razdelili, z internimi delnicami posameznim delavcem oziroma, da morajo biti lastniki, bomo spet ustvarili neko kvazi delniško samoupravljanje oziroma kakor so že prej govorili, da gre o nekem soupravljanju."
61,"V tem trenutku pa obstaja to, da bomo zatrli tiste, ki bi hoteli to stvar vleči naprej in tisti bi verjetno prišli v roku dveh do treh let, da bodo pokupili vse te interne delnice oziroma majhne delnice, ki jih bomo razdelili med ljudi in bo prišlo do neokapitalizma, ko se bodo pojavili zopet novi tisti, ki bodo vlekli stvari naprej."
12,"In zakaj ne bi tega pustili, da se že v začetku ustvari?"
14,"Mislim, da bi lahko v tem trenutku, ko obstaja še strah pred državno lastnino."
9,Zakaj ne nacionaliziramo v tem trenutku vse družbene lastnine?
6,S tem dobimo vsaj enega titularja.
23,"Vemo, da bomo imeli še vedno družbeno lastnino; v določenih podjetjih planiramo, da jih bomo dlje časa lastninili oziroma jih ne bomo takoj."
14,"Tista, ki so pa sposobna takoj, da preidejo v privatno lastništvo, pa naj preidejo."
22,"In če bomo zahtevali še tako visoke deleže, če vemo, da v tem trenutku ni denarja, pa ga tudi potem ne bo."
9,"Denar se nahaja v tujini, ali pa v nogavicah."
32,"Kako pa tega ven povleči, pa moramo najti tak način, da damo nekomu interes, da dobi nekaj cenejše, zato ker ve, da je dobil cenejše, da bo lahko več s tem zaslužil."
4,Samo to je tukaj.
21,"Kam bi pa delili ta sklad, ker na koncu pride glavno vprašanje, da se tukaj pogovarjamo, kam bi to stvar razdelili."
12,"Da, delili jo bomo tja, kjer jo bomo potrebovali, država danes obstaja."
13,"Danes potrebuje to, drug dan, drugo leto bo pa potrebovala spet nekaj drugega."
11,"Mogoče bomo imeli en milijon brezposelnih drugo leto, ali pa nobenega."
18,"Mogoče bomo imeli drugo leto prezaposlovanje, mogoče se bomo hoteli prestrukturirati, da bomo potem prišli na čistejšo tehnologijo."
9,Hkrati se pa mi tukaj najbolj bojimo tujega kapitala.
7,Bojimo se ga bolj kot hudič križa.
21,"Mi bi radi tuji kapital, če bi prišel iz Amerike, če bi prišel iz Švedske, bojimo se pa albanskega, srbskega, hrvaškega."
6,"Denar je denar, ki se vlaga."
38,"Vemo pa, oziroma ne vemo tega, ampak morali bi se pa zavedati, da je skupščina tista, ki določa pravila igre in kako se kapital tukaj giblje in kaj je slovenski jezik, oziroma nacionalni problemi se ločijo od gospodarskih."
25,"Lahko vzamemo primer pacifiškega območja s Korejo vred, od 1970 leta naprej, ko so zbrali različne vzorce razvijanja. 1970 leta je bila Koreja za Jugoslavijo."
12,Sedaj je Koreja dvakrat do trikrat ali pa še večkrat pred Jugoslavijo.
3,Konjunktura je tu.
25,"Oni so zbrali model tujega kapitala, ki je prišel notri, razvijanja, mi pa nismo pustili tujega kapitala oziroma smo v vsakem trenutku hoteli zadržati lastnino."
12,"Kaj nastane v tem trenutku, če vse svoje nerentabilne tovarne prodamo tujcem?"
24,"Ali je nam pomembno, ali v nekaterih tovarnah delamo ""lon posle"", ali so to nečastni posli, kot je bilo vedno to pri nas tretirano."
9,Vedno mora iti z našo zaščitno znamko ven blago.
3,Saj ni potrebno.
10,Ali puščamo delavce v tujino ali pa da delajo doma.
28,"Verjetno, če delajo doma, nam več prinesejo, samemu okolju, sami družbi, tukaj stanujejo, kakor tisti, ki so v tujini in ki morajo iti iz tega okolja v tujino."
24,"In hkrati ko bodo prišli tujci, bodo zainteresirani, da pridejo sem, samo da bodo vedeli, da lahko nekaj zaslužijo in tudi bolje kot doma."
11,"Če pa tega ne bodo imeli, pa gotovo ne bodo prišli."
18,"In če jih bomo na vsak način ovirali z različnimi ovirami pri tem, potem gotovo ne bodo prišli."
3,Tu pridejo avanturisti.
6,"Vemo, kaj nosi kapital v države."
27,"Dobiček in to je edino merilo; če je tukaj 20 ali 10 jih bo k nam prišlo, ampak to pomeni, da je v sorazmerju s svojim tveganjem."
9,"Imamo pa sistem o tem, ko pride do lastninjenja."
19,"Moj predlog je bil, da bi v tem trenutku, ko podržavimo, da bi tudi razprodali in to na licitaciji."
20,"V tem trenutku pridejo do možnosti nakupa tisti, ki vidijo perspektivo v tej proizvodnji, zato pa moramo tem dati kredite."
24,"Saj če ta tovarna danes obstaja, verjetno ne obstaja še enkrat toliko denarja, da jo bo nekdo kupil, razen v tujini, kakor sem omenil."
11,Lahko pa damo nekomu na 50 let kredit za to tovarno.
18,"Ne na 30, ali pa 10 let, kot je tam omenjeno, pa 15 ali 30 ali 60% gotovine."
26,"Naj da državna lastnina, mu jo damo na kredit ali leasing ali 50 let, kakor ne bo svojih obveznosti izpolnjeval, potem mu lahko to tovarno vzamemo."
9,"Vemo pa, da nobeden iz žepa ne bo potegnil."
34,"Jaz vem, da ne bom kupil niti ene delnice pod temi pogoji, pa tudi če imam 20 ali pa 30 ali pa celo 40% popusta in verjamem, da jih tudi delavci ne bodo kupovali."
14,"Moramo se zavedati, da je prišlo že zdavnaj do delitve, bom rekel, dela ljudmi."
40,"Da bi delavci v večini radi delali in bi dobili plačo in bi pustili upravljanje nekomu drugemu, ampak delavec je plačan zato, da dela, če pa hoče biti še plačan za to, da upravlja, pa mora dobiti še dodatno plačo."
22,"In to je tisto, ko se vleče za nami del samoupravljanja, ko smo mislili, da mora vsak upravljati, vsak skrbeti za kapital."
29,"Naj tisti managerski pa lastniški kader skrbi, kako se obrača njegov kapital, ali je profiten ali ni, katerega managerja zaposluje, delavec pa pride in naj se obnaša kot strošek."
10,"Ni to nečastno, če se delavec bori za svojo plačo."
7,Oni bodo s sindikati svojo plačo dosegali.
23,"Sindikati bodo določili, da v dobrih in v slabih tovarnah ima delavec za isto delo isto plačo, kar je po mojem osnovna pravica."
18,"Ni pravica to, da dobiš različno plačo za isto delo, če je eno podjetje boljše, drugo pa slabše."
30,"Hkrati bomo tako izenačili, da se bodo najboljši gibali v slaba podjetja, da jih bodo rešili, zato ker jih bodo tam tudi bolje plačali, ker bodo v težjih pogojih delali."
24,"Pri nas je pa ravno obratno; stvarno, da so najboljši šli v najboljša monopolna podjetja, kjer so bile najboljše plače, najslabši pa v najslabša."
12,"To je zakon revščine, ki slabe zmeraj dol pomika, dobre pa gor."
19,"Mislim, da v trenutnem bančnem sistemu ne moremo niti na banke računati, saj ne znajo niti realne obresti izračunati."
25,"Vemo, da pri teh obrestnih merah, od stanovanjske gradnje naprej, pa vsega tega, v tem trenutku, razen vlaganja denarja, se ne splača prav nič drugega."
4,Delo pa še najmanj.
24,"Mislim, da tukaj moramo, pa tudi v kapitalizmu so to dosegli, da pri vsej tej reformi, ki je bila, nismo poskrbeli za obrestno mero."
18,"Mi smo pustili, da se je obrestna mera dvignila na 40, na 80, na 100%, na prostem trgu."
17,"Ravno zaradi tega ne moremo biti nikoli konkurenčni na zunanjem trgu, ker imajo obresti limitirane 10, 12%."
19,"Za druge, bom rekel, primarne naložbe, kakor so kakšna industrija, to pa jih dobijo tudi 2%, 1% brez obresti."
5,"Dejstvo pa je, še nekaj."
52,"Ko bomo določili tržno vrednost podjetij, ena je tržna vrednost, druga je knjigovodska vrednost, in so naša podjetja v tem trenutku zaradi inflacije vsa knjigovodsko podcenjena, razen najnovejših, vemo da se bodo na trgu tista podjetja obnašala, in neko podjetje je pri nas, ga ne bo nihče niti za dinar hotel kupiti."
12,"Ne vem, kdo bo kupil železarno Jesenice, bomo videli, koliko bo dal."
7,Če bo grozno poceni jo bo kupil.
22,"Trenutni interes je, da se kupuje, kar bodo kupovali, bodo kupovali hotele, trgovine in takšne stvari, ki jih lahko trenutno takoj obrnejo."
10,"Take je potrebno dolgoročno vlagati, pa ne bo nihče vlagal."
61,"In tisti, ki bodo po teh internih delnicah v prednosti da delujejo v takih visoko dobičkonosnih panogah, monopolih in vse to, se lahko samo z delom preživljajo, ni treba tehnologije, tisti bodo takoj v prednosti. 10, 20 ljudi si bo razdelilo nek hotel, trgovsko podjetje si bodo med seboj razdelili, vsak bo vzel eno trgovino, nekaj pa bodo med delavce razdelili."
9,Tisti po tovarnah pa jih nobeden ne bo maral.
10,"Predvsem pa pravim, najvažnejše je v tem, da dobimo lastnika."
29,"Če nimamo lastnika, je vse zastonj, pa četudi bi zastonj dali kapital vsem in da bi mu dali pravega lastnika, bi bilo bolje kot pa da iščemo pravično delitev."
12,"In so vsi, nekateri predlagajo 50, 20, 30 procentov, vse sem razmišljal."
32,"Jaz sem v začetku razmišljal, da bi razdelili mogoče 20% delavcem glede na delovno dobo, ki so jo imeli ali pa na povprečje osebnih dohodkov, ki so jih dobili v prejšnjih letih."
5,"Saj, mogoče je tudi dobro."
13,"Potem sem pa prišel do tega, da se tega sploh ne splača deliti."
4,Da kakšnemu kaj delimo.
23,"Dajmo tu v sklade v pokojninske, za drug razvoj, v družbeno prestrukturiranje, bodo ravno tako vse dobili nazaj in še produktivno bo naloženo."
2,Hvala lepa.
2,Hvala lepa.
4,Gospod Frelih ima besedo.
4,"Spoštovano predsedstvo, spoštovani delegati!"
16,"Skušal bom na kratko, predvsem bi nekoliko polemiziral z ugotovitvijo gospoda podpredsednika o lastninjenju zadružnega premoženja."
17,"Vezano pa je to na stališče, oziroma za moje pojme še vedno politično vprašanje vrstnega reda lastninjenja."
27,"Ali bo speljana najprej reprivatizacija in kasneje potem lastninjenje, to povezujem direktno s tretjim variantnim dodatkom 3. člena oziroma 3. člena variantnega dodatka, za katerega se zavzemamo."
14,Konec koncev gre tudi za direktno povezavo z včerajšnjim sprejetim tekstom zakona o zadrugah.
49,"Ker to je gospod Žampa precizno definiral, gre pa tu za, bom rekel premoženje, ki ne izhaja iz vložka, ampak iz deleža, delitvenega od maloprodajne cene, ko so kmetje morali 10% puščati v firmi, v Perutnini Pivka, ali pa v Perutnini Ptuj kot obvezno akumulacijo za razširjeno reprodukcijo firme."
11,"Če sem konkreten, za primer, o katerem je govoril gospod Žampa."
26,"In mislim, da to načelo, o katerem se danes pogovarjamo, da se ta akumulacija ni vračala nazaj na posamezno kmetijo, ampak je ostajala v skupni firmi."
46,"V zvezi s tem postavljamo kot stališče tudi pri nas, da naj se najprej izvrši vrnitev zadružnega premoženja, ali če rečem, poravnava in reprivatizacija, to smo se tudi na teh treh komisijah na nek način usklajevali, in nato naj se postopek privatizacije oziroma lastninjenja tudi spelje."
22,"Če mi pa dovolite, samo še nekaj svojih stališč, jaz se z veliko predlogi, ki jih je gospod Slejko tu navajal, strinjam."
8,Vendar sem pa na stališču predvsem postopnosti lastninjenja.
48,"Ne bi šel v tako drastičen poseg in sem prepričan, da bo država slabo gospodarila, kljub temu, da bi se obvezala, da bi zelo hitro speljala transformacijo, zato mislim, da je prvo načelo pravičnosti tisto, o katerem se moramo danes tu pogovoriti in pri tekstu zakona to dopolniti."
22,"Ko bomo načelo pravičnosti izpeljali, potem uvedli borzo, šele nato bomo lahko potem sprostili vse te iniciative, o katerih je Slejko govoril."
44,"Dokler pa teh dveh elementov ni preskrbljenih, toliko časa mislim, da smo v negotovosti oziroma ne dajemo v enakopraven položaj oziroma ne razmejujemo tistega, ki bo z interesom kupoval delnice, in bom rekel, bo tudi živel na ta račun oziroma ne samo iz dela."
4,To je eno vprašanje.
16,"Drugo, pridružil bi se vsem razpravljalcem, ki so zahtevali dopolnitev tiste zakonodaje, ki mora spremljati lastninjenje."
30,"Če te stvari ne bomo imeli skorajda sočasno, potem je verjetno tu veliko neznank, na katere tudi predlagatelj ne bo mogel odgovoriti precizno o postopkih, o posledicah in tako naprej."
19,"In tretje, pri načelu pravičnosti mislim, da bi se bilo dobro zavzeti za kriterije, znižanje kriterijev glede na oceno."
10,"Ko smo diskutirali v posameznih sredinah gospodarstva, je jasna slika."
31,"Male firme so možne postopek privatizacije speljati, tisto, kar je Jež govoril, medtem ko pri velikih firmah mislim, da bo to težko speljati ob teh kriterijih, kot jih zakon tu navaja."
26,"In še kot zadnje, predlagam, da gre za sočasnost sprejemanja zakona o lastninjenju, zakona o zadrugah, sedaj, po včerajšnji razpravi je prišlo do malega neusklajenega sklepanja."
13,"Namreč, Zbor združenega dela, Družbenopolitični zbor je sprejel tudi za zadruge redni postopek."
14,"Mi smo pa združili takrat, ko smo odločali o tem, prvo in drugo fazo."
24,"Naša želja je samo, da v kolikor bo postopek speljan, da se spelje sočasno, ker gre tu za posledice lastninjenja tudi v zadružnem sektorju."
2,Hvala lepa.
2,Hvala lepa.
4,Gospod Ivanušič je naslednji.
15,"Da, jaz ne bom predaval, bom kar od tukaj, in sicer imam predlog za predlagatelja."
25,"Predlagam, da naj izvršni svet v fazi predloga naredi simulacijo učinkov tega zakona, ker mislim, da bi s tem bistveno zmanjšali riziko uspešnosti tega zakona."
18,"Drugo pa mislim, da bi morali imeti več skladov namesto enega, ker takšna koncentracija moči države je nevarna."
1,Hvala.
2,Gospod Atelšek!
6,"Gospod predsednik, spoštovani poslanci in poslanke!"
6,"Nekatere stvari, preden bi konkretno prišel."
56,"Sprememba lastništva, mislim da pomeni, da ni vseeno, kdo je lastnik tega, temveč to pomeni, da pridobimo novega gospodarja, ta gospodar pa ni vseeno, da je tisti delavec, ki je danes gospodaril v tovarni, ampak pride pravi gospodar od nekod drugod, da prinese s seboj ne le denar, kajti delnice imeti pomeni, imeti moraš tudi denar."
11,Ker drugače bo treba izgubo plačevati po obračunih in tako naprej.
6,"Mislim, da prelahko jemljemo določene stvari."
30,"To, če bomo želeli, da pride do pravilnega, praktično do pravilnega pristopa in rešitve gospodarske rešitve, potem so to tehnološki posegi prestrukturiranja, tržišče, novo tržišče, novi artikli in tako naprej."
20,"To bo prinesel tisti, ki bo z delnicami, pravimi delnicami prišel v določene družbe, ali je to Iskra ali Gorenje."
4,"Zelo se zdi ""apetitlih""."
26,"Meni se tako zdi, ko zdaj poskušam diskusijo, da je tako kot bi sladoled delil, ampak ta zadeva ni tako ""apetitlih"" za tistega, ki ima denar."
6,Ta apetit je treba šele povečati.
5,Povečati ga mora ta družba.
12,Zunanji partnerji pa kljub temu niso zelo navdušeni nad sovlaganji v Jugoslavijo.
14,"Torej čakamo na stabilnost, politično stabilnost v tej Jugoslaviji ali pa v tej Sloveniji."
1,Dalje.
4,Predpisi o davčni politiki.
17,"Predpisi o možnem transferju dobička, posebej za zunanje partnerje, tržišča in seveda najvažnejše pa politično stabilnost režima."
19,"Trenutno imamo v Sloveniji še mogoče nekaj šans v zvezi s tem, ampak mislim pa, da prav dosti nimamo."
24,"Torej, mi moramo poiskati lastnika, ali pa takega sovlagatelja, ki nam bo prinesel ne le denar, ampak, ki nam bo prinesel osvežitev v delovanju."
15,"Če pa naredimo zdajšnje direktorje in delavce za lastnike, bo ostalo isto, kot je zdaj."
7,"Tako, da smo si popolnoma na jasnem."
7,"Mislim, da tega ta zakon ne želi."
6,"Dalje, mene tule nekatere stvari motijo."
12,"Še vedno ne vem kdo je lastnik, kdo bo vrednostne papirje izdajal."
14,"Kajti izdaja jih lahko le tisti, ki je lastnik, ne tisti, ki je posrednik."
4,"Torej, zame je vrednost."
13,"Jaz čeka ne morem izdati za, ne vem, Zakonjška in za nekoga tretjega."
12,"Mislim, da lastništvo je treba določiti in drugače tudi pravno ne prenese."
18,"Pravno, finančno ne moremo priti skozi, dokler nimamo lastnika, ali je to država, meni je vseeno, kdo je."
5,Predlog zakona ni slab zame.
19,"Resno, z določenimi korekcijami se ta zadeva da absolutno uporabiti, nekateri so ga raztrgali, jaz pa ne mislim tako."
15,"Vendar, lastništvo je treba določiti, ali je to pokojninski zavod ali je to nekdo drug."
16,"Poleg tega bi imel tudi še prvi člen, ki mislim, da bi moral o tem govoriti."
11,"Drugo, gledam v 4. členu, vrednotenje kapitala in kaj predstavlja kapital?"
13,"Mi vemo, da zunaj vrednost podjetja predstavlja dobiček trg in pa ""good will""."
4,Drugo je vse nično.
19,"Če stroj ne teče, če tovarna ne obratuje, ne pomeni za nobenega nobene koristi, ne bo nobeden denarja vlagal."
36,"Ocenjuje se to tako, jaz dobro poznam, kako zdaj zahodnjaki na vzhodu ocenjujejo in pridejo zelo hitro do računice in rečejo, tu gremo, tam ne gremo, tole stane toliko ali pa sploh ne gredo v sovlaganje."
16,Firmo dobijo staro ... mora pa toliko in toliko vložiti in ali bo to sploh nazaj dobil.
19,"Tako da 4. člen mislim, da bi moral biti upoštevan, ker pa ni vrednoten pri nekaterih podjetjih ""good will""."
10,"Torej vrednost znamke, ki predstavlja trg, so nekateri ogromno investirali."
26,"Ne vem, ali bo gospod podpredsednik, mogoče je to kje drugje, ovrednoteno, ampak mislim, da med dokumenti finančnimi dokumenti, ki jih vodijo podjetja, to ni ovrednoteno."
18,"Recimo, jaz vam bom povedal, pri Elanu je bil ""good will"" več vreden, kot je verjetno cel Elan."
5,"Vidite, tako se to obrne."
11,"Jaz bom povedal, recimo pri Gorenju ""good will"" ima veliko vrednost."
41,"In še nekaj, nekatere druge firme, recimo Iskra in tako naprej, ti se slučajno pogajajo zdaj z General Electricom in še zadnjič sem se s tem predstavnikom pogovarjal, rekel sem mu, ""good will"" Gorenja je več vreden kot vaš v Evropi."
1,Znamka.
7,Je bolj znana kot pa General Electric.
9,"V tej branži, ne bom pa rekel v drugih."
9,"No, zato mislim, da na to ne smemo pozabiti."
10,"Nimamo dosti primerov, samo to lahko predstavlja sorazmerno veliko vrednost."
37,"Jaz sem že prej rekel, lastništvo brez denarja, pa delnice brez denarja nam ničesar ne prinašajo, jaz ne bi vzel delnic, pa mi lahko podarijo kolikor hočejo, katerekoli, pa nimam interesa nobene vzeti, vam resno to povem."
21,"Če pa bi videl, da je konceptno interesantno to podjetje, potem bi pa sam šel zraven in bi jih tudi kupoval."
18,"Nekaj je prej govornik pred menoj govoril glede strategije za izvedbo tega zakona, ekonomski del in tako naprej."
15,"Mislim da bo, gospod podpredsednik, izvršni svet moral narediti izvedbeno strategijo, kako bodo stvari tekle."
20,"Jaz se strinjam, da vi imate, da mora imeti nekdo kontrolo, da ne gre več na divje in po domače."
42,"Tu je potreben organiziran pristop, treba je videti, kdo je kje, ali so to resni in še nekaj, mislim, da je prav, da je država zraven, kajti z državo se bodo lažje dogovarjali tuji partnerji, bolj zanesljivo kot pa z marsikatero firmo."
34,"To odkrito povem, mislim, da je bilo vaše poslanstvo v Ameriki, pa še kje drugje tudi s tem namenom, da se že zdaj vključujete v iskanje možnosti realizacije izvedbe lastninjenja in sovlaganj od zunaj."
14,"Zdaj mislim, da je prav, da je država sogovornik, močan sogovornik o teh aranžmajih."
11,"Kajti oblast je še zmeraj oblast, drugje jo še kar spoštujejo."
11,"Dalje, mislim, da manjka zakon o zaščiti premoženja, ne glede katerega."
5,Mi danes govorimo o premoženju.
30,"Jaz sem že včeraj rekel, zakaj je Trend tako daleč prišel oziroma na skupščini nimamo kaj razpravljati o tem, ampak zato je potreben zakon o zaščiti vsega premoženja, tudi privatnega."
10,"Nikjer na svetu se ne sme špekulirati, krasti nobenega premoženja."
5,Na koncu bi hotel reči.
16,"Vrednost podjetja, to, kar sem že prej povedal, ne postavlja niti oblast niti fabrika, ampak trg."
21,"To je tržna kategorija in zdaj, če ima vse te segmente, tehnologijo, trg, dobiček in tako naprej, potem postaja to interesantno."
13,"Drugače bo pa vsak, ki ima denar, naložil v banko, ker je siguren."
5,Res da dobi nekaj manj.
23,"Tu mora trikrat toliko dobiti kot v banki, da je interesantno, ""apetitlih"", da gre v sovlaganje, ali pa imeti tudi seveda druge interese."
28,"Mislim pa, da je ta začetek s tem osnutkom zakona prava pot, seveda ga je treba še obogatiti z nekaterimi stvarmi, ki manjkajo, predvsem pa z izvedbeno strategijo."
34,"In ta družba mora z ekonomskega vidika ali pa čisto s strateškega vidika storiti korake naprej, preko teh ekonomskih strategij, ki si jih bo postavila, je odvisno celo življenje in cela politika, tudi strank."
6,Jaz dostikrat diskutiram o ekonomskih principih.
6,Na teh slonijo tudi naši volilci.
11,"Mislim, da moramo tu več storiti, kajti drugače, denar je denar."
21,"Denar ni za otroke in vendar je resna zadeva, in zaradi tega je pri takih zadevah zelo z veliko resnostjo pristopiti."
2,Hvala lepa.
1,Hvala.
2,Gospod Grdadolnik!
4,"Spoštovano predsedstvo, poslanke, poslanci!"
52,"Jaz bi pravzaprav dal samo majhno repliko na izvajanje gospoda Stadlerja, v katerem se je dotaknil dokaj delikatne teme, ki je v tem, da je naši gospodarski polomiji precej botrovala tudi politika dajanja kreditov, ki je bilo pravzaprav razmetavanje denarja, katerega država ali banke ali podjetja nikdar in nikoli niso dobile nazaj."
12,"Ali pa vsaj v tako majčkenem procentu, da je komaj omembe vredno."
22,"Se mi zdi, da je rekel, da vračila teh kreditov znašajo komaj toliko, kolikor znašajo stroški vzdrževanja hiš, stanovanj in tako naprej."
6,"Ampak, to niti približno ni res."
11,Dostikrat ta vračila komaj pokrivajo poštninske stroške za nakazila teh obrokov.
46,"No, ampak to me pravzaprav navaja na misel, da bi te kredite, ki so bili pravzaprav anticipacija gratis delnic - saj zdaj tako lahko zaključimo, takrat se to ni vedelo - da bi morali pa te kredite upoštevati v primerih, če se bodo res te gratis delnice delile."
15,"Ker vedeti moramo, da so največ kreditov dobili tisti, ki so jih pač najlažje dobili."
11,In tisti bodo zdaj tudi dobili največje deleže v gratis delnicah.
24,"Z drugo besedo, dobro, da ne bi dobili dvakrat daril, eden pa nobenkrat, ali pa samo enkrat pa še to v hudo skromni obliki."
4,Samo to sem hotel.
2,Hvala lepa.
1,Hvala.
13,"V skladu s poslovnikom vprašam zbor, ali damo besedo predstavniku Gospodarske zbornice Pečenku."
7,"Kdo je za, prosim da dvigne roko."
1,Hvala.
3,Kdo je za?
3,Je kdo proti?
4,Se je kdo vzdržal?
17,"Ugotavljam, da je z večino glasov zbor sklenil, da bo poslušal gospoda Pečenka, predstavnika Gospodarske zbornice Slovenije."
6,"Cenjeno predsedstvo, spoštovane poslanke in poslanci!"
4,Hvala lepa za besedo.
34,"Rad bi vam predstavil stališča, ki smo jih izoblikovali v okviru Gospodarske zbornice na podlagi razprave, ki je v našem sistemu potekala in na podlagi modelskih preizkusov izraženih mnenj, sugestij, predlogov pa tudi pomislekov."
32,"Kljub slednjim lahko strnemo našo ugotovitev, da je zakon dobro izhodišče in primerna osnova za procese likvidacije družbenega kapitala, s čimer odpravljamo tisto kar smo kritično pripominjali že v pripravi Markovićevih zakonov."
37,"V Gospodarski zbornici izrecno podpiramo konceptualno zasnovo zakona in s tem seveda tudi zahtevamo, da se ti procesi čim hitreje začnejo, saj v osnutku zakona predstavljeni modeli in zasnova predstavljajo obliko kontrolirane privatizacije z nadzorno vlogo države."
23,"Menimo, da je potrebno čim hitreje z zakonom o privatizaciji razrešiti ta gordijski vozel lastninske enigme, kajti danes eni čakajo, drugi pa hitijo."
12,"Dovolite mi, da na kratko pojasnim naše stališče in opredelitev do zakona."
20,"V Gospodarski zbornici smo ugotovili, da zakonski osnutek in njegova zasnova že upoštevata dosedanja izhodišča Gospodarske zbornice in seveda, gospodarstva."
9,Ves čas smo se zavzemali za preudarno lastninsko reformo.
63,"V osnovnih načelih, na katere danes kar nekam pozabljamo, pa smo izrazito poudarjali ob kritiki Markovićevih zakonov, smo se zavzemali, da je lastninsko prestrukturiranje možno le na tržnih principih, ne pa z razprodajo in ne s splošno razdelitvijo družbenega kapitala; da je proces lastninskega prestrukturiranja postopen proces in da zahteva diferenciran pristop, ki omogoča različno izbiro metod in njihov relativno prost izbor metod."
8,Zavzemali smo se torej za odločen lastninski nadzor.
62,"Med različnima skrajnostima glede možne ureditve družbeno lastninske reforme, na eni strani s podržavljanjem družbene lastnine in razdelitvijo delavcem, je z zakonom jasno izbran koncept, po katerem naj bi se družbena podjetja z anonimnim družbenim kapitalom (le-ta Markovićevi zakoni še vedno ohranjajo), ob uporabi različnih metod privatizacije, preoblikovala v kapitalske družbe na čim bolj preprost, ne nazadnje tudi pravno učinkovit, enostaven način."
24,Zdi seda zakon seveda upošteva prav ti dve načeli (na katere je opozoril tudi gospod Rojec) kot edino možno pot med dvema skrajnima stališčema.
58,"Zdi se, da nekateri v razpravah kar tekmujejo v izvirnosti rešitev, čeprav mislim, da je dr. Mencinger že davno opozoril, da lastninska reforma ni enostaven proces in se z njo ukvarjajo ekonomisti že lep čas in kdor bi jo na enostaven, pragmatičen način znal rešiti, bi verjetno utegnil dobiti Nobelovo nagrado, saj je privatizacija eden najtežjih ekonomskih problemov."
20,"V zbornici se torej zavzemamo za odločen lastniški nadzor in menimo, da s to reformo tudi ni več mogoče odlašati."
2,Zakaj ne?
17,"Zvezni zakon favorizira koncept internih delnic, ni pa na ustrezen način rešil privatizacije podjetij po drugih metodah."
15,"Dopušča pravne praznine, predvsem ni izgradil nadzornih mehanizmov, ki bi preprečili neopravičeno prilaščanje družbene lastnine."
33,"Prav izkoriščanje teh skrajnih metod je pripeljalo do nezaželenih pojavov, ki imajo odmev seveda tudi v skupščini in seveda tudi v samem gospodarstvu in ki mečejo slabo luč na vse procese lastninjenja nasploh."
22,"Osnutek zakona je celovit in strokoven in odpravlja anonimni družbeni kapital, saj zahteva celotno olastninjenje naenkrat, kar je mogoče očitati Markovićevim zakonom."
15,"Izrazita je bojazen tudi v razpravah, da bo v procesih lastninjenja država prevzela prevladujoče funkcije."
27,Seveda bi bilo zgrešeno privatizacijo speljati preko poprejšnje splošne nacionalizacije kot enkratno dejanje in tudi v nasprotju z normalnimi tržnimi načini pridobivanja lastninske pravice kot antipod podržavljanju.
44,"Ponujeni koncepti so lahko le prehodna oblika, v sklad se stekajo le sredstva ob nakupih podjetij, kar ureja implicite že zvezni zakon, sicer pa se tako zbrana sredstva uporabijo za točno določene namene, ki so v funkciji pravičnosti, kot to iz samega zakona izhaja."
61,"Mislimo, da se je danes potrebno predvsem opredeliti in na to skoncentrirati tudi diskusijo, kaj naj počne sklad ali če hočete država, v podjetjih iz naslova svoje lastnine, bodisi v funkciji lastnika bodisi v funkciji skrbnika, in, ali ne kažejo te njene omejitve ter njene pravice natančno vsebinsko omejiti, če seveda želimo odpraviti bojazen pred prikritim podržavljanjem oziroma nacionalizacijo družbenega premoženja?"
5,Največ pozornosti zbuja interna privatizacija.
31,"Napravljeni izračuni dokazujejo, da so možnosti delovnih ljudi in občanov za nakup delnic majhne, s tem pa se postavlja realna nevarnost, da država v številnih primerih ne bo le prehodni lastnik."
10,Zavzemamo se zato za stimulativnejši pristop do obstoječega družbenega kapitala.
34,"Predvsem pri internih delnicah menimo, da je potrebno identifikacijski motiv delavcev s podjetjem natančno opredeliti, saj so tudi razprave pokazale, da je lastništvo delavcem lahko močan motivacijski dejavnik za eventualne nakupe in dokupe podjetij."
16,"Vprašanje pa je le, če je absorbcijska moč delavcev dovolj velika, da bi to lahko uresničili."
13,Sicer pa bo kvantifikacijsko potrebno znižati in jih prilagoditi dejanski situaciji pri nas.
23,"Posebno pozornost smo namenili inštitutu skrbništva, ki je danes v razpravah manj omenjan; skrbništva države, ki ji omogoča široke diskrecijske možnosti, ni sprejemljivo."
18,Zakon bi moral skrbništvo omejiti zgolj na varovanje lastniških interesov v podjetjih z družbenim kapitalom preko organov upravljanja.
21,"Ob preohlapnih določbah zakona se namreč zdi, da bo država oziroma sklad izvajala celoten mikro podjetniški nadzor, kar seveda ni sprejemljivo."
29,"Zavzemamo se torej za skrbništvo, kjer bodo zunanji skrbniki v organih upravljanja opravljali le funkcije, ki jih imajo lastniki v običajnih organih upravljanja, in torej dobili le lastniške ingerence."
14,Seveda bi moral zakon natančneje opredeliti te funkcije in kako bodo zunanji člani imenovani.
24,"Zavzemamo se, da v takšne upravne odbore s skrbniškimi funkcijami imenujejo svoje državne resorje, predstavnike zbornice in zaposleni delavci in ne nazadnje profesionalna združenja."
13,"Poseben problem, na katerega je potrebno opozoriti je, da je gospodarstvo predvsem podkapitalizirano."
12,"Ni mogoče pričakovati, da bo zakon sam po sebi zmanjšal probleme podkapitaliziranosti."
13,"Vgraditi pa je potrebno takšne kriterije, da bo njegova rdeča nit dokapitalizacije podjetij."
39,"Hkrati je potrebno, na to je bilo že opozorjeno v včerajšnjem uvodnem referatu dr. Mencingerja, kar pa iz zakona ni najbolje razbrati, da je potrebno omogočiti konverzijo dolgoročnih obveznosti do bank in drugih dolgov v podjetjih in očistiti bilance."
30,"Zavzemamo se, da se tudi vprašanja sanacije bank čim hitreje reši, predvsem vprašanje pristojnosti med zvezo in republiko, da bi se potem tega lahko lotili tudi v sami Republiki Sloveniji."
28,"Danes je bilo že omenjeno, da bi morali z večjo hitrostjo zagotavljati tudi širše sistemske možnosti za legitimno in učinkovito izpeljavo vseh procesov in širše prilagajanje ekonomskega sistema."
23,"Predpostavljamo, da bodo sami lastniki poskrbeli za povečanje učinkovitosti gospodarstva, vendar to ni zadosten pogoj, če seveda ne bodo dani tudi drugi kriteriji."
37,"Ob tem bo nujno potrebno dograditi predvsem podjetniško zakonodajo, ki je danes povsem neustrezna, pomanjkljiva in ima velike luknje, v katerih ljudje najdejo svoj prostor in o katerih je bila danes že razprava: recimo vprašanje odgovornosti podjetij."
5,Enako velja za soupravljanje delavcev.
16,"Soupravljanje ni problem, ki ga je potrebno urejati z zakonom o privatizaciji, temveč v podjetniški zakonodaji."
4,Poseben problem je reprivatizacija.
54,"V Gospodarski zbornici podpiramo vse zahteve, da je potrebno odpraviti storjene premoženjske krivice in razlastitve iz preteklosti ter zagotoviti različne možne oblike vračanja lastnine, vendar le ob upoštevanju dejanskih možnosti - od denarnega povračila škode do povračila škode v obliki delnic in tudi fizičnega vračanja na obstoječih objektih, kakor je to predvideno v samem zakonu."
22,"Potrebno je zagotoviti, da bo razreševanje teh odnosov temeljilo na doslednem spoštovanju pravnih principov in enakem obravnavanju vseh oblik lastnine, tudi obstoječe."
21,"Ob tem se gospodarstvo zaveda, da je potrebno te probleme rešiti, vendar tako, da bodo ti procesi spodbuda nadaljnjemu gospodarskemu razvoju."
27,"Treba pa jih je zavarovati s praktično izvedljivimi finančno tehničnimi instrumenti, saj bi zaustavljanje teh procesov in vračanje za 40 let nazaj še otežilo obstoječe pogoje gospodarjenja."
4,In čisto na koncu.
39,"Z ustavnim zakonom je bila že začrtana pot privatizacije družbene lastnine - 5. člen ustavnega zakona za izvedbo ustavnega amandmaja XCVI, saj ta predvideva soglasje za izdajo internih delnic, predpostavlja pa tudi usklajevanje procesov reorganizacije z novim zakonom, torej retroaktivno."
39,"S takšno zahtevo po kasnejši prilagoditvi novi zakonodaji pa so procesi reorganiziranje v gospodarstvu močno oteženi in prav to dejstvo, ko nekateri hitijo, drugi pa čakajo, zahteva takojšnjo razrešitev tega lastninskega vprašanja in seveda čim hitrejši sprejem samega zakona."
14,Zato odlašanje pomeni zaustavljanje takih procesov kar za gotovo tudi ni v nacionalnem interesu.
57,"Zaključimo lahko, da se zavzemamo za to, da se predvsem jasneje opredeli vloga države, da se minimizira njeno varstvo le na varstvo kapitalskega interesa, da se ponovno preverijo razponi in kriteriji v postavljenih modelih, tako da bo proces privatizacije izvedljiv in da se omogoči stimulativnejši pristop do obstoječega kapitala, ob hkratnem zagotavljanju predpostavk za res celotno restrukturiranje."
32,"Morda je zagovarjanje idej, odločnih idej o čim hitrejši privatizaciji le besedičenje, ki ustvarja zmedo, kot nekateri pojmujejo to, toda hoteli ali ne, smo pot lastninske reforme začeli že z Markovićevimi predpisi."
47,"Kamen spotike je predvsem način, kako to doseči, kako hitro pa bo sopihal gospodarski voz in kam nas bo pripeljal, pa je v tem trenutku odvisno tudi od čim hitrejše razrešitve tega vprašanja in od predpisov, ki so pred nami, oziroma pred vami, gospe in gospodje poslanci."
2,Hvala lepa.
1,Hvala.
12,"Preden bomo razpravo zaključili, dobi besedo še gospod Bizjak, predsednik tega zbora."
4,Spoštovani kolegi in kolegice!
31,"Ne bi želel, da pretirano vlečemo sedaj, ker nam je pavza blizu, povsem na kratko bi rad povedal še nekaj svojih misli, ki se mi predvsem porajajo na osnovi te razprave."
23,"Mislim, da je današnja razprava pokazala, da če nič drugega, lahko vsaj jaz ugotavljam, da podpiramo predlog za izdajo vseh teh treh zakonov."
7,"Mislim, da nasprotovanja izdaji absolutno ni bilo."
86,"Kot drugo: zdi se mi iz te razprave, da se praktično da zaključiti, da je pravzaprav že ta osnutek, da ne rečem tisti pravi (da bom dovolj jasen), ampak tisto, kar bi lahko, glede na pripombe, kakršne so bile dane, tudi že - če bi se odločili za združitev prve in druge faze - sprejeli kot osnutek, ker pripombe, kakršne so bile dane v razpravi, so zanesljivo tehtne, ampak so takšne teže, da po mojem mnenju, bi se jih dalo v pripravi predloga tudi ustrezno poučiti in upoštevati."
17,"Dobro, mi smo se odločili drugače, na osnovi mnenja treh komisij in morda je to tudi prav."
42,"Bi pa vseeno želel povedati svoje mnenje, da se mi zdi, da ta osnutek pač povzema mnogo različnih vidikov, ki so bili izraženi, zagovarjani, postavljani v razpravi, ki se je v javnosti v zvezi s privatizacijo (vsi vemo) vodila že zelo dolgo."
8,"Če nič drugega, vsaj od predvolilnih časov sem."
64,"Ker sem to razpravo z zanimanjem spremljal, vidim, da so nekatere rešitve, ki so bile včasih pri enem modelu postavljene kot izključne, pri drugem modelu je bila izključena spet druga rešitev, v tem osnutku pač na nek način, ki se mi osebno zdi dokaj posrečen, skombiniran s tem, da gre za to, da se da potem morda ponekod večja teža eni rešitvi in podobno."
37,"Skratka, iz tistega, kar se je doslej v javnosti govorilo o privatizaciji, marsikdaj zelo divergentno, nasprotujoče itn., se v tem osnutku povzema, sintetizira, po mojem, na optimalen, možen, praktično možen način tisto, kar je pač bilo rečeno."
52,"In zdi se mi, da bi - to bi rad poudaril - bilo prav, da ta osnutek v svojih osnovnih zasnovah ostane, da se ga ne razmontira, kot bi morda - posebne zahteve ni bilo v tej razpravi, ampak takole včasih se pa sliši kakšna pavšalna ugotovitev, da je to treba začeti povsem na novo."
32,"Bojim se tega, to bi rad poudaril - ne bi bil za to, da bi se kakorkoli začenjalo znova, ker potem bi bili tam, kjer so bili morda na začetku vseh teh razprav."
36,"Torej, te pripombe, izražene tukaj, izražene tudi na drugih mestih itn., se mi zdi, da so tehtne in da se mnoge da tudi upoštevati, ne pa da bi se porušila osnovna izhodišča, osnovna načela tega osnutka."
19,"Ker, če bi preveč sledili nekaterim interesom, ki gredo morda povsem v drugo smer, bi se pač ponovno izgubili."
2,Hvala lepa.
2,Hvala lepa.
9,"Vidim, da se je naknadno prijavil še gospod Gros."
1,Izvolite.
16,"Ne bi prišel sem gor, ampak zaradi replike sem moral priti reagirati na izvajanje gospoda predsednika."
19,"Predvsem moram povedati, da pripombe so bile, tudi tisti sklep vseh treh komisij je drugačen, kot misli gospod Bizjak."
27,"Moram povedati, da je Liberalna stranka pred volitvami bila prva in edina, ki je zahtevala takojšnjo odpravo, takrat smo govorili, nikogaršnje lastnine, to se pravi družbene lastnine."
17,"Povedal sem že tudi večkrat, da bo to prvi zakon, ki ga bo opozicija brez problemov podprla."
15,"Povedati moram tudi, da tako kot je zastavljeno, da je to v bistvu lastninska revolucija."
17,"Nič kolikokrat nam je bilo pred volitvami in po volitvah zatrjevano, da se ne smemo iti revolucije."
9,"Moram povedati tudi, da je bilo ogromno pripomb strokovnjakov."
15,"Ta komisija, ki ji predsedujem, je te pripombe vladi poslala, to je zelo visok kup."
21,"Moram povedati tudi, da so bili predlogi Demosovih poslancev iz Poljč, s tistega zasedanja, drugačni, bistveno drugačni, kot je predlog zakona."
37,"Na koncu bi še to povedal, če bo sprejet tak zakon kot je predložen, da javno izjavljam, da pri zadevi nimam ničesar in da nisem osebno nameraval oškodovati slovenskega naroda in za to ne nosim nobene odgovornosti."
2,Hvala lepa.
1,Hvala.
20,"Jaz sem želel, da bi to razpravo zaključili pred odmorom, ampak če še kdo želi razpravljati, besedo ima gospod Lovšin."
13,"Bom skušal čim hitreje in na čim krajši način povedati to, kar mislim."
6,"Lastninjenje naenkrat, to je čudna stvar."
11,"Pred 45 leti smo imeli primer nacionalizacije, ki je potekala naenkrat."
30,"Sedaj pa enako naenkrat, ne da bi imeli pri tem popolnoma proučeno celotno stanje, kakršno je, ne da bi imeli proučeno, ali je in kje je in kje ni potrebna."
2,"Pravičnost, poštenje."
8,Ti dve sestavini se pri tej privatizaciji zanemarjata.
26,"Trdim pa, da sta poglavitnega pomena in da ne dopuščata, da se ju enostavno prezira, da se ju zapostavlja in tako rekoč postavlja izven tega delovanja."
8,Brez poštenja ne more biti nobenega pravnega posla.
8,To pa je po svoje tudi določena odločitev.
43,"Če stvar ne bo z vidika poštenja rešena, potem lahko računamo, da se s takim lastninjenjem lahko strinjamo samo v zborih ali v skupščini, da pa prebivalstvo Slovenije takega lastninjenja ne bo sprejelo za svojega in mu bo lahko oporekalo na različne načine."
13,"Ne zagovarjam vsega, kar se je dogajalo v družbeni lastnini, niti najmanj ne."
38,"Sam sem mnogokrat dal kritične pripombe na račun upravljanja družbene lastnine in sprejel tudi določene udarce, a vendarle trdim, da kampanjsko uničevanje družbene lastnine zaradi nekega modnega hita, predstavlja vprašanje, ki mu je tudi treba posvetiti določeno pozornost."
7,Na lastnino opiramo v tem trenutku vse.
25,"Kot sem že poudaril na eni prejšnjih sej, je lastnina pomembna sestavina gospodarjenja, a vendarle lastnina nima tiste teže, kot se ji pripisuje ta trenutek."
30,"Vprašam vas samo naslednje: kako naj bi bile uspešne ameriške ali druge svetovne korporacije, v katerih je kapital firme, kapital mnogih privatnih lastnikov, ko na gospodarjenje posameznik nima nobenega vpliva."
23,"Kako naj bi bile korporacije rentabilne in sposobne življenja, če bi ne imele vgrajenih motorjev, pravilnih vzgibov, pravilnih vzvodov za razpolaganje in gospodarjenje."
20,"Mi smo nad družbeno lastnino preveč obupali in jo enostavno zavrgli kot nepotrebno, misleč, da nas bo privatna lastnina rešila."
7,Samo eno vas vprašam: kdo ima oblast?
6,Zgodovina jasno govori: kdor ima kapital!
37,"In če to povežem z usodo slovenskega naroda, potem vam moram reči, da se nikakor ne morem strinjati s tistimi, ki menijo, da je vseeno, kdo pride, kdo kupi, kajti tisti, ki bo prišel, bo tudi odnesel!"
8,In narod bo samo - kot delovna sila - izkoriščan!
13,"Trenutno bo dobil kruh, ampak kapital ima svoje zakonitosti: terja dobiček, samo dobiček."
12,"Kaj pa donaša ta dobiček v določenih primerih, je treba tudi raziskati!"
46,"Ob zaključku bom rekel samo še naslednje: Ko se navdušujemo za privatizacijo, ki ji ne oporekam pomena, menim, da moramo hkrati tudi proučevati, kaj vse je bilo z gospodarjenjem in z upravljanjem družbene lastnine napačnega, kar je pripeljalo do tistega, da družbena lastnina ni bila uspešna."
23,"Družbena lastnina, ki jo imamo v tem trenutku, v teh gospodarskih razmerah in v teh narodnih razmerah, lahko pomeni nekaj več kot privatizacija."
4,Imamo brezposelnost brez primere.
7,"Te, verjemite, nam tujci ne bodo rešili."
15,"Za njih je pomemben dobiček, četudi je treba pognati še polovico delovne sile na cesto."
34,"Mi pa smo sedaj pred odločitvami, ki so pomembnejše, kot je zakon o lastninjenju in zaradi tega predlagam, da naj se te stvari urejajo počasi in tako, da naroda ne bomo razdvojili z njim."
16,"Prvi cilj vsega je osamosvojitev in potem, če bo ta dosežena, lahko dosežemo še vse ostalo."
16,V nasprotnem primeru nam niti dokapitalizacija niti Markovićev program niti lastninjenje ne bodo pomagali v ničemer.
1,Hvala.
16,"Jaz bi pa vprašal ali je še več takih, ki bi želeli pod to točko razpravljati?"
4,Besedo ima gospod Žampa.
14,"Spoštovano predsedstvo, hvala, da ste mi dali besedo in se opravičujem, sem zopet tukaj."
22,"Gospod podpredsednik, ne mi zameriti, bom zelo natančen in zelo siten, ampak bolje biti zjutraj kot zvečer, to je stari kmečki pregovor."
36,"Meni so izrecno naročili kmetje, ki so sodelovali in proizvajali peso za sladkorno tovarno v Ormožu in so rekli, da tovarna pristaja, da bi postali ti proizvajalci solastniki določenega dela tovarne, vendar za to potrebujejo zakon."
5,Bo možno dobiti tak zakon?
1,Hvala.
3,"Prosim, gospod Mencinger."
7,Sedaj na to vprašanje ne morem odgovoriti.
17,"Ali samo zaradi tega, ker so peso prodajali, naj bi postali lastniki ali iz kakšnega drugega razloga?"
5,Na to ne morem odgovoriti.
9,Ker se je iz dela proizvodnje pese tovarna delala.
42,"Obračun se je vedno, določen del sredstev iz te, znižala cena in iz te znižane cene se je pomagalo tovarno odplačevati in tako je danes tovarna na osnovi te znižane cene, dejanske, ki je tej pesi bila izplačana, tovarna izplačana končno danes."
13,"Podobno je tudi pri vseh drugih, recimo, že to sem vzel konkretni primer."
32,"Če je, recimo, rečeno, da je del šel za tako imenovano razširjeno reprodukcijo, kot se je včasih reklo, potem so seveda oni upravičeni kot tisti upniki, ki so nekaj v to vložili."
12,"Iz same cene pese, visoke ali pa nizke, pa ne izhaja nič."
21,"Ker to je bilo pogodbeno in cene so se oblikovale tako, da se je tovarna lahko iz tega naslova pomagala odplačevati."
40,"Vem, ampak če je bilo v pogodbi napisano, da je cena takšna in del cene gre pa za tako imenovano razširjeno reprodukcijo, potem je naslov praven, da, če pa je samo cena pogodbe, potem pa ni pravnega naslova za to."
4,Besedo ima gospod Gros.
50,"To, kar je gospod Žampa sedaj načel, je zelo pereče in tudi ostali kooperanti, v drugih tovarnah, med drugim sem jaz tudi kooperant neke tovarne in je treba upoštevati, da je zakon izrecno govoril, da ima vsak kooperant pravico udeležbe na dobičku te tovarne, to pa se ni nikdar vršilo."
18,"Zato menim, da je vsak kooperant, kjerkoli je bil, je upravičen do udeležbe pri razdeljevanju premoženja te tovarne."
14,"In tega ne more nihče zanikati, to po sedaj veljavni zakonodaji še vedno velja."
1,Hvala.
4,Besedo ima gospod Rojec.
10,Mislim naslednje; da je tu postavljeno vprašanje ustanoviteljev posameznega podjetja.
25,"In če so ustanovitelji s svojimi sredstvi ustanovili določeno podjetje, je jasno, da morajo biti v tem primeru poplačani v ustreznem deležu s temi delnicami."
2,Hvala lepa.
7,No s tem smo razpravo dejansko izčrpali.
34,"Prijavljenih ni več, zato zaključujem razpravo in bi želel, da zaključimo tudi te tri točke dnevnega reda, zato predlagam, da v zvezi s predlogom za izdajo zakona o privatizaciji podjetij zbor sprejme naslednji sklep:"
10,1. Predlog za izdajo zakona o privatizaciji podjetij se sprejme.
9,2. Osnutek zakona pripravi Izvršni svet Skupščine Republike Slovenije.
29,"3. Pri pripravi osnutka zakona naj predlagatelj prouči in ustrezno upošteva pripombe, predloge in mnenja delovnih teles Skupščine, pisne pripombe delegatov in pripombe iz razprave delegatov na seji zbora."
6,Želi o tem predlogu kdo razpravljati?
5,Dajem ta sklep na glasovanje.
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
19,"V zvezi s predlogom za izdajo zakona o Agenciji Republike Slovenije za privatizacijo zboru predlagam, da sprejme naslednji sklep:"
13,1. Predlog za izdajo zakona o Agenciji Republike Slovenije za privatizacijo se sprejme.
9,2. Osnutek zakona pripravi Izvršni svet Skupščine Republike Slovenije.
29,"3. Pri pripravi osnutka zakona naj predlagatelj prouči in ustrezno upošteva pripombe, predloge in mnenja delovnih teles Skupščine, pisne pripombe delegatov in pripombe iz razprave delegatov na seji zbora."
6,Želi o tem sklepu kdo razpravljati?
2,"Da, prosim."
10,Ali bo imela ta agencija in sklad tudi svoje filiale?
5,Zaenkrat v tem niso predvidene.
16,"Potem bi bila pa to pripomba, da bi morala in agencija in sklad imeti svoje filiale."
5,Dajem predlog sklepa na glasovanje.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
14,Še v zvezi s predlogom za izdajo zakona o Skladu Republike Slovenije za razvoj.
6,"Zboru predlagam, da sprejme naslednji sklep:"
13,1. Predlog za izdajo zakona o Skladu Republike Slovenije za razvoj se sprejme.
10,2. Osnutek zakona pripravi Izvršni svet Skupščine Republike Slovenije in
29,"3. Pri pripravi osnutka zakona naj predlagatelj prouči in ustrezno upošteva pripombe, predloge in mnenja delovnih teles skupščine, pisne pripombe delegatov in pripombe iz razprave delegatov na seji zbora."
3,Želi kdo razpravljati?
3,"Prosim, gospod Gros."
22,"Želel bi izvedeti, kako da mi zdaj zakone sprejemamo, ko pa sta baje Agencija in Sklad že ustanovljena in celo direktorja postavljena?"
6,Korektura; sprejemamo predlog za izdajo zakona.
8,"Saj, moje vprašanje je enakovredno v obeh primerih."
7,"Gospod Mencinger, ali se da to pojasniti?"
10,"Ali bi lahko mi pismeno dali, kdaj, kje in kako?"
2,Prosim lepo.
3,Prehajamo na glasovanje.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
19,"S tem zaključujem te tri točke dnevnega reda, ki smo jih obravnavali skupaj in prekinjam sejo za 45 minut."
16,"V kolikor ne bo drugačnega obvestila, nadaljujemo tukaj, ker kolikor sem obveščen, ustavna komisija še dela."
16,"Torej, ob 14.30 uri tukaj, če pa bi bila skupna seja, bo pa verjetno tam obveščanje."
