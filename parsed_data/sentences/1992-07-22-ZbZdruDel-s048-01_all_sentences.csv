9,"Predlagam, da začnemo z 48. sejo Zbora združenega dela."
14,"Spoštovane poslanke in poslanci, gospe in gospodje, cenjeni gostje in predstavniki sredstev javnega obveščanja!"
22,"Pričenjam 48. sejo Zbora združenega dela Skupščine Republike Slovenije, ki je bila sklicana na podlagi 31. člena začasnega poslovnika Skupščine Republike Slovenije."
12,"Na današnji seji je prisotnih 48 poslancev, opravičilo se jih je 16."
17,"Ugotavljam, da je prisotnih dovolj poslancev, tako da je zbor sklepčen in lahko pravnoveljavno razpravlja in sklepa."
7,"Dovolite mi, da najprej podam nekaj obvestil."
19,"Na današnjo sejo smo povabili predstavnike Vlade Republike Slovenije, Gospodarske zbornice Slovenije, Univerze v Ljubljani in Univerze v Mariboru."
11,Čas za kosilo bomo imeli predvidoma od 12.00 do 12.45 ure.
10,Ponovno bomo na tej seji poskušali uskladiti nekatere neusklajene akte.
28,Na klop ste prejeli poročilo delovne skupine vseh treh zborov za uskladitev predloga zakona o trajnem prenehanju izkoriščanja uranove rede in preprečevanja posledic rudarjenja v rudniku Žirovski vrh.
49,"Delovne skupine so se odločile predlagati Zboru združenega dela, da umakne amandma k 7. členu, ki sta ga predložila Vlada Republike Slovenije ter Peter Starc in sprejme amandma Komisije za varstvo okolja in naravne dediščine, da se v nadzorni odbor imenujeta dva člana iz prizadete občine in Krajevne skupnosti."
8,Najprej bi razpravljali v zvezi s tem predlogom.
7,Želi kdo razpravljati o predlogu delovne skupine?
4,"Prosim, gospod Starc Marjan."
44,"Spoštovane kolegice in kolegi, glede na to, da moramo najprej rešiti vprašanje vodenje te seje in predsedstva, vodstva našega zbora, mislim, da se moramo najprej pomeniti, da razrešimo problem predsednika in da damo to kot prvo točko dnevnega reda in da potem gremo naprej."
2,Hvala lepa.
35,"Gospod Starc, tako je tudi v programu, da najprej te stvari obdelamo in pred sprejemom dnevnega reda, da opravimo tudi to, če se strinjate, če ne, pa lahko tudi pred vsem tem razpravljamo o tem."
36,"Menim, da je sprejemanje dnevnega reda po našem poslovniku vsebinsko bistveni sestavni del dejanske seje in bi predlagal, da še pred razpravo o dnevnem redu in sprejemanju kakršnihkoli sklepov, da rešimo najprej vprašanje predsedstva našega zbora."
12,Ker dnevni red in razprava o dnevnem redu je vsebinski del seje.
2,Hvala lepa.
1,Dobro.
11,"Ali se strinjate vsi, da najprej razpravljamo o odstopu predsednika zbora."
7,Spoštovane poslanke in poslanci Zbora združenega dela!
24,"Pred zaključkom 47. seje Zbora združenega dela je predsednik zbora, gospod Jože Zupančič, obvestil zbor o tem, da odstopa kot predsednik Zbora združenega dela."
12,"Zbor združenega dela je predsednika izvolil na nadaljevanju prve seje, dne 9.5.1992."
17,"Zato predlagam, da zbor glasuje o tem, ali sprejema odstop Jožeta Zupančič kot predsednika Zbora združenega dela."
6,Želi o tem predlogu kdo razpravljati?
3,Gospod Zdravko Zabukovec.
1,Spoštovani!
14,"Obrazložil bom svoj glas, ko bomo glasovali o tem oz. bom podal določen predlog."
35,"In sicer, najprej bi rad povedal, da smo danes v Klubu neodvisnih delegatov obravnavali nastali položaj in (bom čisto kratek brez dolgih obrazložitev) ugotovili, da je izredno neprimeren čas, da bi sedaj zamenjavali vodstvo zbora."
14,Gre za dokaj zapleteno situacijo v zvezi z volilno zakonodajo in drugimi pomembnimi zakoni.
37,"Zato me je Klub neodvisnih delegatov zadolžil, da naj apeliram na člane zbora, naj ne sprejmejo odstopa Jožeta Zupančiča in seveda, da naj apeliram na odgovornost Jožeta Zupančiča in naj se ravna tako, kot bo odločil zbor."
16,"Torej, če zbor njegovega odstopa ne bo sprejel, da on to spoštuje in odgovorno dela naprej."
2,Hvala lepa.
1,Hvala.
4,Želi še kdo razpravljati?
2,Gospod Muren.
3,Takole bi rekel.
17,"Kar se tiče odstopov kogarkoli, ne vem, ali bi morali mi te odstope sprejemati ali ne sprejemati."
28,"Vsak se odloči, ali bo odstopil ali ne bo odstopil, in če se bo odločil, da odstopi je odstopil - ne da bi to še posebej sprejemali in potrjevali."
29,"Sedaj se mora pa samo gospod Zupančič odločiti, ali ima namen odstopiti ali nima namena odstopiti in ga pozivam, naj to točno in jasno pove in pove tudi razloge."
1,Hvala.
15,"Poglejte, jaz mislim, da čisto tako ni, ker zbor imenuje in tudi razrešuje predsednika zbora."
7,"Tako, da je o tem treba glasovati."
2,Gospod Daneu.
3,Hvala za besedo.
2,Spoštovani kolegi!
38,"Mislim, da bi morali apelirati na gospoda Zupančiča v izogib vsem nevšečnostim, ker menim, da je takrat reagiral, da ni bilo to v naprej premišljen odstop, ampak da je reagiral glede na situacijo, ko nismo sprejeli volilne zakonodaje."
12,"Mislim, da so krivi predvsem tisti, ki niso bili takrat na seji."
10,"Ne gre za to, da nas je bilo samo 58."
27,"In bi prav tako predlagal, da preden razpravljamo oz. nadaljujemo razpravo o tem, gospod Zupančič vzame besedo nazaj in morda danes prekliče tisto in bomo razrešeni vsega."
29,"Če bomo pa morali glasovati, bom pa seveda glasoval, da naj ostane, ker mislim, da je res neumestno, da bi sedaj v tej situaciji, tudi pred počitnicami, zamenjavali predsednika."
2,Hvala lepa.
1,Hvala.
2,Gospa Osterman.
59,"V klubu Stranke demokratične prenove smo razpravljali o nastali situaciji in razumemo situacijo tako, da je gospod predsednik res ponudil ostavko v tisti situaciji, ki je nastala po glasovanju, vendar menimo, da zdaj resnično ni primeren čas in da je gospod Zupančič do zdaj vodil zbor dobro in bi verjetno lahko do naslednjih volitev to funkcijo še naprej opravljal."
25,"Seveda, če bo prišlo do glasovanja, mi v našem klubu tega odstopa ne podpiramo in bomo seveda poskušali glasovati tako, da bi gospod Zupančič ostal."
1,Hvala.
2,Gospod Zlobec.
2,Lep pozdrav!
7,Najprej v zvezi z diskusijo kolege Murna.
35,"Strinjam se, da človek lahko zmeraj odstopi, ne glede na formalnosti o imenovanju in razrešitvi, ampak kolega Zabukovec je jasno povedal, da bi formulirali sklep, v katerem apeliramo na predsednika Zupančiča, da umakne svoj odstop."
46,"Ne vem, če se vsi natančno zavedamo, da je na zadnjem zasedanju Skupščina doživela svoj najhujši poraz kot skupščina, kot telo v zadnjih dveh letih in pol in odstop Jožeta Zupančiča je bil kot izraz stiske, protesta in tudi ogorčenja nad tem, kar se je zgodilo."
17,"Skratka, je bil izraz volje, da bi ta skupščina delala boljše in bolj odgovorno, kot je delala."
62,"V tem trenutku, če sprejmemo ta njegov odstop, pomeni, da bomo v še večji zagati, kot smo bili doslej in zato se pridružujemo pobudi kolege, tudi v imenu Liberalnih demokratov, kolege Zabukovca, da izglasujemo stališče, da kolega Zupančič svoj odstop umakne in mislim, da tudi kolega Zupančič hoče dobro učinkovitemu delu te skupščine in pričakujem od njega, da bo svoj odstop umaknil."
1,Hvala.
2,Gospod Rode.
3,"Gospod Remškar, oprostite."
7,"Glede Skupščine, verjetno je res v krizi."
13,"Namreč, na žalost smo bili v dvorani, kjer se vidi, kako kdo glasuje."
42,"Jaz bi še enkrat rad poudaril, da smo člani SKD vsi glasovali za, da so bili med demokrati nekateri, ki so se vzdržali, med neodvisnimi nekateri, ki so se vzdržali, med Liberalnimi demokrati pa so nekateri celo tik pred glasovanjem zapustili sejo."
22,"Glede gospoda Zupančiča bi pa prosil, da obrazloži, torej jaz imam informacije samo iz časopisa, izjavo na Radio Celje glede dela poslancev."
3,"Hvala, gospod Remškar."
10,"Jaz se čutim dolžnega, da vseeno rečem tudi nekaj besed."
50,"Ves čas in in vedno pač sem sedel poleg predsednika in sem z njim doživljal tudi tesnobe in jezo, ki jo je pogosto zelo upravičeno doživljal in mislim, da ni vprašanje o tem, ali je kdo glasoval za ali proti, ampak je vprašanje res, kot pravi gospod Remškar, discipline poslancev."
1,Poglejte!
41,"Meni se zdi povsem normalno, da je pet ali šest poslancev priti zakonu, pa če je ta še tako pomemben, saj na koncu konca tudi ustava zagotavlja poslancem eno varnost, da ne odgovarjajo za svoje mnenje ali glas, izrečen v Skupščini."
21,"Vendar se pogosto vprašam, pa upam, da me ne boste razumeli narobe, ali smo ti, ki tukaj sedimo, res najbolj neumni."
35,"Ko pogledam po dvorani, saj praktično vidim vedno iste obraze, pa je to na levi ali na desni ali sredini, medtem ko se nekaterim zdijo vse druge stvari bolj pomembne in enostavno ignorirajo delo Skupščine."
19,"Saj če gledamo seznam prisotnosti v teh dveh in pol letih, ugotovimo, da manjkajo vedno eni in isti ljudje."
13,"In res jih ne bi opredeljeval s katere strani so, važna so imena."
15,"Mislim, da je to tudi razlog, da je padla v našem zboru tudi volilna zakonodaja."
33,"Bilo nas je 58, kar je pravzaprav izredno malo za tako pomembne dokumente, kot smo jih sprejemali, saj nas je bilo na sejah, ki so bile nedvomno manj pomembne, dostikrat tudi že več."
69,"Tako da mislim, da tudi predsednik Zupančič nikomur osebno ni očital, kako se je odločal in kako je glasoval pri teh zakonih, ampak ga je razjezilo, najprej to, da je bila udeležba na seji slaba in poleg tega resnično nedisciplinirano ravnanje nekaterih poslancev, ki mislijo, da so ob zasedanju Skupščine v parku, ne pa v parlamentu, se sprehajajo po dvorani in po Skupščini, tako da je pravzaprav težko delati."
28,"Tudi meni ste včasih že očitali, da sem nekako strogo ali pa prestrogo ravnal, kadar sem vodil sejo, vendar sem prepričan, da bi večina od vas ravnala podobno."
17,"Nemogoče je tukaj gor delati, če se vsi vprek pogovarjate, če hodite po dvorani in iz nje."
8,In to res ne prispeva k dobremu delu.
31,"In jaz bi predlagal, da preden predlagam sklep, o katerem naj bi glasovali, da vsekakor damo besedo gospodu Zupančiču, da sam pove nekaj o svojih občutkih in tudi o svoji odločitvi."
4,"Smem prositi, gospod Zupančič?"
3,Hvala za besedo.
10,"Jaz iskreno povedano nisem mislil, da bom danes moral govoriti."
14,"Zaradi tega, ker sem se vseeno zavedal tistega, kar sem na zadnji seji povedal."
18,"Ker je bilo pa vseeno nekaj vprašanj, pa se mi zdi verjetno prav, da bo zadeva popolnoma jasna."
4,Najprej sam potek seje.
25,"Vi sami veste, da smo bili, glede na to, da mora glasovati o volilni zakonodaji najmanj 54 poslancev, praktično ves dan na meji tega števila."
9,"Enkrat nas je bilo 52, drugič 50, enkrat 58."
7,Največ nas je bilo pa celo 61.
38,"In odkrito rečeno, cel dan sem samo prešteval ali smo še, ali bomo še lahko in tako naprej, ker sem se pač zavedal, da je seveda zelo pomembno, koliko nas bo poslancev takrat, v tisti dokaj vroči dvorani."
5,Potem je pa bilo glasovanje.
10,In glede na glasovanje sem pač reagiral tako kot sem.
38,"Moram pa iskreno povedati, da ne na tisti kratki improvizirani tiskovni konferenci, zaradi tega, ker so pač novinarji vseeno želeli, da nekaj povem o svojih razlogih, ne na Radiu Celje, nikoli nisem, nikogar obsojal, ne stranke, ne posameznike."
8,Moja najostrejša kritika je bila o agresivnih posameznikih.
24,"To je pa edina beseda - ki pa velja za cel parlament, da se prav razumemo, o parlamentu sem govoril - ki bi lahko kogarkoli užalila."
3,Druge ni bilo.
9,Jaz tudi nisem delil ljudi na opozicijo in pozicijo.
18,"To vi dobro veste, ki redno obiskujete seje našega zbora in se tudi vedno vzdržujem ocenjevanja kogar koli."
24,"Zato ker se mi je pač zdelo normalno, mogoče sem majčkeno drugačen od drugih, da si kot predsednik zbora tega enostavno ne smem dovoliti."
16,"Zato sem hotel biti pošten do vsakega posameznika, do njihovih volivcev in tudi do vsake stranke."
3,To je eno.
44,"Glede na to, da se mi je pač, če lahko to za zaključek povem, zdelo (in prepričan sem tudi da pri vas), da je volilna zakonodaja izredno pomembna, najpomembnejša v tem času, zaradi tega, ker to je obljuba našim volivcem, sem mogoče prehitro reagiral."
5,To je verjetno tudi res.
13,"Ampak zavedam se pa, da moramo seveda mi v tej smeri nekaj napraviti."
23,"Če pa zdaj pogledate včerajšnje dogovore, da bi teoretično lahko prihodnjo sredo sprejeli volilno zakonodajo, potem pa daje moj odstop še drugačno razsežnost."
30,"Nikakor do nikogar nisem bil žaljiv, ampak se mi je zdelo, saj mogoče je to zanimivo, da so pod Peterletovo vlado SDP govorili, da so vsi trije predsedniki pozicijski predsedniki."
6,Zdaj seveda nekdo nekaj drugega govori.
22,"Jaz res, iskreno, danes uporabljam drugič to besedo, nisem od nikogar; hotel sem samo to, da se dobro dela in nič več."
9,"In upam si celo trditi, da smo dobro delali."
3,"Hvala, gospod Zupančič."
2,Gospod Mak.
4,"Spoštovane kolegice, spoštovani kolegi!"
21,"Tale današnja seja mi ""malo sliči"" na nekaj podobnega, kar se je dogajalo v Predsedstvu Jugoslavije pred ne tako davnim časom."
26,"Če me spomin ne vara, je naš predsednik gospod Zupančič dal odstop že nekajkrat, tako s funkcije predsednika zbora kot s funkcije predsednika Odbora za šolstvo."
11,"Vendar kar naprej se dogaja, da si potem premisli in ostaja."
43,"Mi smo o tem v naši stranki razpravljali in menimo, da je teh šal, mi jih tako imenujemo, najbrž zadosti in zato res predlagamo, da njegov predlog oziroma, da njegov odstop sprejmemo, ter da razmislimo o tem, da izmed nas izvolimo nekoga drugega."
18,"V naši stranki imamo že pripravljenega kandidata, in v kolikor bo do tega prišlo, ga bomo tudi prijavili."
1,Hvala.
1,Hvala.
2,Gospod Ban.
5,Najprej bi rad rekel tole.
11,"Kar se udeležbe na našem zboru tiče, to je star problem."
15,"Ve se, kdo bi kaj po tem vprašanju moral narediti, da bi stvari izgledale drugače."
27,"Kar se moje udeležbe tiče na zadnji seji, sem se po eni uri prisotnosti predsedniku opravičil, da ne morem biti zaradi službenih obveznosti v nobenem primeru prisoten."
12,"Mislil sem, da bom čez dve uri prišel nazaj, pa ni uspelo."
27,"Pa nič zato, povem zelo naravnost in na glas, za vsakršno stvar v zvezi z volilno zakonodajo bi glasoval, samo zato, da čimprej pride do novih volitev."
7,"Tako, da ne bi bilo nobenih dilem."
34,"Sicer pa, resnica je tam, in mislim, da je gospod Remškar povedal pravo: dosti nas je bilo, ali pa dosti vas je bilo v tem zboru in tisti, ki pač niste glasovali, niste glasovali."
6,"Tako, da si nalijemo čistega vina."
11,"Ker če bi nas bilo premalo, bi sicer bilo drugo vprašanje."
12,"Kar se pa predsednika našega zbora tiče, bi pa rad rekel tole."
3,Zelo čudno je.
24,"Najbrž imamo toliko problemov v tej slovenski deželi, da so igre zdaj, kdo bo kakšen predsednik; zdaj drugič slišim, da stranke že pripravljajo kandidate."
14,"Včeraj sem poslušal, da celo Liberalna, Grosova, stranka ima že kandidata in tako dalje."
5,To nam najbrž ni potrebno.
20,"Po moji oceni je gospod Zupančič, ali se je kdaj dal preveriti v tem zboru ali ne, ima to pravico."
11,"Enkrat se spomnim, da smo ga več ali manj enotno potrdili."
77,"Mislim, da je korektno in v redu vodil naš zbor ves čas, zato predlagam, da se ne mučimo zdaj ure in ure okrog tega, ampak da damo na glasovanje, da ga po eni strani prosimo, po drugi strani pa se odločimo, da vodi še naprej teh par mesecev ta zbor in da se lotimo nalog, ki stojijo pred nami, ki so, po moji oceni, strahovito zahtevne, v kolikor bomo pač uspeli danes in jutri in prihodnji teden."
12,"Jaz sem absolutno za to, da Jože Zupančič ostane predsednik našega zbora."
19,"Hvala, gospod Ban. jaz bi samo nekaj vmes rekel, kar sta zdaj omenila gospod Zupančič in tudi gospod Ban."
21,"Mi smo se dogovorili včeraj na tem sestanku z vodji klubov, da bomo poskušali volilno zakonodajo dati na dnevni red 29."
18,"Da ugotovimo, ali je to možno ali ne, smo se tudi dogovorili, da preverimo, kakšna je možna prisotnost."
44,"Zaradi tega kroži lista in lepo prosim, da res zanesljivo daste podatek, ali boste na tej seji prisotni ali ne, tako da bi se v nadaljevanju današnjega dne lahko vodstvo Skupščine odločalo, ali je možno, da gre volilna zakonodaja na dnevi red seje 29."
7,"Se opravičujem, ker sem to vsem povedal."
3,"Gospod Gradišar, prosim."
8,Dve kratki pripombi imam na izvajanje kolega Maka.
2,Prva stvar.
9,Primerjava naše skupščine z jugoslovansko je po mojem neumestna.
2,Druga stvar.
34,"Tudi jaz imam dober spomin in kolikor se spomnim, ko smo gospoda Zupančiča izvolili za predsednika našega zbora, smo se dogovorili, da po šestih mesecih preverimo, ali ima še zaupanje in to smo naredili."
4,In je imel zaupanje.
1,Drugič.
18,"Odstopov z njegove strani ni bilo do sedaj v teh dveh letih in toliko mesecev, kolikor jih je."
5,Tretja stvar je pa to.
40,"Ta odstop jaz ocenjujem kot praktično nesprejemljiv, ker teh dva, tri, štiri, pet, šest mesecev, kolikor bomo še v tej skupščini, je zamenjava vodstva nesprejemljiva, ker prinaša več škode kot koristi, pa ne glede na to, katerega kandidata imate vi."
9,Zato bom pri glasovanju o sprejetju odstopa glasoval proti.
23,"Se pravi, glasoval bom za gospoda Zupančiča, da do konca mandata, se pravi, do volitev vodi zbor tako, kot ga je do zdaj."
1,Hvala.
1,Hvala.
2,Gospod Arzenšek.
4,"Spoštovano predsedstvo, spoštovani zbor!"
5,"Moram reči dve, tri stvari."
39,"Upam si trditi, da ne vem, če sem na kaki seji manjkal, in mislim, da imam, ne bom rekel še posebno pravico, ampak kar o tem komentirati - o udeležbi, o odhajanju in prihajanju na seje, sodelovanju med sejo ipd."
72,"Moram reči, tako eni kot drugi, res je, da je večina stalno prisotna, nekaterih ni in bom v pobudah ponovno predlagal ne samo preverjanje, ampak izpostavljanje odgovornosti tistih sedemnajstih, ki so se do zdaj, razen prvič, pa še dvakrat, ko je bila svečanost neodvisnosti ipd., takrat pojavili zato, bom malo pikro povedal, da so dobili tisti kozarček vina in pa verjetno da imajo poslansko izkaznico, da lahko pokažejo, da imajo poslansko imuniteto."
4,To je prva stvar.
2,Druga stvar.
41,"Ne jemljem tragično dogodkov okrog sprejemanja volilne zakonodaje v preteklem tednu iz preprostega razloga, ker mislim, da bi o tem najbolj kompetentno naj odločal, pa tudi bil merilo dejanske odločenosti in resnične pripadnosti, ali pa odločenosti za volitve, recimo, Družbeno-politični zbor."
29,"Moram reči, da bi se zdaj na ta račun vsa kopja lomila na Zboru združenega dela, ki ga nekateri celo negirajo, se mi zdi še smešno in zelo neumestno."
6,"Moram reči na koncu, celo floskulo."
46,"Jaz sem že včasih rekel, da Družbeno-politični zbor deluje kot megleni zbor, bi pa v teh pogledih moral dobesedno odigrati svojo vlogo in pokazati, ali dejansko stranke tako razmišljajo in želijo volitve ali taktizirajo in skušajo uveljaviti čimveč svojega, kar je po svoje tudi na mestu."
2,Naslednja stvar.
53,"Glede na to, da v kakršnemkoli primeru bo gotovo le po petih, šestih mesecih najkasneje, le prišlo vsaj do razpisa ali razglasa volitev, postopka itn., pa menim in se pridružujem tistim, ki čisto pragmatično, menim, da bi bilo, zelo nekonsistentno in nesprejemljivo, da bi zdaj razpravljali o novih kandidatih za tako kratek čas."
4,To je ena stvar.
34,"In druga je, da mislim, da recimo kakšne bistvene pripombe, če jemljem predsednikovanje kolege Zupančiča, ni bilo, razen če nekdo jemlje to, da se pač očita Zboru združenega dela neke blokade in podobne stvari."
33,"Moram pa reči, da je treba vsebinsko premisliti in se vprašati, kje jih pa ni bilo, če so to sploh blokade in če niso zadaj vsepovsod in kjerkoli kakršnikoli interesi, včasih celo posameznikov."
4,Zato opredeljujem svoj glas.
3,Predlagam namreč tole.
43,"Bilo bi zelo oportuno, da bi zdajle zahtevali od kolege Zupančiča, da se on javno izjasni, pa da se procedura, praktična, skrajša s tem, da pač tu pove, umikam napovedan odstop - ker bi verjetno tudi o tem morali glasovati; jaz tega ne vem."
29,"Ampak moram reči drugače: glede na to, da menim, da je to recipročno, se pravi obratno od tega, kako smo vodili postopek o imenovanju, moramo zdaj glasovati o odstopu."
17,"No in če o tem glasujemo, predlagam, da glasujemo in jaz se opredeljujem, da glasujem proti odstopu."
2,Hvala lepa.
1,Hvala.
2,Gospod Šter.
39,"Tudi poslanci, ki smo nekdaj bili v koaliciji Demos, smo se naslednji dan po seji, ki je bila v sredo, ko smo se tukaj sestali na neuspešnem nadaljevanju seje, posvetili odstopu našega predsednika in z našimi pogledi seznanili javnost."
5,Na kratko jih bom povzel.
23,"Dosedanjega predsednika, gospoda Zupančiča, imamo za resnega človeka, ki je premislil, kar je storil in kar je storil, je to, da je odstopil."
5,Glasuje se lahko o razrešitvi.
23,"Po našem mnenju ne more več biti predmet posebne skupščinske debate in sem zato nekoliko presenečen, da danes eno uro o tem razpravljamo."
10,"Druga stvar je, kaj se je zgodilo na sredini seji."
11,Na sredini seji so zakon o volitvah zavrnili vsi trije zbori.
16,"Zato ne štejemo, da je Zbor združenega dela tukaj kaj posebno zaslužen ali kaj posebno kriv."
37,"Če bi lahko taka drastična odločitev enega posameznika, ki je na mestu predsednika zbora, kaj spremenila, potem smo tako odločitev pričakovali v situaciji, ko je Zbor združenega dela zavestno nastopil tako, da je bilo skupščinsko delo onemogočeno."
40,"To je bilo na primeru lastninske zakonodaje in za nas je bila to bolj primerna priložnost, ko bi lahko s podobnim ali pa enakim ukrepom opozorili na dogajanja, na katera smo vsaj poslanci iz nekdanjega Demosa v tem zboru opozarjali."
15,"Zato moramo reči, da smo se z razlogi pobliže skušali seznaniti in odstopu ne nasprotujemo."
1,Hvala.
1,Hvala.
2,Gospod Prelovec.
1,Spoštovani!
5,Samo nekaj besed bom povedal.
20,"To dogajanje, ki ga imamo zdaj, ali je potrebno ali ni potrebno, bomo lahko tudi ugotovili, vendar moramo pogledati nazaj."
10,"Ne smete mi zameriti, če bom šel malo bolj nazaj."
12,"Zelo sem bil prizadet v trenutku, ko se je koalicija Demos razkopala."
21,"Razkopala se je čisto preprosto zaradi tega, ker se ji je ena od strank, ki je tvorila to koalicijo, nedemokratično obnašala."
11,"Šla je iz koalicije, svoje ljudi pa je puščala na pozicijah."
12,"To je bilo spričevalo zrelosti demokracije v slovenskem prostoru, v slovenski skupščini."
16,"Gospodu Zupančiču v vodenju tega zbora je lahko kaj očitati, ampak rekli bi, v glavnem ne."
16,"Tehnično se je vodilo tako, da je bilo delo vedno izpeljano kolikor toliko pozitivno h kraju."
5,Omenili smo že lastninsko zakonodajo.
17,"To je bilo pač politično stališče, njegovo in njegove stranke, ki ga je uveljavil potom svojega položaja."
45,"To veliko dejanje, ki ga je naredil, menim, da je to res veliko dejanje, ko je odstopil, ko je prijavil svoj odstop in verjamem v njegovo visoko zrelost, da je bil ta odstop podkrepljen z vsebino in zrelostjo in da danes o tem odstopu debatiramo."
41,"Jaz mislim, da je gospod Zupančič na tem mestu predsednika velikokrat dokazal svojo politično zrelost in svoje hotenje in ne verjamem, da je ta odstop kar takole mimogrede najavil zato, da bi ga eventualno danes moledovali in prosili, da naj ostane."
9,"Jaz se tukaj ne bom izjasnil, kako bom glasoval."
17,"Cenim pa njegovo politično zrelost in mislim, da je bil ta odstop gotovo posledica neke čiste vsebine."
2,Hvala lepa.
2,Hvala lepa.
2,Gospod Zabukovec.
1,Spoštovani!
10,"Eno stvar bi rad razčistil, kako jaz gledam na njo."
13,"To je neke vrste ugovor na diskusije gospodov Prelovca, Maka in dr. Remškarja."
10,Primerjal je ta parlament z nekim dogajanjem v prejšnji Jugoslaviji.
4,Pa so nekateri ugovarjali.
7,"Mislim, da v nekem pogledu to drži."
25,"Namreč trikrat je bilo danes rečeno, kako je nekdo glasoval, kako nedemokratično se je obnašal, ko je drugače ravnal kot oni mislijo, da je prav."
3,Tako ne gre.
8,Torej ni treba nič več preštevati in gledati.
9,"Lahko gledate, pa obdržite zase, kako sem jaz glasoval."
28,"Kajti tovariš Branko Mikulić je z visoko dvignjenim prstom rekel na neka moja izvajanja: ""Videtćemo ko stoji izza toga."" Upam, da so v tem parlamentu ti časi minili."
2,Hvala lepa.
1,Hvala.
2,Gospod Bolić.
4,": Spoštovano predsedstvo, spoštovani delegati!"
20,"Predlagam, da ne bi gospod Zupančič več debatiral, ker menim, da je nepotrebno, ker ga izpostavljamo še naprej določenim šikanam."
15,"Očitno in meni razumljiva reakcija gospoda Zupančiča in mu ne zamerim, da je tako reagiral."
38,"Glede na dejstvo, da smo pred volitvami in zamenjavo parlamenta, pa na korektno in poslovno obnašanje gospoda Zupančiča, predlagam, da ne odstopi ne glede na ne njegovo resnost in doslednost; ker nekateri so apelirali na doslednost gospoda Zupančiča."
19,"Predlagam, da glasujemo takoj, ker veliko časa nimamo in se lahko zgodi, da bomo potem nesklepčni za njegov predlog."
6,Osebno pa bom glasoval proti odstopu.
11,"Da se gospod Zupančič tudi želi potrditi, to ni nič slabega."
22,"Vsi ki se spomnimo gospoda De Gola, hotel je kljub temu, da je bil najboljši francoski predsednik, imeti potrditev ljudstva vsako leto."
32,"In mislim pet minut, da se pogovorimo o našem predsedniku, ki je do sedaj korektno vodil ta parlament in ta zbor v parlamentu, ni nič odveč, in predlagam, da ne potrdimo odstopa."
1,Hvala.
7,"Kakor vidim, ne želi nihče več razpravljati."
2,Gospod Starc.
21,"Ne glede na to, kako se bo razpletlo, kakšen epilog bo imela ta epizoda, za mene je to neresno in smešno."
16,"Kolega Zabukovec je rekel, da je bivši Mikulić rekel: ""Videt ćemo, ko stoji izza toga"" itd."
18,"Jaz v tem žongliranju z odstopi vidim en del tega: ""videt ćemo ko je za i ko nije""."
17,"To so ostanki tega sindroma, da se skuša na vse načine vplivati na poslance in tako naprej."
16,"Če bi bilo to prvič, jaz bi še to razumel, samo to je bilo že tretjič."
9,Mi smo bili priče tretji situaciji na isto temo.
20,"Sedaj je prišla najdlje in če jaz kaj vem slovnico, vem kaj je pretekli čas in kaj je sedanji čas."
4,Gospod Zupančič je odstopil.
7,To je pretekli čas po slovenskem pravopisu.
14,"To moledovanje in takšne stvari, dobro mi se moramo formalno o tej zadevi izjasniti."
20,"Mislim, da smo zato tudi dali pred vsebinsko obravnavo na dnevni red, ker mislim, da je prav, da to rešimo."
48,"Ker pa nas čaka še nekaj mesecev resnega dela in je vse to, kar se je dogajalo v naši skupščini zadnjih šest mesecev od lanske jeseni sem, pokazalo celo vrsto slabosti, pri kateri smo mi bežali - dobro nekateri temu rečejo, da se učimo demokracije, smo mlada država itn."
13,"Vendar so določene stvari, ko ni treba, da se prav dosti časa učimo."
69,"Ne, končno mi tule nismo, ne vem, en razred nepolnoletnih gimnazijcev, ampak smo vsi starejši od 18 let in to, kar se je dogajalo od lanske jeseni sem, začenši z volilno zakonodajo - in jaz sem dobil potrditev prejšnji teden v Slovencu, časopisu Slovenec, ko je podpredsednik Pukl izjavil (to je bila njegova izjava, napisana v Slovencu), da je gospod Bučar vodil preko Zupančiča blokado lastninske zakonodaje v tem zboru."
39,"Če bi se, po mojem poznavanju stvari, če bi se kaj takega zgodilo v katerem koli zrelem parlamentu v Evropi - v tistem trenutku, predsednik Skupščine nima več vstopa v stavbo same skupščine, kaj šele naprej žonglirati in takšne stvari."
7,In jaz sem tudi rekel tisti dan.
79,"Če nekdo tako pojmuje, da je bila to slovenska katastrofa ali poraz ali ne vem kaj, tak izid glasovanja o volilni zakonodaji, kar je za mene popolnoma normalno, če nekdo pa to pojmuje, da bi to moralo biti, pa da je treba to tako ali drugače pritisniti ali izsiliti ali kakor koli, potem bi moral gospod Bučar odstopiti, če je ta projekt moral biti izpeljan na tej seji in je padel v vseh treh zborih, če smo nekoliko načelni."
17,"Zaradi tega, jaz bi rad, da svoj mandat kolikor toliko častno končamo in da izvolimo novega predsednika."
2,Hvala lepa.
1,Hvala.
2,Gospod Arzenšek.
37,"Oprostite, spoštovano predsedstvo, spoštovani zbor, jaz sem mislim, da smo se v teh dveh letih počasi naučili, da bi recimo vsi bili tolerantni drug do drugega, pa, da bi se izognili, če se le da, deplasiranih izjav."
12,Pa bi rad dal predlog in tudi pod pobudami bom to dal.
24,"Naj vsak pogleda predse, pa tudi vsaka stranka predse, kaj vse je naredila za to, da bi določeno stvar izpeljala na kakršen koli način."
37,"In bodimo enkrat odkriti drug do drugega in se mi zdi, da je to več kot deplasirana izjava, posebej pa še na to, da lomi potem v razpravi, ko se razpravlja o ponujenem ali pa o odstopu."
11,"Moram pa reči, rešpektiram mnenje kolege Štera, da glasujmo o razrešitvi."
8,Pa se še enkrat izjasnim: glasujem proti razrešitvi.
2,Hvala lepa.
2,Hvala lepa.
5,"Izgleda, da ni razpravljalcev več."
20,"Jaz bi najprej dve stvari predlagam, da tudi na osnovi pobud Maka, Arzenška in še nekaterih glasujemo o naslednjem sklepu:"
32,"""Zbor združenega dela razrešuje Jožeta Zupančiča kot predsednika zbora."" Glede na analogijo, kako je bil izvoljen mislim, da o tem zbor glasuje tajno, razen če kdo ne predlaga, da je glasovanje javno."
6,"Predlaga kdo, da je glasovanje javno?"
12,"Gospod Bolić predlaga, da je glasovanje javno in o tem moramo glasovati."
2,Ugotovimo sklepčnost!
5,"Ne, to je tretji inštrument."
2,Ugotovimo sklepčnost
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je zbor z večino glasov sprejel sklep, da se o razrešitvi glasuje javno."
3,"Prosim, gospod Mak."
2,Proceduralno vprašanje.
11,"Kolikor mi je znano, je bolj demokratično tajno kot javno glasovanje."
12,"Zdaj, tudi če smo mi izglasovali javno, jaz vztrajam na tajnem glasovanju."
22,"V kolikor te proceduralne možnosti nimam, potem zahtevam v imenu naše stranke odmor, da se dogovorimo za nadaljnji postopek in se konzultiramo."
15,"Mislim, da se je zbor odločil z večino glasov in da je to treba spoštovati. ..."
0,...
2,S tipko.
11,"Tajno je z glasovnicami v skrinjice, javno je pa s tipko."
7,"Poglejte, predsednika smo izvolili tajno z glasovnicami."
18,"Če to poenačimo, potem bi ga naj tudi razreševali na isti način, razen, če zbor ne sklene drugače."
5,In zbor je sklenil drugače.
6,"Mislim, da je to potrebno spoštovati. ..."
0,...
4,Lahko gremo na glasovanje?
1,Dobro.
28,"Odrejam 10 minut odmora, da se lahko poslanci dogovorite v svojih klubih, ampak resnično prosim, da to opravimo v desetih minutah, ker smo že precej časa porabili danes."
2,Ugotovimo sklepčnost!
4,Ste vsi pritisnili prisotnost?
16,"Na glasovanje dajem naslednji sklep: ""Zbor združenega dela razrešuje Jožeta Zupančiča."" Mislim, da smo razpravo zaključili."
1,Dobro.
2,Eden predstavnik.
2,Gospod Muren.
3,Hvala za besedo.
26,"Socialdemokrati smo po posvetovanju, ki smo ga imeli, prišli do naslednjega sklepa, ki ga nekako podajamo kot izjavo: ""Odstop je dejanje oziroma je izraz volje posameznika."
13,"Skupščina oziroma zbor o tem ne more glasovati, ampak lahko to samo ugotovi."
15,"Glasuje pa se lahko o razrešitvi posameznika, to pa je dejanje nekega organa oziroma zbora."
17,"Ker pa gre v primeru gospoda Zupančiča za njegov svojevoljen odstop, to naš zbor lahko samo ugotovi."
5,O tem ne moremo glasovati.
24,"Če pa nas bo kdo silil, da bomo o tem glasovali, se pa tega glasovanja Socialdemokrati ne bomo udeležili in bomo dvorano zapustili."" Hvala."
16,"Gospod Muren, očitno ste bili okupirani s formuliranjem te vaše odločitve in niste slišali predloga sklepa."
9,"Predlog sklepa je bil, da Zbor združenega dela razrešuje."
7,"To se pravi, da glasujemo o razrešitvi."
2,Gospod Šter.
30,"Torej jaz ugotavljam, da smo na sestanku poslancev Zbora združenega dela iz nekdanje koalicije Demos smo potem, ko smo proučili poslovnik, prišli do podobnih sklepov kot jih vsebuje izjava Socialdemokratov."
9,"Namreč, zbor se srečuje z nepreklicnim odstopom svojega predsednika."
12,Že ob nastopu tega dejstva je bilo dejanje okarakterizirano kot moralno dejanje.
22,"V razpravi, ki smo jo imeli v našem zboru, smo detajlno proučili, si drug drugemu pojasnjevali zadevo in mi vsaj vidimo takole."
4,Govor je o odstopu.
7,Predlagatelja za razrešitev ni bilo v razpravi.
12,"Jaz sam sem povedal, kakšna je razlika med posledicami odstopa in razrešitvijo."
6,Odstop se ugotavlja z ugotovitvenim sklepom.
9,"Tak sklep predlagam, da na predlog predsednika tudi sprejmemo."
25,"V kolikor bi glasovali o razrešitvi, je naše mnenje, da smo presegli svoja pooblastila in da na poteku take seje ne moremo biti več prisotni."
34,"Če menimo vsi skupaj, če bomo presodili, da je stvar tako zapletena, pa predlagamo, da zadevo pustimo v presojo tistim, ki jim gre, to je poslovniška komisija, ki naj o stvari izreče svoje stanje."
24,"Samo v ilustracijo naj še povem, kakšno je bilo mnenje gospoda Zupančiča na seji Sveta RTV, ko se je govorilo o odstopu gospoda Jerovška."
17,"Tudi sam je bil mnenja, da je to moralno dejanje posameznikov, o katerem forumsko ni mogoče odločati."
1,Hvala.
1,Hvala.
2,Gospod Zabukovec.
11,"Hvala bogu, da se da pravne zadeve tolmačiti na več načinov."
17,"Verjetno je sprejemljiv tudi način, ki so ga podali predgovorniki, zato bi jaz podal tudi drugačen predlog."
110,"Namesto da glasujemo o ugotovitvenem sklepu na podlagi odstopne izjave, predlagam, da Zbor Združenega dela - glede na vso diskusijo, ki smo jo danes imeli, glede na zapletenost položaja, glede na naloge, ki so še v teh nekaj tednih morda celo zdaj 29. pred nami in glede na upanje, da vendarle ni vse tako črno okrog volilne zakonodaje (to pa je bil tudi vzrok za dejanje gospoda Zupančiča, on je verjetno menil, da je padel eden od ključnih kamnov pri izgrajevanju naše nove družbe) - torej glede na vse to, predlagam, da Zbor združenega dela sprejme naslednji sklep: ""Zbor združenega dela predlaga predsedniku, Jožetu Zupančiču, da prekliče svojo odstopno izjavo."" Hvala lepa."
7,Do glasovanja je možno umikati svoje predloge.
1,Hvala.
3,Hvala gospod Zabukovec.
4,Želi še kdo razpravljati?
5,Nihče več ne želi razpravljati.
14,"Jaz ne vem, če zbor lahko glasuje o tem, ali naj gospod Zupančič prekliče."
13,"On to lahko v vsakem trenutku naredi, ne da mi o tem sklepamo. ..."
0,...
1,Dobro.
7,Jaz bom to poskusil reči tudi proceduralno.
14,"Kdo je za to, da o takem sklepu, kot ga je predlagal gospod Zabukovec?"
10,"O vsakem predlogu, ki ga nekdo poda, je potrebno glasovanje."
2,V redu.
2,Ugotovimo sklepčnost!
10,"Kdo je za sklep, kot ga je predlagal gospod Zabukovec?"
3,Je kdo proti?
4,Se je kdo vzdržal?
8,"Ugotavljam, da je sklep sprejet z večino glasov."
16,"In sprašujem gospoda Zupančiča, če je pripravljen v skladu s sprejetim sklepom umakniti svojo odstopno izjavo?"
17,Glede na izražene želje poslancev v Zboru združenega dela umikam svojo odstopno izjavo in se vam zahvaljujem.
9,"Prosim predsednika, gospoda Zupančiča, da nadaljuje z vodenjem seje."
5,"Nadaljujemo, kjer smo prej ostali."
51,"Pričeli smo v zvezi s predlogom delovne skupine, da Zbor združenega dela umakne amandma k 7. členu, ki sta ga predložila vlada Republike Slovenije ter Peter Starc in sprejme amandma Komisija za varstvo okolja in naravne dediščine, da se v nadzorni odbor imenujeta dva člana iz prizadete občine in krajevne skupnosti."
22,"Če osvežim spomin, gre za PREDLOG ZAKONA O TRAJNEM PRENEHANJU IZKORIŠČANJA URANOVE RUDE IN PREPREČEVANJA POSLEDIC RUDARJENJA V RUDNIKU URANA ŽIROVSKI VRH."
7,Želi kdo o predlogu usklajevalne skupine razpravljati?
7,Potem zaključujem razpravo in prehajamo na glasovanje.
7,"Predlagam, da glasujemo o predlogu delovne skupine."
2,Ugotovimo sklepčnost!
6,Kdo je za predlog usklajevalne skupine?
3,Je kdo proti?
4,Se je kdo vzdržal?
14,"Ugotavljam, da je predlog usklajevalne skupine sprejet v Zboru združenega dela z večino glasov."
5,"In sedaj, prosim, gospod Prelovec."
11,"Lahko se tudi motim, spoštovani, vendar dnevnega reda še nismo sprejeli."
9,"To ni dnevni red, to je usklajevanje, gospod Prelovec."
11,"Nismo še pri dnevnem redu, jaz sem to na začetku povedal."
10,Sedaj glasujemo še o zakonu s sprejetim amandmajem v celoti.
4,Prisotnost se ni spremenila.
6,Kdo je za zakon v celoti?
3,Je kdo proti?
4,Se je kdo vzdržal?
27,"Ugotavljam, da je Zbor združenega dela predlog zakona o trajnem prenehanju izkoriščanja uranove rude in preprečevanja posledic rudarjenja v rudniku urana Žirovski vrh sprejel z večino glasov."
12,Za vsa ostala usklajevanja je sklican sestanek delovne skupine za 16.00 uro.
97,"Tako, da bomo poročila k predlogu zakona o spremembah in dopolnitvah zakona o bankah in hranilnicah, predlogu za izdajo zakona o obrestni meri z osnutkom zakona, predlogu zakona o jamstvu Republike Slovenije Ljubljanski banki, delniški družbi za njene obveznosti pri najemanju kreditov za ekološke in energetske projekte, predlogu za izdajo zakona o nezdružljivosti opravljanja javne funkcije s pridobitno dejavnostjo z osnutkom zakona in predlogu za izdajo zakona o uporabi grba, zastave in himne Republike Slovenije z osnutkom zakona ter k osnutku zakona o javnih glasilih obravnavali danes proti večeru oziroma jutri, ko bomo dobili poročila usklajevane skupine."
18,Med zbori smo neusklajeni tudi pri predlogu zakona o volitvah predsednika republike in predlogu zakona o Državnem svetu.
16,"Predlagam, da imenujemo posebno skupino, ki bo zboru predlagala predlog za uskladitev obeh zakonov med zbori."
17,"In sicer predlagam v skupino: mag. Franca Perka, Andreja Murna, Romana Jakiča, Anko Osterman in Petra Kranerja."
6,Želi o tem predlogu kdo razpravljati?
4,Potem dajem na glasovanje.
6,Kdo je za to delovno skupino?
3,Je kdo proti?
4,Se je kdo vzdržal?
10,"Ugotavljam, da je zbor predlagano skupino sprejel z večino glasov."
48,"Poslanci vseh treh zborov Skupščine Republike Slovenije - v našem zboru poslanka Tanja Dular - so predložili PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O STROKOVNIH NASLOVIH S PREDLOGOM ZAKONA s predlogom, da ga obravnavamo na podlagi 312. člena poslovnika Skupščine Republike Slovenije, to je po skrajšanem postopku."
25,"Odbor za visoko šolstvo in Zakonodajno-pravna komisija sta se strinjala s predlogom, da se ga sprejme po skrajšanem postopku, ker gre za manj zahtevne spremembe."
4,Želi besedo predstavnica predlagatelja?
4,Besedo ima Tanja Dular.
2,Hvala lepa.
1,Spoštovani!
6,V kratkem bi obrazložila ta zakon.
17,Predlagatelji smo vložili predlog tega zakona na pobudo Veterinarske fakultete ter tudi Društva veterinarjev in veterinarskih tehnikov.
20,"Veterinarji si namreč dolga leta prizadevajo za uveljavitev naziva doktor veterinarske medicine, ki naj bi ga pridobili diplomanti veterinarske fakultete."
24,"Na ta način naj bi se izenačili strokovni naslovi s področja medicine, saj imajo zdravniki kot tudi stomatologi že od leta 1986 ta naslov."
22,"Prav tako je tudi v tujini podobno urejeno, se pravi, veterinarji imajo tudi v tujini doktor veterinarske medicine ali nekakšen podoben naslov."
12,"Predlagali smo zakon po skrajšanem postopku, to je po 312. členu poslovnika."
25,"Kot je že prej predsedujoči povedal, mislimo, da gre tukaj za manjše spremembe, gre za spremembo samo enega naziva oziroma naslova, ki pa ni sporen."
56,"Vlada je dala na to našo pobudo negativno mnenje, kajti stoji na stališču, da je potrebno to urediti v enotnem zakonu, ki se baje pripravlja, vendar pa predlagatelji mislimo, da tudi parcialna rešitev naj pomeni samo spodbudo vladi, da bo dejansko ta zakon, ki je obljubljen tudi za druge naslove in nazive, čimprej prišel v proceduro."
10,"Mislim, da ta naša predlagana rešitev tega ne bi ovirala."
2,Hvala lepa.
17,"In prosim, da podprete tako skrajšani postopek, kakor tudi potem sam zakon, ko bo prišlo do tega."
1,Hvala.
3,"Prosim, pričenjam razpravo."
12,"Kdo želi razpravljati o predlogu, da ta zakon obravnavamo po skrajšanem postopku?"
6,Ne želi nihče razpravljati o tem.
4,Potem prehajamo na glasovanje.
3,Najprej preverimo prisotnost.
2,Ugotovimo sklepčnost!
11,"Kdo je za to, da obravnavamo ta zakon po skrajšanem postopku?"
3,Je kdo proti?
4,Se je kdo vzdržal?
16,"Ugotavljam, da je zbor sprejel predlog, da se zakon obravnava po skrajšanem postopku z večino glasov."
49,"Vlada Republike Slovenije je predložila PREDLOG ZA IZDAJO ZAKONA O LASTNINJENJU IN PRIVATIZACIJI STANOVANJ, STANOVANJSKIH HIŠ IN GARAŽ ZVEZNIH ORGANOV IN JLA Z OSNUTKOM ZAKONA s predlogom, da ga obravnavamo na podlagi drugega odstavka 265. člena poslovnika, to je da se združita obravnava prve in druge faze zakonodajnega postopka."
25,"Odbor za urejanje prostora ter stanovanjska in komunalna vprašanja ni podprl predloga za združitev faz in predlaga, da se obravnava po normalnem trifaznem zakonodajnem postopku."
4,Želi besedo predstavnik vlade?
5,"Potem pa prosim, gospod Jazbinšek."
7,"Minister za urejanje prostora, gospod Miha Jazbinšek."
29,"Ta zakon ureja zadeve, ki so dejansko s tem stanovanjskim zakonom že narejene in gre pravzaprav za zakon, ki naj bi tudi na področju tega lastniškega paketa zadeve uredil."
44,"Mislim, da je zakon v interesu ljudi, ki čakajo na to, zakon je tudi v interesu vlade glede kupnine teh stanovanj, tako da če obstoji kakšna sporna določba, je to tako ali tako stvar razpravljanja v proceduri, predvsem kakšne določbe iz naslova enakosti občanov."
22,"Moram reči, da s svoje strani in verjetno tudi s strani vlade seveda zelo podpiram, da bi bili prvi dve fazi združeni."
12,"Vsebinskih razlogov ni, da bi ta zakon na nek način preveč vlekli."
21,V trifaznem postopku to pomeni seveda eno leto ali pa tri četrt leta in to nekako nima smisla v tem primeru.
3,"Hvala, gospod minister."
2,Pričenjam razpravo.
3,Želi kdo razpravljati?
3,"Prosim, gospod Zlobec."
3,Hvala za besedo.
17,"Čudi me, da imamo tukaj kolego Jazbinška, ki brani zakon, ki ga je sestavljalo Ministrstvo za obrambo."
48,"Dejstvo je namreč, da je zakon v zvezi z vojaškimi stanovanji v resnici pripravljalo Ministrstvo za okolje, se pravi Jazbinškovo ministrstvo, nakar je potem v vladnih kuloarjih na nekem vladnem odboru ta zakon bil umaknjen in je potem z radikalno drugačnim zakonom prišlo na dan Ministrstvo za obrambo."
71,"Predlagan je bil dvofazni postopek, pri čemer pa preprosto kolega Jazbinšek zavaja poslance s tem, ko govori, da gre za tehnično nezahtevno zadevo, kajti tako Zakonodajno-pravna komisija je naštela dve gosto tipkanih strani načelnih, vsebinskih in pravnih pomislekov in pripomb k temu zakonu, matični odbor je pa tudi več strani svojih pripomb dal in izrecno predlagal ravno zaradi kopice teh konceptualnih pripomb, da se zakon sprejme po normalnem trifaznem zakonodajalnem postopku."
21,"Vedno znova poslušamo argumente, da se mudi, da so ubogi ljudje, da je treba čimprej to rešiti, da ne bodo trpeli."
46,"Seveda so ti argumenti navadne floskule, kajti v resnici je tisti, ki bi moral ta zakon že zdavnaj dati na mizo oziroma na klopi poslancev, zavlačeval, zavlačeval, potem pa zadnji hip prišel z nekim mašilom na dan in potem se na nas apelira, da naj pohitimo."
2,Ravno obratno.
19,"Bolj ko bomo hiteli pri takih nedodelanih zakonih, vedno večje komplikacije bodo in bolj se bo vse skupaj zavleklo."
40,"Skratka vem, da so vestni poslanci natančno prebrali poročilo Zakonodajno-pravne komisije in poročilo Odbora za urejanje prostora ter stanovanjska in komunalna vprašanja in sem prepričan, da bodo pritegnili bogatim argumentom v prid temu, da gre zakon po normalnem trifaznem postopku."
1,Hvala.
3,"Hvala, gospod Zlobec."
4,Želi še kdo razpravljati?
7,"Prosim, gospod Skubic iz Ministrstva za obrambo."
27,"Glede na predgovornika bi obrazložil moj prejšnji molk, da pravzaprav kot pripravljalec tega zakona oziroma predstavnik pripravljalca zakona nisem tega predloga za skrajšani postopek še posebej obrazložil."
8,Ta je v gradivu s strani Vlade obrazložen.
34,"Poslanci imajo tudi mnenje obeh skupščinskih komisij, ki sta obravnavali omenjeni zakon in ocenil sem, da bodo pač poslanci na podlagi vseh teh argumentov za in proti tudi ocenili smotrnost in racionalnost skrajšanega postopka."
30,"Vsekakor pa Ministrstvo za obrambo kot pripravljalec, prav tako tudi Ministrstvo za varstvo okolja in urejanje prostora, predlaga in pravzaprav vztraja pri tem, da se zakon sprejme po skrajšanem postopku."
53,"Gre za to, kot je že gospod Jazbinšek povedal, da po vsebini stvari verjetno niso tako sporne, da jih ne bi mogli tudi v skrajšanem postopku - v tistih delih, na katere sta obe komisiji imeli pripombe in verjetno bodo podobne pripombe tudi v zborih Skupščine, ne bi mogli tudi v skrajšanem postopku odpraviti."
34,"To je pravzaprav bilo s strani pripravljalca kot razlog, da se ni oglasil pred razpravo poslancev oziroma preden je gospod Jazbinšek ta predlog obrazložil, se v glavnem Ministrstvo za obrambo seveda z njim strinja."
2,Hvala lepa.
1,Hvala.
5,Gospod minister Jazbinšek še enkrat.
29,"Jaz mislim, da sta dve fazi dovolj za razčiščevanje vseh vprašanj, vključno s tem, kar se je prej načelo, bodisi od zadaj, od spredaj, iz vsebine zakona, posameznih zadev."
14,"Mislim, da se da to dovolj učinkovito narediti, tudi če sta samo dve fazi."
1,Hvala.
4,Gospod Zlobec ima ugovor.
3,Seveda imam ugovor.
13,Po tej logiki kolege Jazbinška bi sploh ukinili tri faze za vse stvari.
43,"Tukaj gre za zakon, ki je konceptualno problematičen, ko je nanj pripomb kot listja in trave in s to logiko, da gre lahko vsak zakon v dveh fazah, z isto logiko gremo lahko naprej, kolega Jazbinšek, pa vsak vsak zakon v eni fazi."
22,"Še bolj preprosto pa rečemo, saj poslanci nimajo pojma in naj kar Vlada sprejema sama zakone - če bi konsekventno speljali vašo logiko."
7,Zato še enkrat apeliram na razum poslancev.
1,Hvala.
16,"Mislim, da sta vsak svoje argumente povedala in da ne bomo zdaj imeli predolgega dialoga tu."
1,Prosim.
14,"Zadnje je, da bi jaz hotel, da bi se z gospodom Jašo Zlobcem konfrontiral."
58,"Ampak faza predloga za izdajo zakona, to se pravi vprašanje, ali je zakon potreben ali nepotreben in osnovna temeljna načela, ta vprašanja so bila že zdavnaj prediskutirana, če hočete, tudi v okviru stanovanjskega zakona in takrat se je tudi vedelo seveda, da nas čaka tudi ta paket, ko bodo razmerja med federacijo in Slovenijo v lastninskem smislu urejena."
32,"To pomeni, vprašanje da ali ne, kar je v prvi proceduri in temeljna izhodišča, kar je stvar prve faze, to se mi zdi, da je nekako skupna last vseh nas v glavah."
17,"Drugo je pa potem seveda osnutek, njegova vsebina, tako da mislim, da je prva faza vsebinsko presežena."
11,"To pomeni, da je to, kar se zdaj dogaja, druga faza."
10,To je praktično faza osnutka po svojem bistvu in vsebini.
5,S tem bi jaz nehal.
16,"Mislim, da če bi se lahko artikulirali, da bomo vsi skupaj pridobili tri mesece pri zadevi."
1,Hvala.
6,Želi še kdo od poslancev razpravljati?
6,Zaključujem razpravo in prehajamo na glasovanje.
4,Najprej bi preverili prisotnost.
2,Ugotovimo sklepčnost!
13,"Na glasovanje dajem predlog, da se združita prva in druga faza sprejema zakona."
3,Kdo je za?
3,Je kdo proti?
4,Se je kdo vzdržal?
15,"Ugotavljam, da zbor ni sprejel predloga, da se združita prva in druga faza sprejema zakona."
4,Do 12.45 odrejam odmor.
15,"S tem ugotavljam, da lahko nadaljujemo s sejo tam, kjer smo jo prekinili zaradi odmora."
6,Nadaljujemo s predlogom glede dnevnega reda.
41,"Vlada Republike Slovenije je v obravnavo predložila PREDLOG ZAKONA O PORAVNAVANJU OBVEZNOSTI IZ NEIZPLAČANIH DEVIZNIH VLOG s predlogom, da ga obravnavamo in sprejmemo na današnji seji, in to po hitrem postopku, to je na podlagi 314. člena Poslovnika Skupščine Republike Slovenije."
15,"Predlog zakona ste prejeli s pošiljko 8.7., objavljen pa je tudi v Poročevalcu št. 14."
22,"Odbor za kreditno monetarni sistem in politiko in Odbor za varstvo potrošnikov sta predlog, da se zakon obravnava po hitrem postopku, podprla."
4,Želi predstavnik Vlade besedo?
26,"Spoštovani, če dovolite, bi v tej kratki obrazložitvi za postopek, ki ga je Vlada predlagala, združila obrazložitev k temu predlogu in k zakonu, kot naslednjo točko."
24,"Namreč verjetno se vsi strinjamo z dejstvom, da je potrebno takoj začeti s sanacijo bančnega sistema, ki je tesno povezana s celotno sanacijo gospodarstva."
36,"Verjetno bomo za to, da je treba nujno razrešiti sedanje nedefinirano stanje deviznih hranilnih vlog občanov iz obdobja, ko so banke te vloge deponirale pri Narodni banki Jugoslavije in te vloge še do sedaj niso izplačane."
37,"Za rešitev obeh teh sklopov je Vlada v skladu s svojim ekonomskim programom pripravila zakon o poravnavanju obveznosti iz neizplačanih deviznih hranilnih vlog, zakon o jamstvu Republike Slovenije za obveznice, izdane zaradi sanacije bank in hranil nič."
27,"Oba zakona sta med seboj tesno povezana, se dopolnjujeta in predstavljata zakonodajno pravni okvir, zaokrožitev tega okvira za opredelitev materialnega okvira in tudi začetek postopka sanacij bank."
24,"Prav tako Vlada ocenjuje, da bi v primeru, da se ne začne z razreševanjem obeh problemov, lahko nastopile velike motnje v gospodarstvu in družbi."
11,Zato je Vlada oba zakona predlagala v obravnavo po hitrem postopku.
16,"Hvala, pričenjam razpravo o predlogu za razširitev dnevnega reda in potem pa še za sam postopek."
3,Kdo želi razpravljati?
3,"Prosim, gospod Muren."
3,Hvala za besedo.
30,"Vsekakor podpiram razširitev dnevnega reda z vsemi tremi točkami, ki jih imamo tukaj napisane na prvih treh mestih, vendar pa mislim, da ni potrebno, da to sprejmemo po hitrem postopku."
28,"Namreč, čeprav se mudi, je pa to stvar take pomembnosti, zlasti prvi dve točki, ki sta vezani na sanacijo bank, da moramo to temeljito predebatirati in temeljito premisliti."
7,To pa ne gre po hitrem postopku.
32,"Če se spomnite danes pred odmorom, smo zakon o stanovanjih oz. prodaji stanovanj, ki je bil pravzaprav dogovorjen že pri sprejemanju proračuna, konec marca, vrnili prav v prvo fazo, predlog za izdajo."
20,"No, tukaj pa ne moremo dveh zakonov kar tako sprejeti po hitrem postopku, ki sta še pomembnejša od tega zakona."
7,Vsekakor bi morali to po dvofaznem postopku.
1,Hvala.
10,Odbor za monetarni sistem je matični odbor za to področje.
61,"Odbor je na nekaj zadnjih sejah zelo temeljito razpravljal o celotnem projektu sanacije in po temeljitih razpravah in tako brez vpliva ali Vlade ali Banke Slovenije itd, ampak po lastnem prepričanju prišel do zaključka, da je nujno potrebno začeti včeraj, ne danes ali jutri, postopek sanacije slovenskega gospodarstva, jaz temu rečem, čeprav so vpletene v celoten sklop problematike tudi slovenske banke."
74,"Zaradi tega v imenu Odbora za monetarni sistem predlagam, da prvič razširimo dnevni red s tema dvema zakonoma, in drugič, da absolutno sprejme in apeliram in prosim ta zbor, da sprejmemo hitri postopek, čeprav on ne pomeni, da bo že danes zvečer to vse sprejeto, ampak hitri postopek zaradi resnosti pristopa, da bi se vsi zavedali, da vendarle moramo v tem mesecu zadeve spraviti v eno točko, ko naj bi začele dajati prve rezultate."
9,O enem in drugem zakonu pa bom razpravljal kasneje.
4,Spoštovane kolegice in kolegi!
15,"Naš zbor je mogoče bolj dosleden, kot ostala dva zbora glede ekonomske problematike pri nas."
52,"Zadnjih leto dni, v šestih mesecih pa še posebej, smo v tem zboru vseskozi poslušali zahtevo, da naj Vlada pride v Skupščino pred zbore s temeljitim razvojnim gospodarskim programom; čeprav je stara Vlada svoj razvojni gospodarski program imela, ga je verificirala v Skupščini, mi smo o njem razpravljali in ga tudi sprejeli."
18,"Kljub temu smo skoraj na vsaki seji bili priča, češ da nimamo programa, zahtevamo program in tako naprej."
21,"Jaz se strinjam, da Slovenija rabi temeljit, zelo konsistentno izdelan masters plan, kako ukrepati naprej konsistentno, organizirano sistematično na celi fronti."
18,"Zdi se mi, da se tukaj ne razhajamo in da o takih zadevah parcialno improvizirati enostavno ni možno."
38,"Mi se sedaj pogovarjamo o tako resnih fundametalnih zadevah, kot je sanacija bank, čeprav sanacija bank je samo izraz za sanacijo vsega, kar je zadaj, devizne vloge in tako naprej, javni dolg; to so grozljivo pomembne, težke zadeve."
28,"Zaradi tega ne moremo resno razpravljati, kje pa odločati o teh zadevah, ne da bi imeli na mizi en konsistenten, temeljit masters plan, kako v celoti ukrepati naprej."
13,"To ni nobeno nadmodrovanje, taktiziranje, smo proti vladi, smo proti temu, ali nagajanje."
58,"Mislim, da je položaj dovolj resen, da medtem, ko imamo nekaj čez 700.000 formalno zaposlenih ljudi, ljudi v delovnem razmerju, ko imamo preko 400.000 upokojencev, ko imamo 100.000 nezaposlenih formalno, ko imamo 100.000 beguncev, ko je med tistimi 700.000 in nekaj 100.000 ljudi, ki so v formalnem delovnem razmerju, jih velik del dejansko ustvarja zelo malo ali nič."
31,"Situacija je grozljiva in ne si zapirati oči, da bomo mi kar tako z nekimi takimi ad hoc ukrepi, tudi če so težki milijarde mark, situacijo tako rešili, kot jo moramo."
7,"To so zelo resni, zelo odgovorni projekti."
29,"Zaradi tega predlagam, da zahtevamo, da Vlada pride s kompleksnim, konsistentnim razvojnim programom in znotraj tega, da potem obravnavamo tudi ta dva segmenta, ki ju imamo danes tukaj predložena."
27,"Predlagam, da danes tega ne damo na dnevni red, da zaprosimo, ali pa zahtevamo od Vlade, da pripravi tak masters plan, da potem resno pristopimo k zadevi."
2,Hvala lepa.
4,Želi še kdo razpravljati?
5,Sedaj lahko zaključim z razpravo.
15,"Odločali bomo seveda dvakrat, in sicer najprej o sami razširitvi dnevnega reda s to točko."
2,Ugotovimo sklepčnost!
9,Kdo je za razširitev dnevnega reda s to točko?
3,Je kdo proti?
4,Se je kdo vzdržal?
8,"Ugotavljam, da smo razširitev sprejeli z večino glasov."
11,"Sedaj samo še postopek, ker je nas ostalo še vedno 44."
4,Kdo je za to?
2,Gospod Lovrenčič.
3,Hvala za besedo.
7,"Rad bi obrazložil edino to, kar imam."
63,"Jaz se ne strinjam z ugotovitvami gospoda Starca, da bi zdaj zadevo poganjali nazaj in bom glasoval za hitri postopek, kljub temu, da sem vedno principielno proti temu, ampak mislim, da smo že toliko zadeve na makro ravni razčistili, da je to eden od projektov, devizne vloge občanov, in v nobenem primeru, tudi v kakršnihkoli makro spremembah ne bo prišlo do bistvenih odstopanj."
22,"Apeliram na vse vas tukaj, da se strinjate s tem postopkom, ker bi enega od teh problemov skušali na ta način rešiti."
1,Hvala.
4,Besedo ima gospod Muren.
13,"Če je že gospod Lovrenčič razložil svoj glas, ga bom pa še jaz."
8,Povedal bom zakaj bom glasoval proti hitremu postopku.
25,"Če smo ta dva zakona pod točko 1. in 2. točno prebrali, vidimo, da ta stvar stane skupaj slovensko družbo 3 milijarde mark in pol."
48,"O takšni vsoti pa ne moremo po moje razpravljati po hitrem postopku, ker drugače smo podobni oziroma smo šolski primer tistega Parkinsovega primera, ko se ljudje ure in ure prepirajo o tem, ali bo stal avtobus 5 ali 6 tolarjev, o milijardah bodo pa glasovali po hitrem postopku."
11,"To ne more iti in bi vas prosil, da malo premislite."
21,"To so odločitve, ki bodo našega davkoplačevalca krepko udarile po žepu, ki so nujne, ampak treba jih je premisliti in predebatirati."
1,Hvala.
7,Želi še s tem v zvezi kdo?
12,"Zato jaz zaključujem razpravo, ostalo je enako število kot prej in vpraša."
10,"Kdo je za to, da zakon obravnavamo po hitrem postopku?"
3,Je kdo proti?
4,Se je kdo vzdržal?
16,"Ugotavljam, da je zbor sprejel predlog, da se zakon obravnava po hitrem postopku z večino glasov."
46,"Vlada Republike Slovenije je v obravnavo predložila predlog zakona o jamstvu Republike Slovenije za obveznice, izdane zaradi sanacije bank in hranilnic, s predlogom, da ga obravnavamo in sprejmemo na današnji seji, to je po hitrem postopku, to je na podlagi 314. člena Poslovnika Skupščine Republike Slovenije."
15,"Predlog zakona ste prejeli s pošiljko 8.7., objavljen pa je tudi v Poročevalcu št. 14."
17,"Odbor za kreditno monetarni sistem in politiko je predlog, da se zakon obravnava po hitrem postopku podprl."
4,Želi predstavnica Vlade besedo?
16,Pričenjam razpravo o predlogu za razširitev dnevnega reda in da se zakon obravnava po hitrem postopku.
3,Kdo želi razpravljati?
3,Najprej o razširitvi.
21,"Če ne želi nihče razpravljati, zaključujem razpravo in dajem predlog, da se dnevni red razširi s tem predlogom zakona, na glasovanje."
14,"Kdor je za to, da dnevni red razširimo s tem zakonom naj prosim glasuje."
2,Ugotovimo sklepčnost!
9,Kdo je za razširitev dnevnega reda s tem zakonom?
3,Je kdo proti?
4,Se je kdo vzdržal?
14,"Ugotavljam, da je zbor sprejel predlog, da se razširi dnevni red s tem zakonom."
12,"In še glede samega postopka, to je na podlagi 314. člena Poslovnika."
5,Ostalo je enako število 42.
10,"Kdo je za to, da zakon obravnavamo po hitrem postopku?"
3,Je kdo proti?
4,Se je kdo vzdržal?
16,"Ugotavljam, da je zbor sprejel predlog, da se zakon obravnava po hitrem postopku z večino glasov."
56,"Vlada Republike Slovenije je v obravnavo predložila tudi PREDLOG ZA IZDAJO ZAKONA O ZAGOTAVLJANJU SOCIALNE VARNOSTI SLOVENSKIM DRŽAVLJANOM, KI SO UPRAVIČENI DO POKOJNINE IZ DRUGIH REPUBLIK BIVŠE SFRJ S PREDLOGOM ZAKONA; s predlogom, da ga obravnavamo in sprejmemo na današnji seji in to na podlagi 312. člena Poslovnika Skupščine Republike Slovenije, to je po skrajšanem postopku."
19,"Odbor za delo, zaposlovanje in socialno politiko je predlog, da se zakon obravnava in sprejme po skrajšanem postopku, podprl."
4,Želi predstavnica Vlade besedo?
2,"Ne, dobro."
16,Pričenjam razpravo o predlogu za razširitev dnevnega reda in da se zakon obravnava po skrajšanem postopku.
3,Kdo želi razpravljati?
2,Ne želi?
4,"Ugotovimo prisotnost, 44 prisotnih."
11,"Kdo je za to, da dnevni red razširimo s tem zakonom?"
3,Je kdo proti?
4,Se je kdo vzdržal?
12,"Ugotavljam, da je zbor sprejel predlog zakona za razširitev z večino glasov."
20,"Sedaj dajem še na glasovanje predlog, da se zakon obravnava po skrajšanem postopku, to je na podlagi 314. člena poslovnika."
10,"Kdo je za to, da zakon obravnavamo po skrajšanem postopku?"
3,Je kdo proti?
4,Se je kdo vzdržal?
16,"Ugotavljam, da je zbor sprejel predlog, da se zakon obravnava po skrajšanem postopku z večino glasov."
23,"Vlada Republike je predlagala, da danes obravnavamo in sprejmemo tudi PREDLOG ZAKONA O RATIFIKACIJI SPORAZUMA MED REPUBLIKO SLOVENIJO IN MALTO O UKINITVI VIZUMOV."
18,"Komisija za mednarodne odnose je soglašala z navedenim predlogom zakona in predlaga, da se ta zakon obravnava danes."
4,Želi predstavnik Vlade besedo?
1,Ne?
8,Pričenjam razpravo o predlogu za razširitev dnevnega reda.
3,Kdo želi razpravljati?
1,Nihče?
16,"Zaključujem razpravo in dajem predlog, da se dnevni red razširi s tem predlogom zakona na glasovanje."
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je zbor predlog zakona v razširitev sprejel z večino glasov."
22,"Vlada Republike Slovenije je predlagala, da danes obravnavamo in sprejmemo tudi PREDLOG AKTA O NOTIFIKACIJI NASLEDSTVA SPORAZUMOV NEKDANJE JUGOSLAVIJE Z REPUBLIKO ITALIJO."
16,Komisija za mednarodne odnose je soglašala s predloženim aktom in da se ta zakon obravnava danes.
4,Želi predstavnik Vlade besedo?
1,Ne?
8,Pričenjam razpravo o predlogu za razširitev dnevnega reda.
3,Kdo želi razpravljati?
19,"Če ne želi nihče razpravljati, zaključujem razpravo in dajem predlog, da se dnevni red razširi s tem predlogom akta."
11,"Kdo je za to, da dnevni red razširimo s tem aktom?"
3,Je kdo proti?
4,Se je kdo vzdržal?
12,"Ugotavljam, da je zbor sprejel predlog akta v razširitev z večino glasov."
46,"Komisija za volitve in imenovanja in administrativne zadeve je predložila PREDLOG ODLOKA O SPREMEMBI IN DOPOLNITVI ODLOKA O SESTAVI IN ŠTEVILU ČLANOV KOMISIJE SKUPŠČINE REPUBLIKE SLOVENIJE ZA MEDNARODNE ODNOSE s predlogom, da ga obravnavamo na današnji seji, zato predlagam razširitev dnevnega reda s tem predlogom odloka."
6,Želi predstavnik komisije za volitve besedo?
1,Ne?
2,Pričenjam razpravo.
3,Kdo želi razpravljati?
13,"Če ne želi nihče razpravljati, zaključujem razpravo in dajem predlog razširitve na glasovanje."
2,Ugotovimo sklepčnost!
5,Kdo je za predlagano razširitev?
3,Je kdo proti?
4,Se je kdo vzdržal?
10,"Ugotavljam, da je zbor predlagano razširitev sprejel z večino glasov."
66,"Vlada Republike Slovenije je danes predložila v obravnavo in sprejem predlog zakona o začasnem omejevanju plač v podjetjih in organizacijah, ki imajo javni ali monopolni značaj, s predlogom, da se ga obravnava na podlagi 314. člena Poslovnika Skupščine Republike Slovenije, in sicer zaradi ugotovitve, da izplačevanje plač po obstoječih zakonskih predpisih in kolektivnih pogodbah povzroča motnje in povečuje socialne napetosti ter onemogoča izvajanje sprejetega ekonomskega programa."
25,"Zato zaradi preprečevanja in odpravljanja večjih motenj v gospodarstvu Vlada predlaga, da se predloženi zakon, ki je interventnega in začasnega značaja, sprejme po hitrem postopku."
5,Želi predstavnica Vlade podati obrazložitev?
5,"Prosim, gospa ministrica Jožica Puhar."
2,Hvala lepa.
4,"Spoštovani predsednik, spoštovani poslanci!"
50,"Mislim, da smo si vsaj v tem zboru na jasnem, da se srečujemo s situacijo, ki postavlja ekonomske subjekte v izjemno različne situacije in da se srečujemo s situacijo, ko na nekaterih področjih obveznosti, ki smo jih sprejeli s kolektivnimi pogodbami ali določenimi zakoni, ne moremo izpolnjevati, dobesedno ne moremo."
69,"Na nekaterih področjih, kjer so vplivi sedanje situacije skozi plače manj občutni, je pa seveda to možno izpolnjevati in take situacije delajo vedno večje razlike v naši družbi, ne glede na vse druge kazalce, ki bi jih lahko kot relevantne navedli kot osnovo za delitev plač in povečujejo socialne napetosti na eni strani, na drugi strani pa spravljajo v nemogoč položaj proračun, ki seveda ne more izpolnjevati svojih obveznosti."
66,"Tako se neprestano nahajamo med pritiski sindikatov po izpolnjevanju obveznosti na segmentu podpisanih kolektivnih pogodb, na drugi strani pa se srečujemo z očitki, da v tej naši družbi nekatera področja, ki so monopolnega značaja, imajo značaj javnosti, torej plače lahko izplačujejo, nihče se v njih ne poglablja, pravzaprav pa imajo ravno tako neko odgovornost do te naše skupne države po tistih segmentih, kjer to ni možno."
36,"Mi smo se na osnovi razprav, razmišljanj in tudi položaja, v katerem se nahajamo, odločili, da začasno omejimo dinamiko izplačevanja osebnih dohodkov na vseh javnih sektorjih; to se tudi hkrati vkomponira v sprejeti ekonomski program Vlade."
43,"Zaradi tega predlagamo, da poleg tistih plač, ki jih določamo na področju družbene dejavnosti, državne uprave, šolstva in infrastrukture, začasno omejimo tudi dinamiko in seveda obdržimo izhodišče na doseženem nivoju tudi pri vseh tistih, ki so neke vrste monopolisti v našem ekonomskem prostoru."
53,"Mislim, da je prav, da istočasno posegamo - ker so vsebine vezane na isti način prilagajanja k eventualnemu povečevanju stroškov in tudi čas predvidene veljavnosti se pokriva s časom predvidene veljavnosti določanja izhodiščne plače v osebnih dohodkih oziroma izhodiščne plače za prvi tarifni razred na drugih področjih javnega sektorja, kar je predmet drugega zakona."
32,"Zakon bi bil začasne narave, veljal naj bi nekaj mesecev, zato predlagamo, torej najdaljša možna veljavnost je 6 mesecev, zato predlagamo takojšen sprejem, hkrati s tistim drugim, ki je v naslednji točki."
1,Hvala.
4,"Hvala lepa, gospa ministrica."
13,Pričenjam razpravo v zvezi s predlagano razširitvijo in sprejemom zakona po hitrem postopku.
3,Kdo želi razpravljati?
2,Ni nikogar?
9,Zaključujem razpravo in dajem na glasovanje najprej predlagano razširitev.
2,Ugotovimo sklepčnost!
5,Kdo je za predlagano razširitev?
3,Je kdo proti?
4,Se je kdo vzdržal?
10,"Ugotavljam, da je zbor predlagano razširitev sprejel z večino glasov."
24,"Sedaj pa dajem še na glasovanje predlog, da se zakon obravnava po hitrem postopku, to je na podlagi 314. člena Poslovnika Skupščine Republike Slovenije."
3,Kdo je za?
3,Je kdo proti?
4,Se je kdo vzdržal?
16,"Ugotavljam, da je zbor predlog, da se zakon obravnava po hitrem postopku, sprejel z večino glasov."
4,In še ena zadeva.
56,"Vlada Republike Slovenije je danes predložila v obravnavo in sprejem predlog zakona o začasnem določanju izhodiščnih plač s predlogom, da se ga obravnava na podlagi 314. člena Poslovnika Skupščine Slovenije in sicer zaradi ugotovitve, da izplačevanje plač po obstoječih zakonskih predpisih in kolektivnih pogodbah povzroča motnje in povečuje socialne napetosti ter onemogoča izvajanje sprejetega ekonomskega programa."
25,"Zato zaradi preprečevanja in odpravljanja večjih motenj v gospodarstvu Vlada predlaga, da se predloženi zakon, ki je interventnega in začasnega značaja, sprejme po hitrem postopku."
5,Želi predstavnik Vlade podati obrazložitev?
5,Še enkrat gospa Jožica Puhar.
8,"Spoštovani poslanci, jaz bom skušala biti čimbolj kratka."
39,"Ker smo se znašli v situaciji, ko moramo določati izhodiščno plačo za družbene dejavnosti, državno upravo in infrastrukturo, kjer je podpisnik kolektivne pogodbe Vlada, ali kjer veljajo zakoni, ali pa tam, kjer se posredno ali neposredno financirajo iz proračuna."
26,"V teh dveh mesecih smo ugotovili, da nam model, ki smo ga imeli za določanje te izhodiščne plače v teh ekonomskih pogojih enostavno ne odgovarja več."
24,"Na eni strani povzroča velike oscilacije zaradi oscilacij v gospodarstvu, na drugi strani pa enostavno ni možno realizirati tega v okviru obstoječih proračunskih možnosti."
22,"Stvari so prišle do take točke, da moramo poseči na neki način, ker podpisanih kolektivnih pogodb v sedanji obliki ne moremo izpolnjevati."
13,"Ena doba je že od tega, ko smo predlagali spremembo teh kolektivnih pogodb."
17,"V pogajanjih se pač ne moremo premakniti toliko, da bi učinkovalo in je to šele stvar bodočnosti."
8,Mi pa moramo vsak mesec določati to plačo.
59,"Če vam povem samo par podatkov, da bi po sedaj veljavnih kolektivnih pogodbah in zakonih, ki urejajo plače v teh dejavnostih, zahtevali dvig izhodiščnih plač za mesec julij v posameznih dejavnostih med 15 in 20%, kar bi na primer v državni upravi pomenilo skupno s pripadajočimi poračuni 45% v primerjavi s prihodnjim mesecem, tega naš proračun dobesedno ne prenese."
31,"Poleg tega bi bil tak premik tudi popolnoma v nasprotju s protiinflacijskimi prizadevanji glede na sedanjo rast življenjskih potrebščin, ki je bistveno manjša in seveda bi delali sami sebi v nasprotju."
67,"Povedati moram še to, da s tem zakonom omogočamo vseeno en del prilagajanja eventualnih takih življenjskih potrebščin in da obstaja možnost, v kolikor bi se v tem času, torej v veljavnosti tega zakona, recimo v roku treh mesecev, ekonomske razmere izboljšale, je zakon predviden tudi tako, da Vlada to izhodiščno plačo določi v nekoliko višji osnovi, vendar seveda na osnovi utemeljitev ekonomskih rezultatih in v možnostih proračuna."
18,"Predlagam, da ta zakon sprejmemo in da omogočimo, da takoj s smiselno potezo države omogočimo določene izhodiščne plače."
1,Hvala.
13,Pričenjam razpravo v zvezi z predlagano razširitvijo in sprejemom zakona po hitrem postopku.
3,Kdo želi razpravljati?
3,"Prosim, gospod Židanik."
4,"Spoštovan predsednik, kolegice, kolegi."
10,"Nimam nič proti zakonu, imam pa proti višini izhodiščne plače."
40,"Če je res, da je neto najnižja pokojnina za cca 2 in pol tisoč višja, kot najnižja plača, oz. izhodiščna plača, potem ne morem za takšen zakon glasovati, oziroma za tako višino izhodiščne plače, nisem pa tudi za hitri postopek."
16,"To bi rad vedel, če je ta ocena točna, da je razlika 2 in pol tisoč?"
3,Nadaljujemo z razpravo.
4,Kdo želi še razpravljati?
2,Ni nikogar?
16,"Bi lahko odgovorili v razpravi potem o zakonu, ker je vsebinsko vprašanje in bi tam razpravljali."
13,"Če nihče ne želi razpravljati, zaključujem razpravo in dajem na glasovanje predlagano razširitev."
7,Kdo je za predlagano razširitev dnevnega reda?
3,Je kdo proti?
4,Se je kdo vzdržal?
10,"Ugotavljam, da je zbor predlagano razširitev sprejel z večino glasov."
5,Sedaj pa še glede postopka.
2,Ugotovimo sklepčnost!
6,Kdo je za predlagani postopek obravnave?
3,Je kdo proti?
4,Se je kdo vzdržal?
16,"Ugotavljam, da je zbor predlog, da se zakon obravnava po hitrem postopku, sprejel z večino glasov."
11,"Kolegice in kolegi, osnutek dnevnega reda ste prejeli danes na mizo."
33,"Pričenjam razpravo o takšnem dnevnem redu kot ga imate, s tem da bi te tri točke dnevnega reda, ki smo jih zdaj sprejeli, dali pač na točke od 16 do 18, pred pobude."
1,Lahko?
2,Ni razprave.
6,Kdo je za predlagani dnevni red?
3,Je kdo proti?
4,Se je kdo vzdržal?
10,"Ugotavljam, da je zbor dnevni red sprejel z večino glasov."
33,"Predlagam, da se še o tem odločimo, da pooblaščena skupina: Rogina, Mak, Grašič, Prelovec, Ban za usklajevanje dnevnega reda in ostalih neusklajenih aktov med zbori ureja na tak način, da imamo samo eno."
4,Se strinjate s tem?
2,Moramo glasovati?
3,Kdo je za?
3,Je kdo proti?
4,Se je kdo vzdržal?
8,Ta skupina ima teoretično ob 16.00 uri sestanek.
26,"Bomo ugotovili sami, kaj bi opravili do šestnajstih in bi potem imeli odmor, ta skupina bi pa lahko delala naprej, ker so to tudi delavoljni ljudje."
6,Pričenjamo s 1. TOČKO DNEVNEGA REDA.
15,"Sicer malce pozno, ob 13. uri in 45 minut, ampak verjetno niti ne preveč prepozno."
9,PREDLOG ZAKONA O PORAVNAVANJU OBVEZNOSTI IZ NEIZPLAČANIH DEVIZNIH VLOG.
9,Predlog zakona je v obravnavo predložila Vlada Republike Slovenije.
31,"Predlog zakona so obravnavali Odbor za kreditno monetarni sistem in politiko, ki navedeni zakon podpira in predlaga zborom, da ga sprejmejo, k 8. členu pa je odbor predlagal tudi svoj amandma."
34,"Zakonodajno-pravna komisija je razpravljala in Odbor za varstvo potrošnikov, ki je navedeni predlog zakona podprl in predlaga zborom, da ga sprejmejo skupaj z njegovimi amandmaji, ki jih predlaga k 7., 11. in 14. členu."
4,Želi predstavnik Vlade besedo?
5,"Prosim, predstavnica vlade, Alenka Markič."
1,Spoštovani!
32,"Če dovolite, bi v tej uvodni besedi združila obrazložitev k obema zakonoma, to se pravi tudi k naslednjemu zakonu o izdaji garancije Republike Slovenije za izdajo obveznic za sanacijo bank in hranilnic."
15,Problemi slovenskih bank in celotnega bančnega sistema kot celote so številni in imajo dolgo zgodovino.
17,"Posledice takšnega stanja so danes jasno vidne in dejstvo je, da je veliko poslovnih bank potrebno sanacije."
30,"S tem se je strinjala tudi Skupščina Republike Slovenije, ki je že sprejela zakon o predsanaciji, sanaciji, stečaju in likvidaciji bank in hranilnic, ki predstavlja zakonsko podlago za izvedbo sanacij."
34,"S tem zakonom je Skupščina dala pooblastilo Banki Slovenije, njenemu guvernerju in izbranemu sanatorju, v tem primeru je to Agencija, da lahko začnejo sanacijo posamezne banke, če banka izpolnjuje predpisane pogoje za to sanacijo."
11,Za začetek procesa sanacije pa je potrebno sprejeti še dva zakona.
33,"To je zakon o poravnavanju obveznosti iz neizplačanih deviznih vlog in zakon o jamstvu Republike Slovenije za obveznice, izdane zaradi sanacije bank in hranilnic, katerih predloga sta predložena v razpravo in sprejem danes."
13,Ta dva zakona dajeta med drugim tudi podlago za poseganje v bilance bank.
22,"In ker je očiščenje bančnih bilanc prvi korak v procesu sanacije, se brez sprejetja teh zakonov tudi sanacija bank ne more pričeti."
8,Sanacija bančnega sistema bo reševala dva bistvena problema.
36,"Prvi je problem deviznih depozitov varčevalcev bank in s tem povezanih terjatev naših bank do Narodne banke Jugoslavije in drugi, pomoč gospodarstvu ter bankam pri razreševanju problema prevelike zadolženosti in s tem povezanih slabih plasmajev bank."
14,"Pomembnejši cilji, ki jih v procesu sanacije slovenskega bančnega sistema želimo doseči, so naslednji:"
24,Prvi kratkoročni cilj sanacije bančnega sistema je vsekakor preprečiti nadaljnje slabšanje finančnega stanja bank v Sloveniji in vzpostavljanje odnosov za začetek normalnega poslovanja bank.
15,"Drugi pa je zmanjšanje stroškov poslovanja, obrestnih mer in provizij bank na primerjalno evropsko raven."
28,"Med srednjeročnimi in dolgoročnimi cilji pa bi posebej izpostavili doseganje finančne stabilnosti bank, lastninsko transformacijo bank z novimi delničarji, dokapitalizacijo bank in preprečitev nadaljnjega kreditiranja slabih dolžnikov bank."
14,Hkrati s procesom sanacije se mora določiti tudi strategija razvoja bančnega sistema v Sloveniji.
16,"Dejstvo je, da so dobra podjetja zmožna obstajati le, če obstajajo tudi dobre banke in obratno."
36,"Zato sta dve strateški usmeritvi razvoja bančnega sistema v Sloveniji: vzpostavitev zaupanja v banke in izboljšanje njihove bonitete v domači in tuji javnosti, in druga - uravnoteženost finančnega sistema in vzpostavitev konkurence na denarnem trgu v Sloveniji."
20,"Dovolite mi, da sedaj na kratko predstavim dva izhodiščna zakona, ki posegata na začetek izvajanja sanacije bančnega sistema v Sloveniji."
28,"To sta zakon o poravnavanju obveznosti iz neizplačanih deviznih terjatev in zakon o jamstvu Republike Slovenije za obveznice, izdane zaradi sanacije bank in hranilnic, ki ju obravnavate danes."
22,"Predlagana zakona sta si med seboj komplementarna, ker oba rešujeta problem slabih bančnih bilanc oziroma doslej nedonosno aktivo bank spreminjata v donosno."
36,"Prvi zakon, to je o poravnavanju obveznosti iz neizplačanih deviznih vlog, ureja način poravnavanja obveznosti iz neizplačanih deviznih vlog občanov, vloženih v bankah na ozemlju Republike Slovenije, ki so jih banke deponirale pri Narodni banki Jugoslavije."
20,Republika Slovenija s prevzemom dolga na eni strani zagotavlja deviznim varčevalcem razpolaganje z njihovimi deviznimi vlogami v določenem časovnem obdobju.
15,Na drugi strani pa bo prevzem dolga in njegovo servisiranje omogočilo izboljšanje likvidnostnega položaja bank.
20,"Posebna pozornost je v zakonu namenjena varčevalcem, ki se jim želi dati čim več možnosti za uporabo njihovih deviznih vlog."
24,"Varčevalci se lahko na podlagi pogodb, ki jih imajo z bankami in ki so pravno veljavni akti, sami odločajo o načinu izplačevanja deviznih vlog."
23,Od leta 1993 pa bodo z zakonom banke obvezane izplačevati varčevalcem dvakrat letno po eno desetino devizne vloge oziroma najmanj 1000 nemških mark.
12,Varčevalci pa se lahko odločijo tudi za dve vrsti prenosljivih vrednostnih papirjev.
26,"To so lahko vrednostni papirji poslovne banke, pri kateri ima varčevalec devizno vlogo ali pa obveznice Republike Slovenije, ki so nominirane in izplačljive v nemških markah."
9,V zakonu je določena doba amortizacije državnega vrednostnega papirja.
46,"Imetnik ga lahko uporablja tudi za druge namene kot je nakup delnic po predpisih o lastninskem preoblikovanju pravnih oseb, za dokup pokojninske dobe po zakonu o pokojninskem in invalidskem zavarovanju, za odkup stanovanj po stanovanjskem zakonu ipd., lahko pa ga tudi proda na trgu vrednostnih papirjev."
30,"Čeprav se v javnosti pojavljajo zahteve, da se za izplačilo deviznih vlog varčevalcem uporabijo devizne rezerve, pa to ni mogoče, ker nobena država ne more normalno delovati brez deviznih rezerv."
19,"Če hoče slovensko gospodarstvo priti na kapitalski trg, za to potrebuje dvo in polmesečne devizne rezerve glede na uvoz."
14,Izplačilo deviznih varčevalcev iz deviznih rezerv države pa bi tako pomenilo zastoj slovenskega gospodarstva.
18,"Država pa potrebuje devizne rezerve tudi še za druge namene, med katerimi posebej izpostavljamo sodelovanje z mednarodnimi institucijami."
45,"Z drugim zakonom, to je zakonom o jamstvu Republike Slovenije za obveznice, izdane zaradi sanacije bank in hranilnic, republika prevzema jamstvo za poravnavanje obveznosti iz obveznic, ki jih bo izdala Agencija Republike Slovenije za sanacijo bank in hranilnic v procesu sanacije bančnega sistema v Sloveniji."
23,"Obveznice se bodo izdajale po potrebi, in to samo za banke, za katere bo guverner Banke Slovenije izdal odločbo o uvedbi sanacijskega postopka."
16,Agencija lahko uporabi obveznice samo za nakup potencialnih izgub bank oziroma za zamenjavo slabe aktive bank.
35,"V to slabo aktivo bank je vključena tudi razlika med celotno višino terjatev bank do Narodne banke Jugoslavije in višino neizplačanih deviznih vlog, katerih problem se ureja v prvem zakonu, ki smo ga prej predstavili."
15,"Zgornja meja, do katere lahko Agencija izda obveznice, je 2 tisoč 200 milijonov nemških mark."
45,"Ocenjujemo, da bo ta zgornja meja glede na zbrane podatke o višini slabega portfelja slovenskih bank zadostna in to tudi ob upoštevanju dejstva, da se bodo v procesu sanacije pojavile izgube, ki sedaj še niso razvidne iz bančnih bilanc ali pa sploh še ne obstajajo."
38,"Ob tem bi želeli opozoriti še na eno dejstvo, in to je, da je po izkušnjah držav, ki so izvajale sanacijo bank, ravno čakanje in odlaganje s sanacijo povzročilo največje stroške in je torej to najbolj draga pot."
32,"Seštevek zgornje meje za izdajo obveznic in višine dolga Republike Slovenije na osnovi izplačanih deviznih vlog varčevalcev se približuje opredeljeni zgornji meji skupnega obsega slabega portfelja slovenskih bank, ki je sedaj znana."
31,"Ob upoštevanju dejstva, da se bo določen del kapitala v vsaki banki še odpisal, menimo, da bo sprejetje obeh zakonov zagotavljalo potrebno višino sredstev za uspešno izvajanje sanacije slovenskega bančnega sistema."
23,Ob tej priliki bi želela opozoriti še na nujnost povezave procesa sanacije bančnega sistema v Sloveniji s procesom lastninskega prestrukturiranja in sanacije podjetij.
8,Banke so upniki številnih velikih podjetij v Sloveniji.
23,"Problematične kredite, ki so jih banke dajale podjetjem, bo z izdajo obveznic bankam nase prevzela Agencija, ki bo nato upravljala s tem portfeljem."
40,"Tak pristop pa je potrebno povezati s pričetkom prestrukturiranja podjetij, kjer bo potrebno tudi odločiti kaj se bo zgodilo s takšnimi podjetji oziroma, katera od njih bodo šla v stečaj in katerim se bo pomagalo na poti k uspešnemu delovanju."
33,"Takšen pristop je potreben tudi zaradi dejstva, ker bodo sanirane banke v zelo kratkem času v enako slabem položaju kot so sedaj, če bodo nadaljevale s kreditiranjem podjetij, ki jim kreditov ne vračajo."
17,"V pripravi je tako program razreševanja dilem, katera podjetja bodo sanirane banke lahko kreditirale in katera ne."
21,"Na drugi strani pa mora seveda tudi podjetje pokazati, da ima dober razvojni program, ki mu bo omogočal preživetje in obstoj."
15,Za doseganje tega cilja pa je potrebno podjetja prestrukturirati in vzpostaviti v njih lastniško strukturo.
16,Posledice sedanjega stanja v gospodarstvu in bančnem sektorju so tudi visoke obrestne mere za najemanje kreditov.
29,"Takšno stanje je rezultat nezmožnosti nekaterih podjetij, da bi odplačevala kredite, banke pa zaradi potrebe po svojem preživetju prelagajo te stroške na druga podjetja, ki lahko še odplačujejo kredite."
36,"Ena od posledic procesa sanacije bo tako tudi znižanje obrestne mere za kredite, ker banke ne bodo več dajale kreditov podjetjem, ki jih ne bodo mogla vračati, banke pa zanje ne bodo dobile kakšne druge garancije."
17,"Zato lahko rečemo, da z odlašanjem sanacije bančnega sistema posredno uničujemo še zadnja dobra podjetja v Sloveniji."
14,"Na koncu bi želela poudariti, da je začetek sanacije bančnega sistema v Sloveniji nujen."
16,"Zato Vlada Republike Slovenije meni, da so podani razlogi za sprejem teh zakonov po hitrem postopku."
28,"Če namreč zakona ne bi bila sprejeta po hitrem postopku, ocenjujemo, da bi prišlo do odlaganja razreševanja problematike, kar pa bi povzročilo še večje motnje v samem gospodarstvu."
2,Hvala lepa.
4,"Hvala lepa, gospa namestnica."
5,Besedo imajo poročevalci delovnih teles.
3,Najprej gospod Zabukovec.
2,Spoštovani kolegi!
6,Zakonodajno-pravna komisija je obravnavala oba zakona.
17,"Na koncu je kljub različnim stališčem zavzela odklonilno stališče, odklonilno stališče predvsem iz pravno-sistemskih oziroma ustavno-pravnih razlogov."
36,"Predvsem kar zadeva ustavno-pravne razloge, naj bi to bilo dejstvo, tako je komisija razumela, da zakon uvaja solidarno odgovornost države vis-a-vis subsidiarni odgovornosti, kakršna je predvidena v ustavi, kakor jo Zakonodajno-pravna komisija razume iz ustavnega teksta."
10,S tem sem pravzaprav končal poročilo o delu Zakonodajno-pravne komisije.
10,"Podrobnosti so razvidne iz pismenega odpravka, ki ste ga dobili."
7,Zdaj pa nadaljujem z drugim delom diskusije.
41,"Rad bi povedal svoje mnenje o tem oziroma svojo zaskrbljenost ob takem, razmeroma formalnem stališču, ker jaz sem imel na sami seji močne pomisleke, da gremo tako nalahko v odklonilno stališče in ti pomisleki so se mi preko noči še ojačali."
3,Za kaj gre?
24,"Gre za to, kar je bilo v uvodu že s strani predstavnice Vlade povedano, da se sanacija gospodarstva v bistvu začenja pri sanaciji bank."
38,"In kadar gori hiša, se ne pogovarjamo o tem, kdaj bomo dali v remont gasilni voz, kakšen koncept gasilstva bomo na sploh imeli ipd. ampak gasimo na hitro, kjer se da in pazimo, da naredimo čim manj škode."
19,In tako razumem tudi oba predložena zakona kot prvi korak k začetku sanacije bank in s tem tudi gospodarstva.
16,"Seveda sam sem tudi pogrešal določene nadaljnje ukrepe, morda bolj časovno razdelano dinamiko vseh nadaljnjih ukrepov."
34,"Kljub temu je na Zakonodajno-pravni komisiji, čeprav se ta načelno ukvarja predvsem s pravno problematiko, vendar se v tem primeru vsekakor nismo mogli izogniti vsebinski problematiki, ker je tako pereče težka in je prevladovala."
25,"Prevladalo je torej radikalno stališče, da je treba naše banke vreči direktno v konkurenčnost s tujimi bankami, v nasprotnem primeru naj pač gredo v stečaj."
44,"Mislim, da je to, naj mi bo oproščeno, po mojem mnenju, neodgovorno stališče zaradi tega, ker naše banke so zaradi zgodovinskega razvoja, zaradi dejstva, v kakršnem smo, v določenem položaju, naj bo monopolni, naj bo organizacijski, naj bo kakršenkoli že, vendar tak položaj je."
32,"In preko noči tega dejstva ne moremo spremeniti, zato je potreben postopek sanacije, ki bo trajal nekaj časa, zato bi morali eventualne nepravilnosti v zakonu popraviti, vendar pa ga ne kar odkloniti."
17,"Bojim se, da je tako preradikalno stališče direktno uničenje naših bank in odpremo vrata tujemu kapitalu trga."
4,Kajti trg denarja bo.
34,"In ker ne bomo imeli lastnega trga kapitala, bo prišel vanj tuj trg in se ne bo obnašal tako, kot se doma v tujini, ampak se bo obnašal tako kot bo naš trg omogočal."
20,"Se pravi, tujci bodo pobirali visoke obresti in visoke zavarovalnine zaradi rizičnega področja, na katerem se Slovenija še vedno nahaja."
28,"To so razlogi, to so moji pomisleki, zaradi katerih mislim, da bi se vendarle morali pogovarjati o tem, kako izboljšati oba predložena projekta, ne pa ju samo zavrniti."
2,Hvala lepa.
1,Hvala.
2,Franci Erce.
2,Lep pozdrav.
9,"Gospo namestnico ministra, gospo Markičevo, bi vprašal dve stvari."
34,"Prvič, ali številka oziroma znesek iz 2. člena zakona o poravnavanju obveznosti iz neizplačanih deviznih vlog, to je milijarda oz. 1,267 milijarde nemških mark drži, in pa zanima me, kakšna je struktura tega zneska."
38,"Namreč na 22. seji skupščinskega Odbora za varstvo potrošnikov, ki je mimogrede tudi zbolel za kronično boleznijo naše skupščine, tj. nesklepčnostjo, je predstavnik finančnega ministrstva nekje govoril, da bodo pridobljeni podatki s strani Banke Slovenije realni oziroma natančni."
44,"Vprašal sem pa tudi, da me zanima dejanska struktura, ali gre v tem primeru te milijarde ali pa še nekaj več milijonov nemških mark, za recimo 1267 deviznih vlog po milijon mark, ali gre za na primer 1267 tisoč deviznih vlog po tisoč mark."
27,"Dokler ne bom dobil pač korektnega odgovora o tako zahtevni temi, kot je ta, predvsem mislim na obremenitve, ki bodo šle tudi v proračun, ne morem glasovati."
2,Hvala lepa.
2,Hvala lepa.
5,Besedo ima gospod Valentin Prelovec.
1,Spoštovani!
20,"Ko pridemo s takšnim predlogom ali osnutkom na klop, ga preberemo, potem poslušamo razlago, nam je vsiljeno, da se razdvojimo."
16,"To se pravi, v eni osebi, se človek pojavlja kot tisti, ki bi gospodaril, gospodarstvo rešil."
14,"Lahko se pa pojavi tudi tisti, ki bi moral v imenu volilcev tukaj odločiti."
9,"Če govorim v imenu obrti, potem bi rekel tako."
22,"Treba je banke čim prej sanirati, da bo gospodarstvo zadihalo, da bodo obrtniške kooperacije zaživele, da se bo začelo kratkomalo sanirati gospodarstvo."
30,"Po drugi strani - se pa javljam kot občan, kot poslanec, ki ne samo z aspekta stranke gledam na banke, ali so banke danes tisto, ki je sposobno sprejemati takšen program?"
25,"Ali bodo banke ob takšnem programu, ki ga ta zakon predvideva, ta sredstva tudi z zakonskimi predpisi znale uporabiti na tak način kot zakon predvideva?"
10,"Imam prav, da imam te dileme, da sem poln dilem."
28,"Namreč, ko se vsepovsod odčitava recesija gospodarstva, smo bili priča, da je v bankah, vsaj tako so mediji poročali, bilo samovoljno dviganje osebnih dohodkov kar za šestdeset procentov."
9,Ali ne bi morali začeti tudi v bankah gospodariti?
9,In tam tudi začeti z nekakšnimi stabilizacijskimi ukrepi itn.
6,"Sem v dvomih, kako bom glasoval."
13,"Bom pazljivo poslušal razpravo, da bomo videli, kaj se da narediti iz tega."
20,"Resnici na ljubo je pa zakonodajalec tukaj ponudil nam, poslancem, nekaj takšnega, da bomo še dolgo razdvojeni sami v sebi."
3,Franc Ban prosim.
32,"Jaz sem preje že omenil, da je Odbor za monetarni sistem matični odbor za to področje in da smo na nekaj zadnjih sejah zelo temeljito, pred dnevi, razpravljali o obeh predlogih zakonov."
37,"Ko danes slišim, da je iz golih formalno-pravnih razlogov Zakonodajno-pravna komisija zavrnila oba zakona, moram reči, da bo najbrž moralo 15o tisoč ali še več delavcev, ki so posledično ogroženi, vprašati, kaj pravzaprav je tukaj zadaj."
12,Prosto gre za sanacijo takšnega ali še večjega števila zaposlenih v Sloveniji.
10,V projektu sanacije so zelo natančno opredeljene banke in firme.
5,Te firme je potrebno razreševati.
8,"Začeti bi morali že včeraj, ne pa danes."
16,"Razreševati po posameznih dejavnostih firme, ki so tako ali drugače zašle v položaj, v katerem so."
15,"Posledično tudi banke, in vse to, kar se v zadnjih dneh dogaja, je nadaljnje brezno."
2,Nič drugega.
24,"Če daješ denar tistemu, ki ga ni zaslužil, pa ga nikoli ne bo mogel vrniti, nima programa - to jaz rečem metanje denarja v brezno."
12,"Drugo, meni je žal, da ni upoštevan predlog Odbora za monetarni sistem."
44,"Mi smo bili ob prisotnosti vodje - direktorja agencije, viceguvernerja banke in finančnega ministra enotnega mnenja, da je zalogaj in problem tako pomemben, da bi ga moral s širših zornih kotov, z vsemi posledicami na skupnem zasedanju tega parlamenta obrazložiti po svojem ekspozeju predsednik Vlade."
6,Naš predlog očitno ni bil sprejet.
10,Mi smo ga v odboru nekajkrat s takšno težino ocenili.
1,Dalje.
76,"Zelo pomembno dejstvo je, da strokovni team v Agenciji, Vladi, finančnem ministrstvu itd. je nekajkrat tudi po zadnji obravnavi projekta sanacije slovenskih bank in s tem v zvezi tudi samega začetka, torej nekajkrat so ti ljudje povedali, da je v tem projektu in teh rešitvah skoncentrirana vsa znanost, s katero ti teami razpolagajo ob predpostavki, da so se posvetovali z mnogimi institucijami širom po svetu in da so nekatere od teh na obisku pristop ocenile pozitivno."
12,Vse to in še kaj drugega bi seveda moral kdo drug povedati.
15,"Jaz samo prenašam in povem samo tisto, kar smo konstatirali na Odboru za monetarni sistem."
28,"Mi smo bili enotnega mnenja v odboru, in smo prepričani, da je pravzaprav sprejem teh dveh zakonov začetek, da je to prva faza, ki bo trajala dolgo časa."
11,Ampak brez tega - brez teh dveh zakonov ni možno začeti sanacije.
13,"Ne more začeti delati niti Banka Slovenije, niti Agencija za sanacijo bank Slovenije."
16,"To je izredno veliko strokovnih argumentov za to, ki so bili nekajkrat obrazloženi, dokumentirani in povedani."
32,"Zaradi vsega tega smo prepričani, da je nujno potrebno ta dva zakona sprejeti in začeti tako imenovano prvo fazo, ki se bo po nekem vrstnem redu začela pri tistem sklopu najbolj ogroženih."
17,"Zato v imenu Odbora za monetarni sistem absolutno predlagam, da (z morebitnimi popravki) enega in drugega sprejmemo."
15,"Mi smo na odboru tudi sami predlagali dva amandmaja, ki ste ju dobili, da spomnim."
44,"K temu prvemu zakonu, kjer gre za devizne hranilne vloge, predlaga Odbor za monetarni sistem k 8. členu: Besedilo tega člena naj se spremeni, da se glasi: Banka mora lastniku hranilne vloge, na njegovo zahtevo za hranilno devizno vlogo izdati lastni prenosljivi vrednostni papir."
27,"In drugič, omogočiti, da celotno hranilno vlogo veže najmanj za polovico obdobja, v katerem mu mora banka po prvem odstavku prejšnjega člena omogočiti razpolago s hranilno vlogo."
12,Ta ideja in amandma je bil na Odboru za monetarni sistem sprejet.
37,"Glede na to, da je bil prisoten finančni minister in seveda drugi strokovnjaki iz finančnega ministrstva in agencije in so idejo, ki jo nosi prinaša ta amandma podprli, predlagam, da jo podprete - poleg ostalih - seveda tudi vi."
3,"Hvala, gospod Ban."
4,Še želi kdo razpravljati.
3,"Prosim, gospod Jaklič."
31,"Lani, decembra meseca je bilo rečeno, da je 83% denarja, dinarskih sredstev deviznih vlog občanov, ki so bile poslane v Beograd, dobila Slovenija nazaj in da je teh 83% Slovenija porabila."
22,"Jaz sem že lani decembra meseca dal poslansko vprašanja, kdo je ta denar porabil in kdo je osebno odgovoren za to porabo."
7,Kdo je dal nalog za to porabo?
4,Konkretnega odgovora nisem dobil.
12,"Dobil sem napisane samo tri strani, iz tistega, se ni dalo zaključka."
24,"Jaz bom glasoval proti temu zakonu, ker sem tudi proti temu zakonu toliko časa, dokler ne bo narejena temeljita inventura porabe teh dinarskih sredstev."
9,Za vse čase nazaj - od leta 198o naprej.
15,"Ker mene to spominja na tisto zgodbo, da sta požigalec in gasilec v eni osebi."
11,"In ker je to tako, za ta zakon ne bom glasoval."
1,Hvala.
3,"Franci Perko, prosim."
3,Podpiram ta zakon.
13,"Če želimo povrniti zaupanje v slovensko državo, mislim, da moramo ta zakon sprejeti."
15,"Nesprejemljive se mi zdijo trditve, da krivimo za rezultate bančnega poslovanja v preteklosti samo banke."
16,"Tako kot z vrsto drugih dejavnosti, je tudi v preteklosti z bankami v glavnem gospodarila politika."
41,"Bil sem nekaj časa v kreditnem odboru, nekaj časa pa v izvršilnem odboru ene od bank in vem samo to, da smo dobivali iz Ljubljane preko Združene banke v tiste, tja navzdol tiste osnovne banke neke sklepe, ki smo jih sprejemali."
49,"Enkrat se spomnim, v tistih mojih časih za sladkorno tovarno v Ormožu, potem je bilo za neko železarstvo, potem je bilo za Železnice, potem je bilo enkrat za na jug, enkrat je bilo za na sever, enkrat je bilo za na vzhod, ne vem, na vse konce in kraje."
18,"To velja za ta zakon in tudi za tisti drugi zakon, zato mislim, da bi morali oba sprejeti."
35,"Najmanj, kar se mi zdi nesprejemljivo pa je to, da želijo nekateri iz nekih političnih, ali pa ne vem kakšnih ciljev te stvari lomiti na srcih naivnih varčevalcev, ki so takrat zaupali te devize državi."
13,"Jaz mislim, da so jih zaupali državi, kakršnakoli je bila, ne pa bankam."
13,"Pravim, kako je s tem bančnim denarjem, pravzaprav gospodarila politika, ne pa banke."
14,"Predlagam, da tudi tu izvedemo denacionalizacijo pri teh devizah in da ta zakon sprejmemo."
1,Hvala.
3,"Prosim, Marija Lončar."
4,"Spoštovani predsednik, spoštovani zbor!"
19,"Socialdemokrati smo ta zakon oz. oba zakona zelo temeljito proučili in moram reči, da tudi podpiramo, da se sprejmeta."
90,"Nismo pa bili za hitri postopek zaradi tega, ker smo pričakovali in če bi danes dobili utemeljitev Vlade oz., bi rekla vsaj obrise, kako bodo vse te aktivnosti, ki so nujne, da se jih izpelje, poleg sanacije bank, poleg prevzema teh obveznosti iz neplačanih deviznih vlog s strani države in ker tega nismo dobili smo danes glasovali za to, da se danes sprejme osnutek in da se še v tem času dejansko dobi program enega konsenza, nekatere stvari so že danes prišle na mizo, ki se nanašajo na osebne dohodke."
56,"Moram reči tudi v bankah in tudi v monopolnih organizacijah in tudi v državni upravi, ker razmišljamo tako, da samo s sprejemom teh dveh zakonov dejansko ne bomo napravili nič in da se bomo čez eno leto, ko bodo te zadeve začele zapadati, ponovno gledali in začeli verjetno z javnim dolgom še na nekem višjem nivoju."
27,"Pripravili smo tudi zelo obsežno razpravo, vendar pa sta gospod Ban in Perko pred mano nekatere zadeve že prezentirala, tako da bom poskušala te zadeve zelo skrajšati."
69,"Bi se pa na tem mestu opravičila predstavnici Ministrstva za finance, ker mislim, da je to ministrstvo v vsem tem času, ne vem koliko časa že, več kot pol leta se pogovarjamo o tem zakonu in ga sprejemamo in ga zavračamo, vendar mislimo, da ni samo to rešitev, ker samo prevzem jamstva države oziroma teh obveznosti teh deviznih varčevalcev mi ocenjujemo, da je dejansko to že rešeno z ustavo."
26,"Tudi se v tem delu strinjamo z Zakonodajno-pravno komisijo, jasno pa je, da mora nekdo to strokovno tolmačiti, ker s pravnega vidika te stvari nismo preverjali."
85,"Ocenjujemo, da je potrebno tako, kot so se gospodarske organizacije v teh treh letih, ko so se znašle zaradi zelo visokih obresti pred sanacijo, pred stečaji, morale najprej prodati, se rešiti vseh odvečnih kapacitet, tudi ljudi in moram reči, da so iz teh podjetjih pobegnile tudi dobre menedžerske ekipe, ker teh pritiskov in tega napora, ki so ga dale firme skozi sanacijo in skozi stečaje, banke kot take in tudi ostali sektorji v naši družbi niso še doživeli in niso pretreseni tako, kot so podjetja."
49,"Podjetja pa, poudarjam predvsem zaradi tega, ker smo mi tudi že v tem sistemu, ko so bile omogočene te visoke, bi rekla tudi oderuške obresti, so tudi iz slovenskega prostora izginile panoge, ki bi verjetno, če bi imeli takrat drugačen pristop, danes še ostale in dale neko novo vrednost."
26,"Ker se dobro zavedamo, da brez gospodarstva, se pravi brez programov in brez dela v industriji mi kot Slovenija dolgoročno, kot slovenska država ne moremo obstati."
111,"Zaradi tega bi mi prosili Vlado kot tako, ker smo tudi tako, kot je že Ban povedal, da je zahteval ta Odbor za kreditno monetarni sistem, da bi dejansko Vlada prišla, ne da piše ne vem na kolikih straneh, ampak na eni strani po korakih, kako se bo vse to izvedlo (ker poleg teh dveh zakonov, ki jih mi sigurno podpiramo in bomo glasovali z vsemi temi amandmaji, ki jih bomo jasno danes še vložili, za sprejem teh dveh zakonov), kako se bodo po korakih odvijale vse te vzporedne aktivnosti, od tega kako se bo lastnina spremenila, se pravi, kdo bo lastnik bank in kako se bo to lastninilo v podjetjih."
84,"Ker ocenjujemo, da tisti zakon, ki je bil sprejet, ali odlok, jaz sedaj točno ne vem, pred štirimi leti, ga je v bistvi še Šinigojeva vlada sprejela, o obveznicah - se pravi, tisto podjetje, ki je dobilo obveznice od Republike, je moralo obvezno vložiti neki kapital, svoj, direktorjev, delavčev v to firmo, da bi mogli, ravno tako vzporedno, zato, ker še nimamo te lastninske zakonodaje sprejete, nekaj podobnega sedaj še vzporedno sprejeti, ker je to v bistvu že začetek tega težkega lastninskega, programskega, kadrovskega prestrukturiranja."
9,Na tem področju bi mi dejansko zahtevali nekaj več.
44,"Zdaj pa bi se še enkrat v imenu tudi stranke zahvalila predstavnici tega ministrstva, da imajo res še toliko moči in tudi volje, da te zadeve obrazlagajo, niso pa oni sami tisti, ki bi lahko te naše zahteve, ki jih naša stranka zahteva, realizirali."
82,"Gre tudi za to, da bi mi hoteli o tem imeti točne podatke, kdo je odgovoren za to, ali sta samo ti dve agenciji, ali so tudi drugi vladni resorji, ker gre za tako resno zadevo, ko dejansko mi natovarjamo ta javni dolg za plačevanje kasnejšim generacijam; kar pa ni čisto nič težkega, če imamo mi pripravljene take programe in tudi take obrestne mere že pripravljene za spremljanje in servisiranje izvozne proizvodnje, da bomo lahko ta javni dolg na dolgi rok pokrivali."
16,"Teh amandmajev ne bom brala, ker mislim, da bo za to potrebna ustrezna komisija za usklajevanje."
10,"Je tudi podobno, kot je vložil že Odbor za potrošnike."
25,"Postavila bi samo še dve vprašanji pomočnici ministra za finance, in sicer v zvezi z drugim zakonom, da ne bom potem še enkrat tukaj težila."
15,"To je vprašanje glede zakona o jamstvu Republike Slovenije za obveznice, izdane zaradi sanacije bank."
27,"Postavlja se vprašanje, kaj je zajeto v znesku 2200 milijonov nemških mark in če je potrebno izdati obveznice v tem znesku ter tako visoko postaviti javni dolg?"
19,"In drugo vprašanja, ki izhaja iz 4. člena: ali se lahko obveznice izkoristijo kot garancija za nove zadolžitve bank?"
8,Po našem mnenju 4. člen to možnost dopušča.
2,Hvala lepa.
2,Hvala lepa.
3,"Franci Ban, prosim."
5,Rad bi samo dve stvari.
12,"Gospod Jaklič je vprašal, da želi naslove, firme, kdo je zapravil itd."
5,To vse tam notri piše.
19,"Konkretne firme so napisane, koliko so dolžne, koliko so kasirale, kako so zapravljale itd. v celotnem projektu sanacije bank."
22,"To ni neznanka, je pa pristop sam, kako in na kakšen način stvar obravnavati, poslovna poteza, ki jo je treba razumno jemati."
11,"In drugo, rad bi svoje osebno mnenje povedal glede strokovnega pristopa."
5,"Še enkrat poudarjam, strokovnega pristopa."
18,"Ekipa, agencija, ki je delala na tem projektu, je tudi po Mednarodnem fondu projekt bil ocenjen kot sprejemljiv."
17,"Celo poznani Španec, ki dela na sanaciji bank po Evropi, je ocenil pristop kot dober, kot sprejemljiv."
22,"Človek se na koncu vpraša, kdo je še tisti, ki lahko predlaga kaj boljšega ob predpostavki, da so dejstva, takšna kakršna so."
47,"Problem je tu, treba ga je začeti razreševati in tudi zaradi tega se mi zdi, da bi morali, če lahko predlagamo kaj boljšega, da predlagamo, sicer pa da z eventualnimi korekcijami, z amandmaji še kaj popravimo, drugače pa, da ga po hitrem postopku sprejmemo, enega in drugega."
1,Hvala.
10,"Menim, da bi gospa namestnica morala na nekaj stvari odgovoriti."
8,"Upam, da bom uspela odgovoriti na vsa vprašanja."
23,"Seveda se strinjam, da je to del celotnega postopka sanacije in prestrukturiranje oziroma predpogoj za to, da se sploh lahko ta postopek začne."
35,"Glede samih ukrepov, ki se zgodijo v primeru sanacije banke, je postopek precizno določen v zakonu o predsanaciji, sanaciji in likvidaciji bank in hranilnic, kjer so dejansko tudi navedene naloge sanatorja v samem tem postopku."
6,V tem primeru bo sanator agencija.
87,"Torej naj te naloge povzamem: začasno ali trajno kupuje potenciale, ne izgube, prevzema potencialne izgube skupaj z delom pasive, upravlja s skupnimi potenciali izgube, upravlja potencialne izgube, ki jih je prevzel od banke v sanaciji, skupaj z ustreznim delom pasive, prodaja te kupljene izgube, daje kredite banki v sanaciji, oz. banki, ki je prevzela banko v sanaciji, kupuje delnice banke v sanaciji, organizira prodajo teh delnic drugim subjektom in organizira prevzem banke v sanaciji s strani druge banke navedene v odločbi Banke Slovenije o izvedbi sanacijskega postopka."
81,"To se pravi, da dejansko gre za nalogo te agencije, da ob tem, ko se začne postopek sanacije, se izvedejo določeni notranji ukrepi v sami banki, kjer se bodo seveda ti ukrepi razširili še tudi na tiste zadeve, ki nas kot občane, ki prihajamo v banke, motijo in potem da predvsem skrbi za to, da ta družbeni vložek, ki bo opravljen s to potezo, seveda ne bo samo začasno rešil situacije, v bistvu pa se bo ta zadeva lahko sčasoma ponovila."
25,"Gre za to, da se spremeni delovanje banke in da se ne ponovi poslovna politika, ki vodi v podkapitalizacijo banke oz. v ustvarjanje kontaminirane aktive."
29,"Glede vprašanja o višini teh neizplačanih deviznih hranilnih vlog, ki so zamrznjene v bankah. zadnji uradni podatek je milijarda dvesto sedeminšestdeset milijonov nemških mark, kot je navedeno v zakonu."
32,"V zakonu je v drugem odstavku tega, mislim, da je drugi člen tudi določba, da točni znesek ugotovi Banka Slovenije zaradi tega, ker bo to rezultat individualnega pregleda stanja po posameznih bankah."
46,"Po sedanjih najnovejših ocenah, to pa še ni uradni podatek, je prisotna ocena, da bo ta znesek celo nekoliko nižji in se bo gibal tam okoli milijarde mark, vendar to ni uradna ocena in mislim, da moramo počakati na dejanski posnetek tega stanja na dan 30.6.1991."
12,"Vsekakor pa višji od številke, ki je v zakonu, ne more biti."
8,"Vprašanje, kakšna je struktura teh deviznih hranilnih vlog."
19,"Po podatkih, ki jih imamo je cca 2,5 milijona vseh deviznih računov s povprečnim stanjem okoli 15 nemških mark."
62,"To kaže, da je veliko število varčevalcev z nizkimi stanji na računu, da pa so zbrane visoke vloge na 6 in pol tisočih računih, na katerih so vloge v višini več kot 27.000 nemških mark in po informaciji, ki jo je pripravila agencija v paketu materiala ocena za izvedbo sanacije banke je približno teh deviznih vlog na vpogled, polovica pa je vezanih."
26,"Še vprašanje, kaj je zajeto v okvirnem znesku oziroma v plafonu za izdajo, za garancijo Republike Slovenije za obveznice, ki jih izdaja agencija za sanacijo bank."
71,"V teh 2 milijardah 200 milijonih nemških mark je v bistvu vključen tako del slabe aktive bank, potem so vključene potencialne obveznosti, ki v tem momentu še niso izkazane, to se pravi na osnovi raznih garancij in hkrati je vključena tudi razlika med zneskom, ki ga pokriva prvi zakon, se pravi med zneskom neizplačanih deviznih hranilnih vlog, ki je obravnavan v prvem zakonu in celotno terjatvijo bank do Narodne banke Jugoslavije."
14,"Se pravi, v bistvu razlika med aktivno in pasivno stranjo bilance deviznih hranilnih vlog."
1,Hvala.
3,Slišali ste odgovore.
4,Ali želi še kdo?
8,"Če ne, zaključujem razpravo in pričenjamo z glasovanjem."
29,"Najprej bi glasovali o amandmajih, ki so jih predložili Odbor za kreditno-monetarni sistem in politiko k 8. členu ter Odbor za varstvo potrošnikov k 7., 11. in 14. členu."
19,"So pa tu še amandmaji, ki jih je prej povedala Marija Lončar, k 7., 11., 14. in 19. členu."
4,Smo pri 7. členu.
51,"Amandma Odbora za varstvo potrošnikov, ki se glasi: Besedilo drugega odstavka tega člena se spremeni tako, da se glasi: ""Devizne vloge iz prejšnjega odstavka se obrestujejo po letni obrestni meri, ki velja za vezane vloge, in se obračunavajo v konvertibilnih valutah od 1.1.1991 dalje."" Ali vlada ta amandma podpira, ali ne?"
2,Ni opredeljena.
7,"Za Zakonodajno-pravno komisijo ste slišali, kaj meni."
12,"Tu je prvi amandma Odbora za varstvo potrošnikov, kot sem ga prebral."
1,Dobro.
2,Ugotovimo sklepčnost!
9,Kdo je za predlagani amandma Odbora za varstvo potrošnikov?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
6,Smo še vedno pri 7. členu.
15,"Tu Marija Lončar predlaga: v 3.vrsti se namesto besede ""zagotavljati polletno"" napiše ""določi kvartalno""."
10,"Se pravi, da se zamenja beseda ""polletno"" z besedo ""kvartalno""."
2,Ste slišali?
1,Dobro.
2,Ugotovimo sklepčnost!
15,"Kdo je za amandma Marija Lončar k 7. členu, da se namesto ""polletno"" določi ""kvartalno""?"
3,Je kdo proti?
4,Se je kdo vzdržal?
8,"Ugotavljam, da amandma k 7. členu ni sprejet."
4,Smo pri 8. členu.
66,"Odbor za kreditno-monetarni sistem in politiko predlaga: besedilo člena se spremeni tako, da se glasi: ""Banka mora lastniku devizne vloge na njegovo zahtevo za hranilno devizno vlogo izdati lasten prenosljivi vrednostni papir, omogočiti, da celotno hranilno vlogo veže najmanj za polovico obdobja, v katerem mu mora banka po prvem odstavku prejšnjega člena omogočiti razpolaganje s hranilno vlogo."" To je amandma Odbora za kreditno-monetarni sistem in politiko."
3,Kaj meni vlada?
16,"Kljub temu, da še ni uradnega stališča do amandmajev, je to zelo smiselna dopolnitev tega člena."
7,"Zato mislimo, da ga je smiselno sprejeti."
1,Dobro.
13,Kdo je za amandma Odbora za kreditno-monetarni sistem in politiko k 8. členu?
3,Je kdo proti?
4,Se je kdo vzdržal?
16,"Ugotavljam, da je predlagani amandma Odbora za kreditno-monetarni sistem k 8. členu z večino glasov sprejet."
4,Smo pri 11. členu.
13,"Marija Lončar predlaga, da se 11. člen uskladi s spremembami v 7. členu."
4,Samo tistega nismo sprejeli.
5,Umika amandma k 11. členu.
12,In tu je še amandma Odbora za varstvo potrošnikov k 11. členu.
11,"Odbor predlaga: V drugem odstavku se številka ""5"" spremeni v ""8""."
4,"Vidite, za kaj gre?"
1,Dobro.
12,Kdo je za amandma Odbora za varstvo potrošnikov k 11. členu zakona?
3,Je kdo proti?
4,Se je kdo vzdržal?
10,"Ugotavljam, da amandma Odbora za varstvo potrošnikov ni bil sprejet."
4,Smo pri 14. členu.
27,"K temu členu ima amandma tudi Marija Lončar, in sicer: V členu razširiti uporabo obveznic Republike Slovenije na vse oblike vračanja kreditov odnosno garancij za najete kredite."
30,"To se pravi: da se ta člen razširi: ""... uporabo obveznic Republike Slovenije na vse oblike vračanja kreditov odnosno garancij za najete kredite."" To je v nadaljevanju prvega odstavka 14. člena."
50,"Če še enkrat pogledate: ""Državljani Republike Slovenije lahko uporabijo obveznice Republike Slovenije za nakup delnic po predpisih o lastninskem preoblikovanju pravnih oseb in za dokup pokojninske dobe po zakonu o pokojninskem in invalidskem zavarovanju, za vse oblike vračanja kreditov odnosno garancij za najete kredite."" Kaj menite iz ministrstva oziroma vlade?"
23,"Povedala bom strokovno mnenje ministrstva, da bi s tem v bistvu rešili en problem in ustvarili drugega, ki ne bi bil nič manjši."
21,To se pravi: nedonosni del plasmajev bi zamenjali že spet z nedonosnim delom plasmajev in hkrati obremenili v 30-tih letih davkoplačevalce.
7,"Pomeni, da ni v smislu predlagane rešitve."
1,Hvala.
2,Slišali ste.
5,Ali želi še kdo razpravljati?
13,"Potem glasujemo o amandmaju, ki ga je predlagala Marija Lončar k 14. členu."
5,Kdo je za njen amandma?
3,Je kdo proti?
4,Se je kdo vzdržal?
7,"Ugotavljam, da ta amandma ni bil sprejet."
51,"K 14. členu imamo tudi amandma Odbora za varstvo potrošnikov, ki se glasi: na koncu prvega odstavka se pika zamenja z vejico in doda besedilo: "", za plačilo obveznosti iz poračuna dohodnine, za poravnavo carinskih obveznosti do višine 30%, za reševanje socialnih in zdravstvenih problemov in za namene, določene z drugimi zakoni."""
6,Smo še vedno pri 14. členu.
19,"Prvo dopolnilo je bilo pri Mariji Lončar, sedaj pa je tu še eno, in sicer Odbora za varstvo potrošnikov."
3,"Gospa Markič, prosim."
43,"Mnenje Ministrstva za finance je, da tako dopolnilo ni sprejemljivo, čeprav se je podobno dopolnilo v neki fazi zakonskega reševanja tega problema tudi pojavilo, vendar je šlo za polovico nižje zneske in za še enkrat daljše obdobje, na katere so ti zneski razporejeni."
27,"V tem primeru pa bi to pomenilo tak izpad na prihodke proračuna, da bi ga bilo potrebno kompenzirati z drugimi viri, kar pa ocenjujemo, da ni smotrno."
1,Hvala.
2,Slišali ste.
5,Še gospa Lončar želi besedo.
8,To je sedaj amandma Odbora za varstvo potrošnikov.
4,"Spoštovani predsednik, spoštovani zbor!"
19,"Jaz osebno bom ta amandma podprla, ker gre za bolne in gre za ostarele, kar smo tudi mi razmišljali."
23,"Npr. nekdo je v zavodu za ostarele in nima sredstev za pokrivanje teh stroškov, ima pa na drugi strani to naložbo v banki."
29,"In bi prosila predstavnico ministrstva, da dejansko pojasni, ali je kakšna možnost, da bi se ta zadeva za zdravstvene in za res humanitarne zadeve to lahko sprostilo in koristilo."
1,Hvala.
2,Hvala Marija.
3,Rezultat je kakšen?
6,Ta moment ne morem predlagati rešitve.
7,"O tem bomo razmislili, so tri možnosti."
16,"In ena od njih so tudi obveznice, ki so enostavno prenosljive in se prodajajo na trgu."
2,Hvala lepa.
5,"Slišali smo, in se odločimo."
15,"Pri 14. členu smo - amandma Odbora za varstvo potrošnikov, je še enkrat, da ga preberem."
39,"Na koncu prvega odstavka se pika zamenja z vejico, in se doda besedilo: ""za plačilo obveznosti poračuna dohodnine, za poravnavo carinskih obveznosti do višine 3o%, za reševanje socialnih in zdravstvenih problemov in za namene določene z drugimi zakoni."""
11,Kdo je za amandma k 14. členu odbora za varstvo potrošnikov.
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
7,Potem imamo samo še pri 19. členu.
6,Tu je tudi predlog Marije Lončar.
5,"19. člen, ki se glasi."
26,Če bodo po sanaciji bank iste imele možnosti hitreje poravnavati obveznosti do deviznih varčevalcev se veljavnost tega zakona uskladi s finančno možnostjo bank in predčasno odpravo.
10,"Verjetno bi bilo prav, da bi bil to nov člen."
37,"Mogoče 17.a člen, ki se glasi: ""Če bodo po sanaciji bank iste imele možnosti hitreje poravnavati obveznosti do deviznih varčevalcev, se veljavnost tega zakona uskladi s finančno možnostjo bank in predčasno odpravo."" Je treba kaj reči?"
8,"Besedo ima namestnica ministra za finance, Alenka Markič."
18,"Amandma bi bil v bistvu zelo dober, če bi imel realne izhode za to, da se tudi realizira."
22,"Po ocenah, ki so dane v informaciji o temeljnih izhodiščih sanacije bank, bo celoten postopek sanacije bank potekal pet do deset let."
12,Celotna doba za izplačilo teh deviznih hranilnih vlog pa je pet let.
20,"Računano je, da bo ta zakon v bistvu izčrpan - da bodo te hranilne vloge zaključene, preden bo zaključena sanacija bank."
1,Hvala.
1,Hvala.
3,Optimizem mora biti.
4,Mogoče pa bo bolje.
2,Slišali ste.
2,Glasovali bomo.
2,Ugotovimo sklepčnost!
13,"Kdo je za amandma, kot je predlagan, da imamo 17.a, novi člen?"
3,Je kdo proti?
4,Se je kdo vzdržal?
5,"Ugotavljam, da amandmaja nismo sprejeli."
10,"S tem so izčrpani vsi amandmaji, kolikor jih je bilo."
12,"Dajem, glede na to, da nas je seveda 45, zakon na glasovanje."
9,"Kdo je za zakon v celoti, skupaj z amandmaji?"
3,Je kdo proti?
4,Se je kdo vzdržal?
10,"Ugotavljam, da je zbor predlagani zakon sprejel z večino glasov."
18,"2. TOČKA DNEVNEGA REDA: PREDLOG ZAKONA O JAMSTVU REPUBLIKE SLOVENIJE ZA OBVEZNICE, IZDANE ZARADI SANACIJE BANK IN HRANILNIC."
9,Predlog zakona je v obravnavo predložila Vlada Republike Slovenije.
36,"Predlog zakona so obravnavali Odbor za kreditno-monetarni sistem in politiko, ki je navedeni zakon podprl in predlaga zborom, da ga sprejmejo - in Zakonodajno-pravna komisija, ki je pa zadevo povedala v zvezi z 1. točko dnevnega reda."
4,Želi predstavnice vlade besedo?
10,"Povedala je tako ali tako, že pri 1. točki vse."
4,Želijo poročevalci delavnih teles?
2,Pričenjam razpravo.
17,Kdo želi razpravljati o zakonu o jamstvu Republike Slovenije za obveznice izdane zaradi garancije bank in hranilnic.
3,Kdo želi razpravljati.
6,"Če ni razprave, bi zaključil razpravo. !"
14,"Ker je bilo vse povedano pri 1. točki dnevnega reda, zato tudi ni razprave."
7,"Predlagam vseeno, da ugotovimo - ker amandmajev ni."
1,Nobenega.
2,Ugotovimo sklepčnost!
5,Kdo je za predlagani zakon.
3,Je kdo proti?
4,Se je kdo vzdržal?
19,"Ugotavljam, da je zbor predlagani zakon sprejel z večino glasov in s tem smo zaključili 2. točko dnevnega reda."
26,"3. TOČKA DNEVNEGA REDA: PREDLOG ZA IZDAJO ZAKONA O ZAGOTAVLJANJU SOCIALNE VARNOSTI SLOVENSKIM DRŽAVLJANOM, KI SO UPRAVIČENI DO POKOJNINE IZ DRUGIH REPUBLIK SFRJ S PREDLOGOM ZAKONA."
12,Predlog za izdajo zakona s predlogom zakona je predložila Vlada Republike Slovenije.
22,"Prejeli ste tudi mnenje Odbora za delo, zaposlovanje in socialno politiko o problematiki izključevanja pokojnin in ostalih dajatev med republikami nekdanje SFRJ."
11,Poslanka Nevenka Ahčan je predložila amandma k 5. in 6. členu.
29,"Predlog zakona sta obravnavala Odbor za delo, zaposlovanje in socialno politiko, ki se s predlaganim zakonom strinja, podprl pa je tudi predložena amandmaja poslancev k 5. in 6. členu."
48,"Odbor je v zvezi s refundiranjem sredstev zavodu iz republiškega proračuna za plačevanje dodatkov - po tem zakonu in drugih pravic, ki jih pod ugodnejšimi pogoji uveljavljajo posamezne kategorije zavarovancev - priporočil Vladi Republike Slovenije, naj čimprej pripravi zakon, ki bo urejal poračunavanje finančnih obveznosti med Republiko Slovenijo in zavodom."
13,"Zakonodajno-pravna komisija - želi predstavnik oziroma ima tudi poročilo, ki ste ga lahko prebrali."
10,"S strani Zakonodajno-pravne komisije, ki ima amandma bolj redakcijskega značaja."
14,"Črta se beseda pri naslovu ""drugih"", beseda ""bivše"" pa se nadomesti z besedo ""nekdanje""."
5,"Se pravi, poročevalci delavnih teles?"
1,Nič.
1,Vlade?
6,"Spoštovani predsednik, gospe in gospodje poslanci."
55,"Ta zakon ureja neka vprašanja, ki so udarila na plan po osamosvojitvi Republike Slovenije v lanski jeseni in potem, ko se je kljub vsem težavam naš sistem pokojninsko-invalidskega zavarovanja vendarle konsolidiral in daje neko primerno socialno varnost vsem upokojencem, dočim so pokojninski sistemi v drugih republikah bivše Jugoslavije prišli zelo daleč pod neko eksistenčno raven."
40,"V Sloveniji se to kaže v tem, da približno 4.000 upokojenih državljanov Republike Slovenije, ki tu stalno prebiva, prejema pokojnine, ki znašajo okrog 3 do 10.000 tolarjev, to so tisti, ki pokojnine dejansko prejemajo iz Hrvaške, teh je 2.100; precej."
30,"Tisti, ki pa so pridobili pravico do pokojnine v drugih republikah bivše Jugoslavije, pa ne prejemajo ničesar, razen 735, ki jim je ta Vlada po odloku določila akontacije slovenskih pokojnin."
42,"S tem zakonom se predlaga, naj bi vzpostavili za te slovenske državljane takšno stanje, kot da bi se njihove pokojnine, kakršne so prejeli za lanski september, ko je tudi v Sloveniji še veljal jugoslovanski dinar, valorizirale tako, kot se revalorizirajo slovenske pokojnine."
34,"In sicer naj bi tiste pokojnine, ki so jih dolžni izplačevati nosilci pokojninskega zavarovanja iz drugih republik, prejeli v slovenskih tolarjih, hkrati pa prejeli tudi razliko do te osnove, ki sem jo prej omenil."
15,Ta razlika bi po junijskih cenah v povprečju na posameznika znašala okrog 13.000 slovenskih tolarjev.
34,"To lahko rečemo, da je velika obveznost za republiko, hkrati pa lahko stvar pojasnimo tudi tako, da ti slovenski državljani brez tega dodatka ne bodo mogli niti približno tako živeti, kot živijo slovenski upokojenci."
31,"Ob tem moram še enkrat poudariti, da v septembru lanskega leta pokojnine, ki so jih naši državljani zaslužili in pridobili pravico v Republiki Sloveniji in v drugih republikah, niso bistveno odstopale."
63,"Ves ta problem sedaj je izbil zaradi tega, ker je v drugih republikah bivše Jugoslavije, ki so še v vojni, ali v hudi gospodarski krizi, pokojninska raven drastično padla, bolj padla, kot pri nas in zaradi tega ima Republika Slovenija po 50. členu Ustave, kjer piše da svojim državljanom v skladu z zakonom zagotavlja socialno varnost, le neke obveze tudi do teh državljanov."
53,"Kot zanimivost lahko tudi povem, da v ustavnem zakonu, ki je bil sprejet lani ob osamosvojitvi Republike Slovenije, je bilo posebej opredeljeno vprašanje vojaških pokojnin, ker takrat so obstajale neke dileme, kaj bo z vojaškimi pokojninami, zaradi tega je v ustavnem zakonu izrecno rečeno, da Republika Slovenija zagotavlja vojaške pokojnine v takratnem obsegu."
24,"Nihče ni mislil takrat, da bi kratili neko znosno raven pokojninskih prejemkov tem slovenskim državljanom, ki prejemajo civilne pokojnine iz drugih republik bivše Jugoslavije."
8,V ustavnem zakonu o tem nič ne piše.
31,"In ker v ustavnem zakonu ti slovenski državljani niso omenjeni, Vlada ni mogla njihove socialne varnosti, tako kot za vojaške upokojence, urediti z odlokom, ampak je to možno samo z zakonom."
23,"Verjetno se bodo pojavila vprašanja v zvezi z financiranjem tega novega izdatka za izplačevanje pokojnin tistim, ki so pravico uveljavili v drugih republikah."
27,"Ta izdatek je ocenjen v višini 52 milijonov mesečno, to je pač 4.000 upravičencev, v povprečju po 13.000 tolarjev dodatka na mesec, po cenah iz prejšnjega meseca."
11,"Če to množimo z 12, dobimo letno obveznost 600 milijonov tolarjev."
12,Republiški proračun je v predlogu tega zakona predviden kot plačnik teh sredstev.
46,"To izhaja že iz zakona o pokojninskem in invalidskem zavarovanju kot matičnega zakona na tem področju, kjer je rečeno, da vse tisto, kar ni pokrito z prispevki za to pokojninsko zavarovanje in se daje določeni skupini državljanov, mora pokriti Republika Slovenija, ki je takšen zakon sprejela."
20,"Praktično bo to izgledalo tako, da bo ta zakon, če bo sprejet, izvedel Zavod za pokojninsko in invalidsko zavarovanje Slovenije."
20,"Ta zavod bo tudi izplačal te dodatke, s tem da bo refundiral vse izdatke za ta namen od republiškega proračuna."
33,"Že prej je bilo omenjeno, da je Odbor za delo zahteval od Vlade, da pospeši delo na pripravi zakona o obračunu obveznosti Republike oz. republiškega proračuna do Zavoda za pokojninsko in invalidsko zavarovanje."
53,"Takšen poseben zakon o obveznostih republike za pokojnine se pripravlja, neko delovno gradivo je pripravljeno in ta zakon bo pokrival vse obveznosti, tako za dodatke borcem, za izjemne pokojnine, za nekatere ugodnosti, ki jih uživajo kmetje, za akontacije vojaških pokojnin in tudi s plačevanjem teh dodatkov, če bo ta skupščina ta zakon sprejela."
1,Hvala.
5,Mogoče kdo iz delovnih teles?
1,Nihče?
2,Pričenjam razpravo.
3,Kdo želi razpravljati?
23,"Predlog za izdajo zakona o zagotavljanju socialne varnosti slovenskim državljanom, ki so upravičeni do pokojnine iz drugih republik bivše SFRJ s predlogom zakona."
3,Kdo želi razpravljati?
2,Ni razprave.
9,Potem bi vseeno zaključil razpravo in bi lahko glasovali.
21,"Ker pa verjetno glede na to, da ste že nekoliko utrujeni, peša prisotnost, poglejmo koliko nas je. 32 prisotnih, malo premalo."
6,"Poglejmo zunaj! 41 prisotnih, lahko odločamo."
19,"Najprej imamo amandma Zakonodajno-pravne komisije k naslovu: črta se beseda ""drugih"", beseda ""bivše"", pa se nadomesti z besedo ""nekdanje""."
4,Amandma je redakcijske narave.
7,Kdo je za ta amandma Zakonodajno-pravne komisije?
3,Je kdo proti?
4,Se je kdo vzdržal?
23,"Ugotavljam, da smo ta amandma z večino glasov sprejeli in smo pri 5. členu, in sicer, ki ga predlaga pri nas Nevenka Ahčan."
6,Podprlo ga je matično delovno telo.
25,"Pri 5. členu se doda novi peti odstavek, ki glasi: ""Zavod je dolžan takoj pozvati prejemnike hrvaških pokojnih, da vložijo zahtevek za dodatek k pokojninam""."
44,"Ob tem amandmaju moram samo to povedati, da se ta zakon ne nanaša izključno na upokojence, ki prejemajo pokojnine iz Hrvaške, temveč tudi na upokojence, ki so pokojnine pridobili v drugih republikah, se pravi, da najmanj kar je, bi moral amandma biti drugače formuliran."
4,Drugič pa še tole.
17,"Nihče v Sloveniji ne pozna vseh tistih državljanov, ki so uveljavljali pravico do pokojnin v drugih republikah."
13,"Kako je potem možno njega, vsakega posebej osebno obvestiti, naj to pravico uveljavi."
37,"To so stvari pač z javnimi pozivi in vse te, ki so upravičeni, ta stvar že tako boli, da verjetno že danes težko čakajo, kaj bo, bo ta zakon sprejet ali ne in bodo takoj zahtevke vložili."
11,"Gre pa dejansko za to, da tehnično bi težko to izpeljali."
8,Kako naj Zavod vsem tem pošlje na dom?
1,Hvala.
2,Še kdo?
8,Ker se je situacija nekoliko v dvorani spremenila.
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
9,"Ugotavljam, da zbor amandmaje k 5. členu ni sprejel."
51,"Tu je še amandma k 6. členu - predlagatelj je Nevenka Ahčan - Sedanji 6. člen zakona naj se nadomesti z novim tekstom, ki glasi: Pravica do dodatka gre upravičencu od 1. aprila 1992, če vloži zahtevo v 6 mesecih po uveljavitvi tega zakona, sicer pa od prvega naslednjega dne,po vložitvi zahteve."
5,Matični odbor ta amandma podpira.
1,Vlada.
1,Prosim.
9,Vlada in tudi Zakonodajno-pravna komisija tega amandmaja ne podpirata.
32,"Gre za to, da je celotna vsebina tega zakona izplačevanje teh dodatkov in v 155. členu ustave, kjer je govora o retroaktivnosti v izrednih primerih, je mišljena samo posamezna določba nekega zakona."
11,Tu bi se celoten zakon potem uporabljal od 1. aprila naprej.
21,"Drugič pa je tudi v tem 155. členu ustave rečeno, da je retroaktivnost možna izjemoma, če gre za splošno družbeno korist."
10,"Sedaj, to je možno, vendar niso bili mišljeni takšni primeri."
6,Tretji razlog je tudi upoštevanja vreden.
29,"To je ta, da v proračunu ni sredstev za izvajanje tega in tudi zaradi tega Vlada ne more sprejemati obveznosti, ki presegajo tisti minimum, ki ga je nujno zagotoviti."
2,Hvala lepa.
4,Besedo ima dr. Arzenšek.
4,": Spoštovano predsedstvo, spoštovani zbor!"
4,Jaz moram reči dvoje.
15,"Rad bi se oglasil, namreč, če se je treba opredeljevati, da bom podprl ta amandma."
10,"Kljub vsemu podatkom in pojasnilom, ki jih dal predstavnik Vlade."
5,Argumentiram pa to s sledečim.
12,"Namreč problem kot tak obstaja že več kot pol leta, leto dni."
19,"Časopisna vojna in vojna tam okrog Logatca in okrog teh ljudi, ki niso tega dobili, traja tudi dolgo časa."
34,"In žalostno je ... ali bi poslušali, gospod predstavnik Vlade da recimo se k temu pristopa šele na velik, velik pritisk in praktično tudi veliko akcijo posameznih poslancev v Skupščini z zamudo treh, štirih mesecev."
6,"To je razlog, da to podpiram."
9,"Vljudno prosim, da bi to podprli tudi drugi poslanci."
23,"Kar dajte se v kožo tistih, ki so recimo toliko in toliko časa dobili pariteto v tistem nominalnem znesku samo v hrvaških dinarjih."
18,"Moram reči, da se je obrnila ali pa pokazala Vlada razumevanje, da to pripravi, je trajalo lep čas."
6,Podatke o tem pa lahko posredujem.
17,"Jih imam s seboj, ker sem eden od tistih, ki sem jih vložil in prosil za odgovor."
6,Do danes odgovora še nisem dobil.
6,"Res pa, da sem dobil zakon."
2,Hvala lepa.
3,"Hvala, gospod Arzenšek."
3,Želi kdo besedo?
4,Še želi kdo razpravljati?
45,"Če ne, bi odločali o amandmaju Nevenke Ahčan k 6. členu tako, kot sem prebral: ""Pravica do dodatka gre upravičencu od 1. aprila 1992, če vloži zahtevo v 6 mesecih po uveljavitvi tega zakona sicer pa od prvega naslednjega dne po vložitvi zahteve."" Ugotovimo sklepčnost!"
3,Kdo je za?
3,Je kdo proti?
4,Se je kdo vzdržal?
5,"Ugotavljam, da amandmaja nismo sprejeli."
22,"Še nekaj moram ugotoviti, da je Odbor za delo, zaposlovanje in socialno politiko k 5. in 6. amandmaju predlagal praktično enake amandmaje."
18,"Ker smo pa ta dva že zavrnili, menim, da je glede na identiteto brezpredmetno, da o tem glasujemo."
11,Drugih amandmajev ni bilo in bi odločali o zakonu v celoti.
2,Ugotovimo sklepčnost!
31,"Na glasovanje dajem predlog za izdajo zakona o zagotavljanju socialne varnosti slovenskim državljanom, ki so upravičeni do pokojnine iz drugih republik bivše SFRJ s predlogom zakona v celoti, skupaj z amandmajem."
6,Ta je seveda naslov tudi spremenil.
3,Kdo je za?
3,Je kdo proti?
4,Se je kdo vzdržal?
13,"Ugotavljam, da je zbor predlagani zakon skupaj z amandmajem sprejel z večino glasov."
19,"4. TOČKA DNEVNEGA REDA, PREDLOG ZA IZDAJO ZAKONA O SPREMEMBI IN DOPOLNITVAH ZAKONA O STROKOVNIH NASLOVIH S PREDLOGOM ZAKONA."
24,"Predlog za izdajo zakona s predlogom zakona so v obravnavo predložili poslanci vseh treh zborov Skupščine Republike Slovenije, v našem zboru poslanka Tanja Dular."
7,Objavljen je bil v Poročevalcu št. 11.
96,"Predlog za izdajo s predlogom zakona sta obravnavala Odbor za visoko šolstvo, ki je v razpravi podprl zahtevo po spremembi strokovnega naziva za diplomirane veterinarje v doktorje veterinarske medicine, ker so menili, da rešitev ustreza naravi veterinarskega študija in se z njo že predolgo odlaša in so se strinjali s sprejemom predloga za izdajo zakona s predlogom zakona, ter Zakonodajno-pravna komisija, ki je menila, da so podani razlogi za sprejem tega zakona, saj na novi zakon o strokovnih naslovih in akademskih stopnjah diplomanti veterinarske fakultete čakajo že vrsto let, iz vsebinskih razlogov pa tudi ni zadržkov."
9,K 4. členu predloga zakona pa je predlagala amandma.
58,"Predlog za izdajo zakona s predlogom zakona je obravnavala tudi Vlada Republike Slovenije in ugotovila, da so pobude za spremembo zakona utemeljene - še zlasti v primerih, ko spremembe strokovnih naslovov narekujejo novonastala oziroma spremenjena študijska področja - vendar pa meni, da uveljavitev delne rešitve, kot je predlagana, ni smiselna in ne podpira predloga za izdajo zakona s predlogom zakona."
52,"Univerza v Ljubljani, ki smo jo povabili k obravnavi te točke dnevnega reda, nas je pisno obvestila, da podpira mnenje Vlade Republike Slovenije, da je treba problematiko iz strokovnih naslovov čimprej celovito urediti z novim zakonom o strokovnih naslovih in akademskih stopnjah, vključno z naslovom, ki naj ga pridobi diplomant veterinarske fakultete."
38,"Znanstveno pedagoški svet Univerze v Ljubljani je na svoji seji, dne 22.6.1992, začel z obravnavo te problematike in je naložil svojim strokovnim telesom, da jo celovito proučijo, da bi lahko Vladi Republike Slovenije poslali potrebne podatke in stališča."
4,Želi predstavnica predlagatelja besedo?
3,"Tanja Dular, prosim."
18,"Ne bom ponavljala tega, kar sem povedala že prej, ko je šlo samo za fazo sprejetja tega zakona."
32,"Pač poudarila bi, da predlagatelji mislimo, da sprejetje tega parcialnega zakona ne bi oviralo potem sprejetja celotnega zakona, ki naj ga pripravi Vlada in ki ga bomo seveda tudi predlagatelji toplo sprejeli."
44,"Do takrat pa naj bi se pač uredilo s tem zakonom samo to področje, kajti veterinarji na to čakajo že vrsto let in to ne nekaj, ampak prve pobude so že kar v začetku 80-tih let ali pa še prej bile podane za to."
4,Drugega pa ne bi.
2,Hvala lepa.
2,"Hvala, Tanja."
5,Ali želi besedo predstavnik vlade?
1,Ne!
16,"Mislil pa sem, da bo to tvoj prvi nastop v našem zboru, pa praviš, da ne."
1,Dobro.
6,Ali želijo besedo poročevalci delovnih teles?
8,Ali je kdo iz Odbora za visoko šolstvo?
3,"Prosim, gospod Murko."
6,Povedano je bilo skratka že vse.
20,"Tudi Odbor za visoko šolstvo je to obravnaval; en mesec je od tega, in to je tudi prispevalo k temu."
16,"Dejansko se zakon že dolgo ""vlači"", ne nekaj mesecev, ampak nekaj let, predvsem zaradi postopkovnih zavlačevanj."
22,"Vsebinske pripombe in odprta vprašanja glede tega nikoli niso bila izpostavljena, zato je zelo žalostno, da šele danes razpravljamo o teh zadevah."
17,Na kratko rečeno: Odbor za visoko šolstvo je z veliko večino podprl zahtevo po spremembi strokovnega naziva.
17,"Menil je, da rešitev povsem ustreza naravi veterinarskega študija in da se z njo že predolgo odlaša."
6,To smo pa tako vsi ugotovili.
7,"Zato predlaga, da se ta zakon sprejme."
1,Hvala.
1,Hvala.
4,Kdo želi še razpravljati?
2,Ni razpravljalca.
4,"Če ni, zaključujem razpravo."
4,Najprej glasujemo o amandmajih.
20,"Zakonodajno-pravna komisija je predlagala amandma k 4. členu predloga zakona, ki se glasi: Številka ""8"" se spremeni v številko ""15""."
13,Amandma je redakcijske narave in pomeni uskladitev s 154. členom Ustave Republike Slovenije.
2,Ni razprave.
2,Ugotovimo sklepčnost!
13,"Kdo je za tak amandma, ki ga predlaga Zakonodajno-pravna komisija k 4. členu?"
3,Je kdo proti?
4,Se je kdo vzdržal?
10,"Ugotavljam, da je amandma Zakonodajno-pravne komisije sprejet z večino glasov."
23,"In ker ni nič drugega, dajem na glasovanje predlog zakona o spremembi in dopolnitvah zakona o strokovnih naslovih s predlogom zakona, v celoti."
8,"Kdo je za predlagani zakon, skupaj z amandmajem?"
3,Je kdo proti?
4,Se je kdo vzdržal?
10,"Ugotavljam, da je zbor predlagani zakon sprejel z večino glasov."
11,5. TOČKA DNEVNEGA REDA - OSNUTEK ZAKONA O NADOMESTILU IZPADA PRIHODKOV IZVOZNIKOM.
19,Osnutek zakona so v obravnavo predložili poslanci vseh treh zborov Skupščine Republike Slovenije - v našem zboru poslanec Franci Grašič.
22,"Osnutek zakona sta obravnavala Odbor za proračun in javne finance, ki osnutka zakona ne podpira in zborom predlaga, da ga ne sprejmejo."
33,"Zakonodajno-pravna komisija je ugotovila, da se rešitve v osnutku zakona vsebinsko ne razlikujejo od predloga za izdajo zakona in so zato opozorila, ki jih je izrekla k predlogu za izdajo zakona, še aktualna."
28,"Poudarila je, da je vprašljiva rešitev, da se sredstva zagotovijo v proračunu Republike Slovenije z njegovim rebalansom, saj je izpad prihodkov izvoznikom posledica izvajanja sklepa Sveta Banke Slovenije."
18,"Komisija predlaga, naj se razčistijo vsebinska vprašanja tega zakona, saj v proračunu niso zagotovljena sredstva za njegovo izvedbo."
26,"Odbor za kreditno-monetarni sistem je ugotovil, da se osnutek zakona po vsebini ne razlikuje od predloga za izdajo zakona, do katerega je Vlada zavzela negativno stališče."
12,"Zato osnutka zakona ne podpira in predlaga zborom, da ga ne sprejmejo."
41,"Osnutek zakona je obravnavala tudi Vlada Republike Slovenije, ki je prav tako ugotovila, da se osnutek ne razlikuje od predloga za izdajo zakona, zato opozarja, da kaže povezati odločanje o novih obveznostih z zagotavljanjem prihodkov, ki bodo proračunu omogočili uresničevanje le-teh."
5,Ali želi besedo predstavnik predlagateljev?
4,"Prosim, gospod Franci Grašič."
5,"Spoštovano predsedstvo, poslanke in poslanci!"
45,"Najbrž bo ob takem nestrinjanju s tem osnutkom zakona težko našteti argumente in prepričati oz. spremeniti to mišljenje, pa vseeno želim nekaj stvari omeniti, izpostaviti oziroma našteti nekaj argumentov, zakaj predlagatelji vztrajamo pri drugi fazi tega zakona, t.j. pri obravnavi in sprejetju osnutka zakona."
27,"Najbrž se še spominjate, da so že v januarju in marcu vsi trije zbori obravnavali prvo fazo tega predloga za izdajo zakona o nadomestilu izpada prihodkov izvoznikom."
30,"In po sprejetju tega predloga je bil sprejet tudi sklep, da naj predlagatelji pripravimo osnutek zakona in pri pripravi osnutka zakona upoštevamo pripombe, ki so bile dane v javni razpravi."
22,"Tisto, kar je sedaj v osnutku, se v določenem delu razlikuje od tistega, kar je bilo v predlogu za izdajo zakona predvideno."
45,"Predvsem so stvari naslednje: mi smo po sprejetju prve faze zaprosili tudi Banko Slovenije, da nam preskrbi ustrezne podatke o tem, kakšna je konkretna višina tega deviznega priliva, kakšna je konkretna tečajna razlika med tečajem Banke Slovenije in tečajem, po katerem poslovne banke kupujejo devize."
11,Mi smo na osnovi prejetih podatkov to v osnutku zakona upoštevali.
70,"Da pa morda še enkrat ponovim: gre za to, da naj bi se vsem izvoznikom nadomestil določen del izpada prihodka, ki je nastal zaradi tega, ker je od 8.oktobra do 12.decembra v lanskem letu za 30% ustvarjenega priliva tolarska protivrednost bila manjša, bila dana izvoznikom po tečaju Banke Slovenije, ne pa po tržnem tečaju, kot se je takrat za preostali del deviznega priliva dajala ali pridobivala tolarska protivrednost."
61,"Konkretno je ugotovljeno na osnovi podatkov Banke Slovenije, da je bil ta 30 odstotni delež ustvarjalnega priliva po 4. členu sklepa o vzdrževanju likvidnosti pooblaščenih bank v plačilih do tujine odveden po tečaju banke, da je znašal 78,3 milijone mark, kar je nekoliko manj, kot smo prvotno predvidevali, in da je povprečna tečajna razlika znašala okroglo 6,38 tolarjev za vsako marko."
17,"To pomeni, da je na ta način ugotovljen izpad prihodka pri izvoznikih v višini 500 milijonov tolarjev."
8,"To je manj, kot je bilo prvotno ocenjeno."
9,To so sedaj točni podatki s strani Banke Slovenije.
39,"S strani Banke Slovenije smo tudi dobili podatke, kdo so bili koristniki tega priliva in so ga tudi po nižji ceni dobili, da so bili to predvsem proračunski porabniki, blagovne rezerve - skratka tisti, ki so navedeni tudi v materialu."
34,"In na osnovi tega ugotavljamo, da je v proračunu Republike Slovenije v lanskem letu nastal določen višek, ker je bilo za posamezne namene potrebno nameniti manj tolarjev, ker je bilo to po nižjem tečaju."
32,"In iz tega menimo, da je upravičeno, da se ta razlika nadomesti izvoznikom iz proračuna Republike Slovenije - iz dela presežka, ki je bil v lanskem letu ustvarjen v višini 2,8 milijarde tolarjev."
47,"V imenu predlagateljev in seveda tudi v svojem imenu apeliram na poslance tega zbora, da bi po obravnavi le pozitivno odločali o tem osnutku zakona in na ta način vsaj simbolično potrdili opredeljenost za podporo izvozu, saj je ta podpora izvozu vsak dan slabša, vsak dan problematična."
28,"Mogoče bi na ta način le sprejeli sklep, neko potrditev podpore izvoznikom, o katerih smo tudi v tem parlamentu že toliko besed spregovorili, v praksi pa premalo naredili."
2,Hvala lepa.
1,Hvala.
5,Ali želi besedo predstavnik vlade?
5,"Prosim, predstavnica Ministrstva za finance."
4,Spoštovani predsednik in poslanci!
10,Samo kratko bi dodala še nekaj pripomb oziroma mišljenje Vlade.
12,Vi ste že dobili vladino mišljenje in obrazložitev k predlaganemu osnutku zakona.
16,Poudarila bi naslednje: da so v dosedanjih razpravah na vseh matičnih odborih Skupščine osnutek zakona zavrnili.
79,"Drugo, da med uporabniki, to kar je povedal tudi gospod Grašič, 75% porabnikov teh deviz niso bili proračunski porabniki. 44% je dobilo Ministrstvo za trgovino za pretežen uvoz energetskih surovin - nafto in zemeljski plin; ostanek je šel za nabavo zdravil in zdravstvenih pripomočkov; okrog 15 do 20% teh deviz pa je bila redna proračunska poraba, kar pomeni, da je Vlada oz. proračun iz redne proračunske porabe s tolarskimi sredstvi normalno kupoval za redno proračunsko porabo devize pri Banki Slovenije."
54,"Drugo, kar bi želela še enkrat opozoriti, je, da je kakršnokoli dodatno financiranje, ali v tem primeru vračanje škode iz proračunskih sredstev - da se je treba ob tem zavedati, da to v prvi vrsti pomeni dodatne obveznosti pri zagotavljanju sredstev s proračuna in dodatne vire bodisi uvajanjem novih obdavčitev ali pa povečanje že obstoječih."
32,"Zato Vlada še enkrat opozarja, da bi bilo potrebno razmisliti, kaj pomenijo nove obveznosti, in kako jih bo proračun sploh lahko glede na obveznosti, ki jih ima pred sabo, v celoti uresničil."
21,"Vlada se pa vsekakor zavzema in strinja, da je potrebno z drugimi ukrepi razbremeniti izvoznike in jih na nek način stimulirati."
18,To je bilo letos že storjeno ob znižanju nekaterih carinskih postavk ob uvozu opreme in pa povračila carine.
18,"Kot tudi veste je ustanovljena družba za financiranje in kreditiranje izvoza, ki bo na svoj način pomagala izvoznikom."
9,V prvi vrsti pa je najpomembnejša politika tečaja tolarja.
1,Hvala.
2,Hvala lepa.
3,Gospa Dušanka Stričevič.
4,Bi želel kdo razpravljati?
21,"Predlagam, da delamo do 16.00 ure, potem pa, ker imamo dve usklajevalni delovni telesi, verjetno ne bomo mogli več delati naprej."
10,Pa do takrat bodimo tu prisotni in opravimo svoje delo.
14,"Potem se pa dogovorimo za uro, ali pa jutri ob 10.00 intenzivno začnemo delati."
3,"Prosim, gospod Boštjančič."
1,Oprostite.
5,Spoštovani predsednik in spoštovani kolegi!
23,"Danes sem šel sem zaradi solidarnosti, sem pa popolnoma brez upanja, da bo ta skupščina, ali ta vlada ali ta Slovenija nekaj naredila."
12,"Namreč, danes je bil že Mikulić omenjen, pa Marković, pa stara Jugoslavija."
12,"V stari Jugoslaviji je bil enak odnos, kot v naši samostojni Sloveniji."
5,Zmerom smo bili v manjšini.
18,Vedno smo bili izvozniki v manjšini - vedno na občinskem nivoju - ali republiškem nivoju - je bilo v bančnem sistemu.
18,"Vedno smo ""štrleli"" in vedno smo bili prizadeti, ker se je na en ali drug način vršila kraja."
23,"Kraja, ker je večina v demokraciji, ki je bila - ki je bila ali ni bila, zmeraj imela več glasov in več dvignjenih rok."
6,"In sedaj debatirati, je škoda besed."
4,Razprave bi morali skrajšati.
15,"Ta slovenska balkanska mentaliteta do izvoznikov ima isti odnos, kot ga je imela stara Jugoslavija."
3,To ugotavljam danes.
7,In bom verjetno ugotavljal še lep čas.
8,Verjetno bo za obdobje našega življenja še tako.
30,"Koliko nas je, se vidi po tem, da sedaj propada slovensko gospodarstvo in tisti, ki še vegetira in ki bo sposoben še za enolončnico, kot pravi Ledinek, bodo verjetno izvozniki."
6,In mi ne terjamo nobene miloščine.
53,"Na vseh teh naših odborih - tam vidim Odbor za proračun - v glavnem sedijo profesionalni poslanci, ki so pobegnili iz podjetij, ali pa iz gospodarstva in so se vrgli na dobro plačane funkcije poslancev in tukaj glasujejo tudi proti zamrznitvi plač, tudi proti izvoznikom in mislijo, da bo molzna krava še neskončno dolgo trajala."
13,"Ledinek mi sedaj pravi, bomo čez nekaj časa ugotovili, da smo imeli prav."
11,"Ampak istočasno bomo ugotovili, da je za Slovenijo to velika tragedija."
18,"In da se verjetno bomo morali odločiti za Otta Habsburškega, ki pride kot kakšen prorektor nazaj v Slovenijo."
7,Jaz bi vas samo opozoril na krajo.
8,Jaz sem to v tem parlamentu že rekel.
17,"Januarja, februarja - gospod Slapernik, in pod njegovim vodstvom se je to zgodilo - so januarja, februarja ukradli devize."
11,To je njihov upravni odbor lastnikov bank sklenil brez zakonske osnove.
9,"Ko smo od njih zahtevali, da vrnejo te devize."
6,"Mi imamo sklep, mi smo kriti."
10,"Vlada nestrokovna - kakršna je bila, je to šuštarsko dejanje zapečatila."
4,To je januar - februar.
12,"In smo izvozniki krili sredstva - pustimo to - ali je za nafto, energetiko."
6,Izvozniki smo imeli lastnih deviz dovolj.
8,"Druga stvar, sklep Banke je bil brez preliva."
9,Smo poskušali tožbo - seveda neodvisna sodišča temu primerno delajo.
2,Prispevne stopnje.
7,"Vidite, kdo ima danes preveč prispevnih stopenj."
11,"Sedaj Vlada v teh programih govori, da bo ta denar zasegla."
12,"Če dam primerjavo, ko imamo danes obremenjene osebne dohodke s približno 112%."
22,"Zadnjič sem slišal podatek, da ima Švedska 96%, Avstrija 69%, da pa Malta, v katero bomo sedaj potovali brez viz, 2o%."
21,"Ali naj izvozno gospodarstvo še ob takih obremenitvah dela, da ne govorimo o banki, ki si je prilastila razlago velikega ""R""."
35,"Ko mi živimo na tečaju, ki je tržno odvisen od ponudbe in povpraševanja in prosim vas, kateri izvozniki smo krivi, če nam gre cena mleka ali kruha gor, da moramo potem ""R"" plačati toliko več."
18,"In banki daje tiste stvari, da si zadovoljuje tiste ""luknje"" ki jih je sama naredila s svojim menedžmentom."
36,"Zaradi teh in naštetih drugih napak - ne bi jih našteval, ker jih vsi v bistvu poznamo - samo v tem zboru je mnogo ljudi, ki živijo na proračunu in so seveda zainteresirani, da proračun čim več dobi."
12,"Morda se bo še nekaj časa to dogajalo, dosti pa sigurno ne."
15,"Zaradi tega sem se javil, da vam še enkrat povem, čeprav je že vse povedano."
21,"Ne prosimo pa nobene miloščine in mislim, da je tudi od ljudi, ki živijo na proračunskih sredstvih, tudi ne bodo dobili."
1,Hvala.
3,"Prosim, gospod Slapernik"
4,Spoštovani kolegice in kolegi!
33,"Vem, da imamo malo časa in ga res ne bi rad jemal, vendar obtožbe, ki so bile izrečene na račun banke ali mene osebno, so preveč hude in sem dolžan dati en odgovor."
67,"Gospodu Boštjančiču in mislim, da je še nekaj drugih izvoznikov, bi rad povedal to, da je banka uvedla nek sistem, za katerega trdijo in se tudi jaz strinjam, da ni bil čisto zakonit, v času, ko smo imeli zamrznjen tečaj še na sedem dinarjev pa na 13 dinarjev, in bi vsi izvozniki do kraja propadli, če banka ne bi vzpostavila sistema, po katerem mora uvoznik plačati razliko."
10,Razlika ob koncu tega sistema je bila višja od tečaja.
13,"Če tega sistema ne bi uvedli, izvozno gospodarstvo sploh ne bi moglo preživeti."
10,"To je bil en sistem, ki ni bil čisto pravi."
13,Prav bi bilo iti v tržni tečaj in sproti ga bi morali prilagajati.
16,"Imeli smo eno mašilo za tečaj, ampak to je bilo v korist izvoznikov, ne proti izvoznikom."
23,"Problem je bil ta, da je bilo 3o ali 2o ali 15% deviz zagotoviti tudi za zdravila, za nafto, državne potrebe."
40,"In en sistem, po katerem se je del izvoznih prelivov razporejal del za te namene, drugi pa prepuščalo izvoznikom, da so z njim prosto razpolagali - na koncu tudi na borzi prodajali, to je bil ta sistem, ki smo ga uvedli."
2,Samo toliko.
9,"Ne bi želel, da bi se okrog tega razpravlja."
16,"Midva z Boštjančičem se lahko dobiva tudi v bifeju ali kjer drugje, pa si stvari poveva."
10,"Mislim, da nima smisla, da vse to toliko časa zadržujemo."
9,"Gospod Boštjančič je dvignil dve roke, ne kot predajo."
9,"Ne mi zameriti gospa zdravnica, da boste to poslušali."
6,"To pripombo, ki sem jo slišal."
18,"Verjetno vas ne briga, ker prispevkov za zdravstvo je verjetno zadosti in verjetno ste temu primerno tudi zadovoljni."
6,"Ampak samo nekaj bi povedal, prosim."
17,"EDP, gospod Slapernik, je bil uveden s 1.3. - predlagali smo, da se uvede že v začetku leta."
8,"Banka je vztrajala, da se zavede čim kasneje."
11,Jaz sem govoril o kraji deviz za prvi in drugi mesec.
9,"Ker jih je izvršni odbor Ljubljanske banke, centrala, izglasoval."
21,"In vse hčerke kot pokvarjene hčerke so jih sprejele. , to so argumenti - ne migati z rokami, kar bankirji ves čas delate."
23,"EDP - zakaj ste ga tekom leta razlagali tako, da smo mi morali ob zapadlosti pokrivati še razlike, čeprav smo položili sredstva ob uvozu?"
13,Zakaj tekom leta smo morali ogromna sredstva dodati banki iz naše lastne akumulacije?
6,"Kdor stvari pozna, mi lahko potrdi."
10,Še celo januarja in februarja smo morali zapadle akreditive doplačevati.
3,Ne trdite drugače!
10,Druga stvar - zdravila in nafta - izvozniki so krili z devizami.
20,"Prosim, zakaj pa notranja trgovina ni krila vse to v takšni obilni meri, kot so izvozniki tudi prva dva meseca?"
14,"In druga stvar je: zakaj se bančni svet ni uprl, kot smo se izvozniki."
13,"Nafta je imela pod Peterletovo vlado prve tri, štiri mesece 40% prevrednoteno nafto."
14,"Tečaj ni šel gor, oni so dvignili ceno in Vlada je odobrila povišanje cen."
9,Še danes ima 30% previsoke cene napram uvoznemu tečaju.
23,"Seveda: izvozniki morajo plačevati takšno in drugačno nafto, ker jo drugi trošijo, devize pa ustvarja samo tisti, ki jih je že večno ustvarjal."
1,Hvala.
6,Kdo želi še razpravljati o tem?
12,"Ostanimo pri zakonu; pri vsebini, o kateri je govoril tudi gospod Grašič."
8,"Slišali ste tudi gospo Stričevičevo, kaj ona meni."
5,Ali želi še kdo razpravljati?
4,Gospod Grašič še enkrat.
14,"Zelo na kratko samo dve stvari, ki sta bili s strani predstavnice ministrstva omenjeni."
13,"Rad bi omenil, da mi menimo, da je proračun pravi vir za to."
33,"In še enkrat bi rad omenil, da je ugotovljen proračunski presežek za lansko leto in da je znotraj tega najbrž prostor zato, ker menimo, da je del tega presežka tudi iz tega naslova."
1,Drugo.
28,"Z dokumenti - tako Zasnova ekonomske politike, kot tudi z dosedanjo obrazložitvijo tega je bilo velikokrat rečeno, da bo tisti del proračunskih sredstev, ki je namenjen gospodarstvu, bistveno povečan."
35,"In to je najbrž nekaj tistega, kjer je država posegla z ukrepom, da se na tem področju ni spoštoval trg, ampak je bil na nek način prisila, po kateri je bil ta prihodek izvoznikom odvzet."
19,"In drugo: jaz se močno strinjam in vedno sem podpiral to, da je najboljša spodbuda izvoza ustrezna politika tečaja."
15,"Ampak danes se ne vodi taka politika iz drugih razlogov, ali pa so drugi cilji."
45,"Zato je vseeno primerno, da mogoče le majhno stvar na tem področju naredimo in da na en način ublažimo vodenje take politike tečaja tolarja do drugih valut, kot je sedaj, ki enostavno izvoznike potaplja vsak dan hitrejše, če tu ne bo prišlo do drugih sprememb."
1,Hvala.
1,Hvala.
4,Še nadaljujemo z razpravo.
5,Ali se počasi približujemo zaključku?
5,"Dobro, torej ni več razprave."
11,"S tem zaključujem razpravo in predlagam zboru, da sprejmemo naslednji sklep:"
14,"""Zbor združenega dela Skupščine Republike Slovenije sprejema osnutek zakona o nadomestilu izpada prihodkov izvoznikom."
6,Predlog zakona naj pripravijo predlagatelji zakona.
20,"Pri pripravi predloga zakona naj proučijo in ustrezno upoštevajo stališča in predloge delovnih teles Skupščine in pripombe ter predloge poslancev."""
8,Ali želi o tako oblikovanem sklepu kdo razpravljati?
2,Ugotovimo sklepčnost!
5,Kdo je za predlagani sklep?
3,Je kdo proti?
4,Se je kdo vzdržal?
10,"Ugotavljam, da je zbor predlagani sklep sprejel z večino glasov."
24,"Preden se razidemo, vas še obveščam, da je seja delovne skupine vseh treh zborov v sobi 209, v II. nadstropju, sedaj ob 16. uri."
22,"Odbor za delo tudi ob 16. uri, v sobi 311; medtem ko skupina za volilne zakone se bo verjetno jutri dopoldne sestala."
28,"Iskreno prosim vse poslance, zlasti pa še tiste, ki so doma, da pridejo jutri zanesljivo ob 10. uri, da bomo lahko opravili svoje delo, tako kot se spodobi."
8,"Preden končamo, bi gospod Grašič še želel besedo."
9,Opravičujem se za člane Odbora za splošne gospodarske zadeve.
17,"Danes zjutraj smo imeli sejo in sem obljubil, da bomo preko današnje seje sporočili, kdaj se nadaljuje."
28,"Ta čas bi ta dokument prišel in ker mi zaključujemo, zato sporočam, da jutri ob 8. uri mi nadaljujemo z danes začeto sejo Odbora za splošne gospodarske zadeve."
2,Hvala lepa.
8,Za jutri prosim za čim manj akademske četrti!
1,Nasvidenje.
