9,"Spoštovane poslanke in poslanci, dragi gostje in cenjeni novinarji!"
10,Pričeli bi najprej z nadaljevanjem 55. seje Zbora združenega dela.
27,"Prisotnih nas je 43; nekaj deklet in fantov je še na usklajevanju, ker še dve komisiji usklajujeta, 12 je opravičenih - tako da lahko normalno razpravljamo in sklepamo."
17,"Danes bomo nadaljevali najprej z obravnavo 6., 22., 23., 24., 26., 27. in 28. točke dnevnega reda."
20,"Predvidevamo tudi usklajevanje nekaterih aktov, te pa bomo opravili takrat, ko bomo dobili poročila skupnih usklajevalnih komisij vseh treh zborov."
45,"Pri katerih aktih je potrebno še uskladiti, je razvidno iz obvestil, ki ste jih sprejeli; verjetno je pa tudi res, da delamo en dan prehitro, zaradi tega, ker bi lahko več zadev uskladili, če ne bi ostala zbora, zlasti pa DPZ, bila tako v zaostanku."
19,"Pričenjamo s prvo obravnavano točko dnevnega reda, in sicer nadaljujemo z razpravo 26., 27. in 28. točke dnevnega reda."
23,"Ker se problematika povezuje, predlagam, da razpravljamo o vseh točkah hkrati, glasovali pa bomo - tako kot se seveda spodobi - o vsaki točki posebej."
5,Ali se s tem strinjate?
1,Hvala.
49,"To so: PREDLOG ZAKONA O JAMSTVU REPUBLIKE SLOVENIJE ZA OBVEZNICE, IZDANE ZARADI SANACIJE SLOVENSKIH ŽELEZARN, PREDLOG ZAKONA O KRITJU IZGUBE SLOVENSKIH ŽELEZARN IN PREDLOG ZAKONA O JAMSTVU REPUBLIKE SLOVENIJE ZA KREDITE ZA TRAJNA OBRATNA SREDSTVA SLOVENSKIH ŽELEZARN. - Razpravo o tej problematiki smo pričeli 5.novembra 1992 in jo prekinili."
13,Na mize ste prejeli 11.10. tudi mnenje Vlade Republike Slovenije do predloženih amandmajev.
71,"Glede na to, da vas je zadnjič razpravljalo 16 in da so bila dokaj različna mnenja, moram povedati, da so bila ta mnenja takšna, da so se v celoti lahko strinjala s predlagatelji, da je to sanacijo potrebno opraviti in je bilo čutiti zelo veliko usklajenost, na drugi strani pa je bilo tudi nekaj takšnih, ki ste opozarjali širše na celotno problematiko, na parcialno reševanje in tudi še na druge probleme."
33,"Nekateri pa ste tudi zelo zavzeto razpravljali v tem smislu, da bi se lažje opredeljevali, če bi imeli nekatere podatke bolj jasne, bolj precizne in da bi dobili na nekatera vprašanja tudi odgovore."
43,"In glede na to tretje menim, da je prav, da sedaj ob nadaljevanju razprave o tej izredno zapleteni in zelo pomembni točki dnevnega reda slišimo najprej ministra, gospoda Šešoka, potem pa tudi šefa Slovenskih železarn, gospoda Ocvirka, in bi potem nadaljevali z razpravo."
5,Ali se s tem strinjate?
1,Hvala.
9,"Besedo ima Dušan Šešok, minister za industrijo in gradbeništvo."
6,"Spoštovani predsednik, spoštovane poslanke in poslanci!"
7,Stanje v Slovenskih železarnah je izjemno dramatično.
21,"Lahko rečem, da se je od zadnje razprave, ki smo jo vodili pred približno 10, 12 dnevi, stanje še dodatno poslabšalo."
28,"Slovenske železarne so pričele izgubljati posle, ne zaradi svoje nesposobnosti, neznanja, ampak predvsem zaradi nezaupanja tako dobaviteljev kot tudi kupcev v resnost naših namenov, da Slovenske železarne saniramo."
29,"Boniteta Slovenskih železarn iz dneva v dan pada, prisotni so stalni, permanentni odklopi plina, elektrike, železnice, odklopi celo telefonov za (lahko rečem) že mizerno nizke račune za te storitve."
50,"Vlada oz. naše ministrstvo se dnevno ukvarja s temi odklopi in pravzaprav tudi najbolj banalne stvari preprečujejo izvedbo že sklenjenih poslov - npr. v Celju stojijo vagoni, tuji vagoni, in slovenske železnice niso pripravljene teh vagonov poslati v železarno Štore, da bi blago, ki je naročeno, ki je proizvedeno, tudi odpremili."
50,"Neizplačane so plače, napovedani so novi štrajki, mi pa vse skupaj gasimo z dnevnimi telefoni, dnevnimi prepričevanji, naj vendarle še podaljšajo dobave plina in vseh ostalih energentov in z dnevnimi injekcijami pravzaprav dajemo miloščino železarjem, zato da bi se železarne vrtele še kak teden, mesec - več na vsak način ne."
28,"Direktor Slovenskih železarn, dr. Ocvirk, me je obvestil, da je pripravljen ponuditi odstop, ker se ni več pripravljen dnevno ukvarjati z zadevami, ki pravzaprav samo podaljšujejo to agonijo."
20,"Kljub obljubam političnih strank so železarji ostali sami, čeprav so desetletja razvijali cele regije in ogromno vlagali v širšo infrastrukturo."
15,"Ogromno so vlagali v vrtce, v šole, v razvoj krajev, tudi v razvoj energetskega sistema."
8,Seveda jim tega danes nihče več ne prizna.
36,"Vlada je predlagala parlamentu celovito razpravo o problematiki Slovenskih železarn, predložila sanacijski program, ki ga je tudi sama sprejela, in tudi predlaga sprejem vseh treh zakonov, ki so nujno potrebni, če želimo to sanacijo celovito izvesti."
22,"Sanacijski program so ocenili tudi vodilni strokovnjaki za jeklarstvo v okviru Evropske gospodarske skupnosti, svetovalna institucija Mc Cansy in tudi nekateri drugi."
20,"Splošna ocena je takšna, kot je tudi vladna - to pa je izjemno kvalitetno pripravljen sanacijski program in ga velja podpreti."
9,Glavni elementi tega programa so nov pristop v trženju.
20,"Slovenske železarne so bile desetletja prikovane na jugoslovanski trg; pravzaprav svoje osnovne funkcije, to je trženja, sploh niso imele razvitega."
4,To je bila distribucija.
17,"Jeklo, železo se je dobivalo po zvezah, po političnih zvezah; za majhne količine se največkrat niso menili."
21,Danes je situacija popolnoma drugačna in tukaj želimo skozi upravni odbor in skozi managment narediti največje premike - premike v smislu trženja.
34,"Vendar se moramo zavedati, da je tudi celotna jeklarska industrija v krizi, v težavah, da pa te težave jeklarji v svetu in v Evropi rešujejo na praktično identičen način, kakršnega tudi mi sami predlagamo."
27,"Želimo posamezne železarne razdeliti na manjše enote; v te enote zaposliti samo delavce, ki jih te enote dejansko po ekonomskih izračunih potrebujejo; narediti intenziven pritisk na stroške."
19,"To pomeni: proizvajamo samo na najbolj produktivnih delih posameznih železarn, s tem bomo tudi stroške, predvsem energentov, bistveno znižali."
48,"Predvsem moramo proizvajati jeklo, ki je konkurenca, ki gre na evropske trge z dumpinškimi cenami. (To so predvsem Češka in Slovaška in še nekatere druge vzhodne države, ki niso sposobne proizvajati jekla) visoko kvalitetna jekla, da predvsem s takimi jekli skušamo ohraniti oziroma še izboljšati naš tržni delež."
27,"Sanacija je po celem svetu, kjer koli so se je lotili, pa naj bo to v Angliji, Nemčiji, na Japonskem, stala državo približno 1000 mark po toni."
8,Tudi v našem primeru je izračun približno enak.
46,"Naše kapacitete se sedaj sukajo 500, 600 tisoč ton, možno je proizvesti tudi 800, tudi 900 tisoč ton in če ob tem predlagamo, da ta sanacija stane 520 milijonov mark, potem vidimo, da tudi te relacije so približno podobne tistim relacijam, ki so tudi v svetu."
22,"Recesije v svetu niso reševali z zaprtjem celih kompleksov, ampak z racionalizacijami posameznih ožjih segmentov, in podobno nameravamo narediti tudi mi sami."
44,"Vlada bo dobila še pred koncem leta natančen operativni program, ki bo izvedbeni program sanacijskega programa in ga bo seveda tudi sposobna in bo imela to možnost, da ga ves čas nadzira, kontrolira in da tudi lahko stalno se opredeli do izvajanja te sanacije."
12,"Vlada verjame v program in verjame v ekipo, ki vodi ta program."
20,"Tisti, ki bi pa želel imeti garancije, pa moram reči, da garancije niso moralna kategorija, ampak so samo finančna kategorija."
17,"In tisti, ki lahko kaj garantira o čemer koli v slovenskem prostoru, naj to garantira z denarjem."
5,Vse ostalo so samo mnenja.
18,"Zato ponovno poudarjam, vlada verjame v program, verjame v ekipo, vendar z ničemer tega ne more dodatno garantirati."
2,Dva zakona.
17,Zakon o kritju izgube in zakon za izdajo obveznic za sanacijo Slovenskih železarn sta samo ugotovitvena zakona.
27,"Ne glede na to, kaj bomo mi s Slovenskimi železarnami naredili, mi bomo ta zakona, pa tudi če ju ne sprejmemo, kakorkoli, na kakršen koli način plačali."
11,"Kritje izgube pomeni, ker je država lastnik, mora lastnik izgubo plačati."
15,"V vsaki resni ekonomiji je lastnik potem, ko je naredil izgubo, seveda to dolžan poravnati."
20,"Drugi zakon je pravzaprav en izsek zakona o sanaciji bank, kot tak je tudi že v obravnavi v tem parlamentu."
38,"Tretji zakon je edini, ki predstavlja potencialno novo obveznost, vendar ne takoj in v celotnem znesku, ker jamstvo se nanaša na 72 milijonov mark, ki jih pa Slovenske železarne tako in tako v kratkem času ne morejo pridobiti."
23,"Predhodno bomo imeli določene ocene o izvajanju in kadar koli lahko vlada to jamstvo tudi, in tako je tudi predvideno v zakonu, omeji."
3,Kaj je alternativa?
19,"Alternativa je likvidacija Slovenskih železarn in tudi v tem primeru bomo plačali račun, ki se imenuje 450 milijonov mark."
43,"Zraven pa bomo morali na ustrezen način poravnati oziroma zagotoviti delovna mesta za 12 tisoč ljudi. 12 tisoč ljudi pomeni, da bo treba vložiti v razno razne programe milijardo 200 milijonov mark, da bi za te delavce v prihodnjih letih zagotovili delovna mesta."
10,Seveda pa bomo medtem iz državne blagajne krili njihovo brezposelnost.
5,Dalje gre za socialne posledice.
5,Gre končno za demografske posledice.
12,"In seveda za vse druge, ki so ob takem zaprtju zagotovo prisotne."
5,In kaj rešuje naša sanacija?
23,"Naša sanacija rešuje železarstvo, posredno predelovalce v kovinski branži, poslovne banke, ki jih bo tako ali tako potrebno razreševati, regije in predvsem ljudi."
12,"Ti ljudje so naši ljudje in dajmo se, lepo prosim, tega zavedati."
2,Hvala lepa.
4,"Hvala lepa, gospod minister."
8,"Besedo ima dr. Andrej Ocvirk, predsednik Slovenskih železnic."
2,Hvala lepa.
6,"Spoštovano predsedstvo, spoštovane poslanke in poslanci."
9,"Jaz bi samo par besed, poskušal bi biti kratek."
27,"Prvič, vprašanje sanacije Slovenskih železarn v tem trenutku je zagotovo težko vprašanje in bi vsak raje poskušal to prenesti mogoče na drugo generacijo oziroma na drug parlament."
5,Ali pa na naslednjo vlado.
11,"Vendar ocenjujem, da je situacija tako težka, da to ni mogoče."
15,"Zaradi tega se opravičujem, da s tako težkim paketom v novembru prihajamo pred ta parlament."
6,"Ključna je odločitev, taka ali drugačna."
16,"Če se vprašamo, zakaj smo sploh prišli v to stanje in kdaj se je sanacija začela?"
40,"Treba je povedati, da je država začela sanacijo Slovenskih železarn in to v začetku leta 1991 in da je takrat na osnovi predloga Mc Cansyja pristopila k sanaciji, taki, kot se sedaj predlaga; prevzela opcijo nacionalizacije, finančne sanacije in privatizacije."
16,"To opcijo je takrat prevzela in mislim, da je bilo tudi obravnavano v odborih v parlamentu."
26,"Žal se je takrat končalo z nacionalizacijo, finančna sanacija pa ni bila speljana in zaradi tega se zadeve poglabljajo iz dneva v dan v večje brezno."
27,"Zaradi tega je to samo nadaljevanje tega, kar se je začelo spomladi leta 1991 in to, ko so kot državna firma 4. aprila bile registrirane Slovenske železarne."
47,"Sprejeto je bilo to takrat zaradi tega, ker je bila to normalna pot v vseh evropskih državah in drugič zaradi tega, ker je bila opcija, ki je bila napisana, naj se reši vsak, kakor se more, s pomišljajem, da to vodi v likvidacijo praktično vseh treh lokacij."
15,"Če je to bilo že takrat napisano, potem je to tembolj temeljito in resno danes?"
5,Zakaj sploh iti v sanacijo?
12,"Zaradi tega, ker je tehnološki razkorak med Evropo in Slovenskimi železarnami majhen."
31,"Pač to je neka osnova, da se lahko gre na svetovni trg in da se lahko gre v tržno restrukturo, ker je bistvo in glavni vzrok za nastalo situacijo izguba tržišča."
36,"Žal to ne velja sam za Slovenske železarne, je tudi mnogo druge industrije, ki je izgubila jugoslovanski trg, ki se je zaradi tega znašla v popolnoma istem položaju, odvisno od tega, koliko je kdo trga izgubil."
27,"In seveda tudi čas, ki ga rabi za to, da pač pride tehnološko na druga tržišča in seveda tudi finančna sredstva, ker osvajanja trgov brez denarja ni."
2,Drugič - strategija.
9,Cela Vzhodna Evropa je imela močno razvito bazno industrijo.
24,"Ta bazna industrija, kamor spada tudi železarstvo, bo propadla v glavnem v celi Vzhodni Evropi; zraven je samo vprašanje, če bo tudi naša propadla."
29,"Čez dve leti, take so tudi ocene Evropske gospodarske skupnosti, ko bo to propadlo, takrat se ciklus spremeni in je samo vprašanje, ali smo v tem ciklusu ali ne."
9,Seveda v tem ciklusu pa smo lahko samo ozdravljeni.
7,Taki kot smo danes ne moremo biti.
3,Zakaj sanacija danes?
11,"Mi smo mnogo razpravljali po časopisih pol leta, kaj z železarnami."
31,"Razprave so bile, ali to prodati ali ne prodati, v glavnem smo se javno odločali za to, da je to le pomembno za slovensko gospodarstvo in da tega ne moremo prodati."
18,"To je bilo mnenje, ki smo ga lahko dobili iz javnega mnenja, ki se je čistil v medijih."
13,"Se popolnoma strinjamo,ampak to pomeni, da je potem treba tudi nekaj reči."
32,"Danes, če se razgovarjamo o prodaji, ko je situacija vsak dan slabša, ko je bolniku vsak dan težje, ne vem, osvajanje svetovnih trgov z bolnikom ali pa povezovanje z njim ne gre."
12,"Nam se trg sesuva zaradi tega, ker ne gre ta sanacija naprej."
1,Drugič.
5,Mi smo popolnoma odprta država.
16,"Evropa se ščiti, se zapira, pri nas je trg popolnoma odprt za vse dumpinge Vzhodne Evrope."
15,"In vemo, da so to socialni, ekološki, energetski dumping in zaradi tega tudi nižje cene."
7,Mi si tega seveda ne moremo privoščiti.
40,"V glavnem ocena je, da so železarne tehnološko pred ekološko sanirane, v glavnem in da so v to bila ogromna sredstva vložena, tako da je izhodišče sedaj samo trg in razdelava trga in s tem v bistvu gremo v sanacijo."
1,Drugič.
19,"Razprave so bile, zakaj ne vsa industrija, zakaj sedaj samo en segment in zakaj ni bilo prej to narejeno."
16,"Če bi šel zakon o sanaciji bank skozi, potem je en del rešen za vse gospodarstvo."
11,"Mi nimamo nič proti, če gre zakon o sanaciji bank skozi."
10,"Če ne, pa naj gre ""per partes"" ta del skozi."
6,Sledi mu zakon o sanaciji bank.
6,"In drugič, če je pokrivanje izgube."
16,Mi smo imeli 30.6. po bruto bilanci 172 milijonov dolarjev obveznosti do države in do gospodarstva.
17,"To se pravi, te obveznosti je treba pokriti, to se pravi, sredstva gredo v gospodarski sistem Slovenije."
2,In tretjič.
26,"Ocene, ki se pojavljajo, da bo 500 milijonov pač slovenski davkoplačevalec prevzel na grbo od teh železarjev, ki so jih ustvarili v teh in teh letih."
15,"Mi smo delali izračune, ko so ti železarji dali v javni sektor 370 milijonov mark."
9,"To je ena stvar, ki mislim, da je pomembna."
2,Druga stvar.
4,Te obveznosti so nastale.
7,V vsakem primeru so že javni dolg.
22,"Vprašanje je, če jih samo pravno-formalno priznamo in če se na osnovi tega deblokiramo, da pridemo na nič in lahko začnemo poslovati."
2,Hvala lepa.
2,Hvala lepa.
10,Nekaj poslancev in poslank se je že prijavilo k razpravi.
3,Gospod Studenčnik prvi.
4,Spoštovane poslanke in poslanci!
6,Nekaj besed bi dodal tudi jaz.
20,"Vem, da je malo težje za prvima dvema odgovornima možema odgovoriti, ampak mislim, da posamezne stvari tudi jaz lahko pojasnim."
4,Začel bi s tem.
32,"Zdaj je predvolilni čas in marsikje se sliši, da se mešajo v razna vprašanja, ki jih postavljajo novinarji ali pa posamezniki kot kandidati nehote ali hote govorijo o težki industriji, o železarstvu."
16,"Sedaj, tu bi pa rad kar na začetku nekaj pojasnil, kaj pravzaprav železarstvo je kot panoga."
12,Mi smo v preteklosti normalno imeli pri vseh naših podjetjih naziv železarne.
24,"Vendar to izvira iz preprostega dejstva, da je naša proizvodnja včasih bazirala na uporabi rude preko plavžarstva, prihodu grodlja in nato šele do jekla."
10,"Danes mi tiste vmesne prve faze, izdelave grodlja, nimamo več."
5,Konec koncem od leta 1989.
17,"Dejansko železarstvo, železo, to je pomen, kot minorološki element, pravzaprav danes ni pravi naziv v naših podjetjih."
7,"Dejansko moramo govoriti o jeklarnah, o jeklarstvu."
16,"To pa pravzaprav pogojuje tudi ostala vprašanja, ko nekdo reče, mi za to nimamo ustreznih resursov."
13,"Normalno, če bi naša proizvodnja temeljila na uporabi rude, glavnega resursa zagotovo nimamo."
26,"Ker pa proizvodnja temelji dejansko na reciklaži, predelavi, uporabi starega odpadnega železa, je pa to bistveno drugače, še posebej s področja ali gledano z očmi ekologa."
17,Kajti tu nastajajo bistveno manjši negativni stranski efekti kot pa v primeru proizvodnje primarnega železa kot grodlja.
8,"Naslednje, kaj pravzaprav pomeni jeklarstvo v slovenskem prostoru?"
41,"Če gledamo s strani kakovosti ali kakovostnih proizvodov in jih primerjamo z ostalo proizvodnjo Slovenije, ostalo industrijsko proizvodnjo, lahko mirno ugotovim, da je naš proizvod na nivoju svetovnih proizvajalcev in da se lahko normalno primerja z vsemi ostalimi proizvajalci v Evropi."
4,To tudi priznavajo zunaj.
26,"Če pa mi pogledamo ostale naše panoge, pa bomo ugotovili, da le redko katera lahko tako suvereno s kvalitetnim proizvodom konkurira ostali proizvodnji evropskih priznanih firm."
19,Tehnično-tehnološko znanje in oprema v Slovenskih železarnah je na nivoju oziroma v posameznih sementih celo nad poprečju evropske opremljenosti.
22,"To tudi pogojuje, da je naše znanje nekje na nivoju, ko lahko pravzaprav naš metalurg dela v kateri koli jeklarni Zahodne Evrope."
3,To tudi delajo.
27,"Hočem tudi to reči, da ukinitev neke panoge pomeni, da s tem ogrozimo tako šolski sistem, tja do fakultet, inštitutov, znanost, kajti ta znanost je integralnega pomena."
4,Povezuje z vsemi ostalimi.
11,"Tu lahko govorimo o povezavi fizike, kemije, matematike itd. do računalništva."
3,"Naslednje, delovna mesta."
16,"Če gremo gledati direktni vpliv delovnih mest, takrat vidimo tisto številko pred seboj, okrog 12 tisoč."
12,To verjetno na prvi pogled pri tej veliki številki ne pomeni veliko.
12,"Če primerjamo, recimo, probleme s Koržetovim skladom, kjer je bistveno več delavcev."
8,"Vendar, panoga, katero imenujemo bazo, pomeni nekaj drugega."
15,"Ne pomeni beseda samo nekaj baz, ampak na to panogo se navezujejo praktično vse panoge."
34,"To bi tudi podkrepil s tem dejstvom, če so hoteli sedaj Združeni narodi z ostrejšimi ukrepi vplivati na potek dogodkov v Srbiji, niso prepovedali samo tranzita prevoza nafte preko srbskega ozemlja, ampak tudi jekla."
10,Kajti jeklo je osnova praktično za vsakršno moderno sodobno proizvodnjo.
9,"Brez orodij, ni mogoče proizvajati ničesar v današnjem času."
23,"Porajajo se tudi razni odgovori, češ v naši bodočnosti ali v povezavi z našo strategijo moramo prehajati na turizem, kmetijstvo, bančništvo in podobno."
5,To se pravi tercialno sfero.
24,"Vendar sprašujem se, ker je nam danes vsem vendar jasno, da nam primanjkuje dela, v tej sferi pa dela za vse Slovence ne bo."
21,"Jaz mislim, da bi nam bilo potrebno nekaj časa, da bi razumeli, da ne moremo biti vsi kmetje in vsi hotelirji."
6,To je nemogoče v prostoru Slovenije.
31,"Bojim se, da bi na hitro naredili še eno realsocialistično napako, tako kot je včasih ta sistem naredil napako s tem, ko je gradil energetiko in metalurgijo v velikem, velikem, obsegu."
5,Vendar je imel neko osnovo.
17,Takrat je moral zgraditi iz porušene Evrope novo Evropo oziroma iz porušenih takratnih socialističnih držav novo gospodarstvo.
10,Vendar se tega do danes praktično ni odrekel ta sistem.
2,To drži.
18,"Vendar, če bomo danes naenkrat rekli ne, bomo naredili drugo realsocialistično napako, torej iz ene skrajnosti v drugo."
12,Seveda po drugi strani je tudi to leporečje o skladnem razvoju regij.
22,"Verjetno je odveč, da ga posebej razlagam, ker nam je jasno, da ukinitev te panoge, pravzaprav prizadene tri regije ali tri področja."
39,"Govoriti o tem, ko se predstavljaš kot dober kandidat za poslanca oziroma poslanca naslednjega državnega zbora, s tem da trdiš, da se boriš za skladen razvoj regij, istočasno pa govoriš o ukinjenju težke industrije, verjetno to ne gre skupaj."
25,"Če gledamo današnjo razdelitev trga ali delitev naše blagovne proizvodnje, lahko ugotovimo, da trenutno z našo proizvodnjo pokrivamo 50% uporabe v slovenskem prostoru po jeklu."
12,Približno enak delež je tudi odkupa naše blagovne proizvodnje v slovenskem prostoru.
37,"Za v bodoče se planira, da bi na domačem trgu prodali 30%, kar seveda ne pomeni, da bomo zmanjšali količine, ampak da je potrebno vzporedno povečevati izvoz in da bo do leta, recimo 1995, to razmerje vzpostavljeno."
37,"Včeraj sem poslušal govor gospoda Hinterregarja izvršnega sekretarja ekonomske komisije Združenih narodov za Evropo in je med drugim tudi omenil vprašanje ene podskupine za jeklarstvo, na kar sem postavil tudi vprašanje, na katerih področjih lahko nam pomagajo."
10,Odgovoril je s prvimi besedami o problematiki v Zahodni Evropi.
16,"Nato pa je začel razlagati primer reševanja v Vzhodni Evropi, kjer so ustanovili posebne delovne skupine."
19,Oni delujejo predvsem v smislu izpopolnjevanja tehnike in tehnologije na vzhodu in pa posebej s poudarkom na ekološki sanaciji.
18,"Tu pa pridemo do osnovnega problema, kjer verjetno ta pristop za Slovenijo ne drži oziroma je brez predmeten."
9,Kajti pri nas je tehnično-tehnološka oprema na zavidljivem nivoju.
7,Ne rabimo dodatno kupovati neke nove opreme.
27,"Drugič ne rabimo sanacije na področju ekologije, ker vsaka investicija, ki smo jo v zadnjem času peljali, je približno obsegala od 40% do 45% denarja za ekologijo."
7,V tem mestu vidim neko drugo past.
6,Verjetno bo Zahod vsekakor pomagal Vzhodu.
5,Vendar z eno posebno omejitvijo.
4,To je zmanjševanjem kapacitet.
41,"Če pa se spomnimo malo nazaj, kaj se je dogajalo pred štirimi, petimi pa desetimi leti, je Zahod veselo gradil najsodobnejše železarne, jeklarne, valjarne, kovačnice v južnem delu sveta, z neko pretvezo, češ, ta industrija se seli s severa na jug."
28,"Vendar pa so rezultati po biltenih kazali, da se je povečevala proizvodnja na Zahodu, od spodaj pa skorajda ni bilo glasu, da karkoli proizvaja v zvezi z jeklom."
13,"Pokazalo se je, da brez tradicije jeklarstva enostavno ne moreš na noge postaviti."
5,Torej Zahod je služil dvojno.
10,In verjetno te slike ni mogla enostavno prenesti na Vzhod.
14,"To je pa dejstvo, ki se je iz tega govora kratko malo dalo izluščiti."
25,"Bodo sanirali, bodo dali novo tehnologijo, vendar obseg proizvodnje bo manjši, kajti vzhod, če bi mu vse postavili na noge, bi bil smrt za Zahod."
11,"Mislim sodobno opremo, kajti tam tradicije na tem področju je dovolj."
17,"Cena, resursi so neprimerno cenejši od delovne sile, do energetskih medijev in tega se Zahod dobro zaveda."
31,"S tem se tudi strinjam s to teorijo, ki jo je prej gospod generalni direktor, dr. Ocvirk omenil, da je strateško verjetno v Evropi pričakovati to, da Zahod čaka propad Vzhoda."
13,"Vendar bo skušal tvorno sodelovati, zaslužiti pri investicijah in istočasno zmanjševati njihovo proizvodnjo."
6,S tem bo zaščitil samega sebe.
6,"Torej dobro za Vzhod, najboljše zase."
13,"Ugotavljam, da nam manjka samo nekaj, kar vemo pravzaprav vsi v vseh panogah."
5,"To je trženje, znanje trženja."
17,"Vzemimo od Zahoda znanje s področja trženja, strateškega trženja na vseh področjih ne samo jeklarstva ali metalurgije."
13,"Prevzemimo znanje, ne pa da kupujemo zunaj dodatno opremo, ker kapacitet imamo zadosti."
21,S tem si ne bomo naredili nič drugega kot razkorak med kapacitetami in možnostmi prodaje samo še povečali in porabili denar.
18,"Zato mislim, da je ključno pri vsem tem znanje na področju ekonomije, ekonomskih znanosti in seveda obvladovanje trga."
9,Te izkušnje in izkušnje managerjev nam verjetno vsem manjkajo.
18,"To bi bila osnovna stvar, katero bi si v tem trenutku zaželeli od Zahoda in jo tudi sprejeli."
3,Jeklarji nismo hvalisavi.
7,"Smo pa ponosni na to, kar znamo."
11,"Ne odrekajte nam tega, kar nam Evropa, na katero prisegate, priznava."
14,"Bo pa vam gotovo hvaležna, če jo boste s svojim mnenjem rešili solidnega konkurenta."
36,"To se pravi, rešimo enega solidnega konkurenta, če samo primer povem, verjetno Železarna Ravne in ""Behler"" imata toliko skupnega, da bi firmi na oni strani meje bilo v veliko veselje, če bi Ravne prenehale z delom."
19,"S tem res poudarjam to, da je ogromna konkurenca na evropskem trgu, pa naj boste v katerem koli programu."
14,"Največja pa je gotovo tam, kjer nam mesta ni, to je v masovni proizvodnji."
29,"Saj naše jeklarne nekje s kapacitetami, ki delajo trenutno okrog 400 tisoč ton, pa tudi 800 tisoč ton, te spadajo v rang ene jeklarne srednje velikega ranga na Zahodu."
3,"Skratka, nepomembni smo."
25,"Vendar mi se s tem ne moremo spuščati v masovno proizvodnjo ali imeti program, ki bi pokril od betonskega železa pa enostavnih konstrukcijskih vrst jekla."
4,Tu nimamo kaj iskati.
19,"To si moramo biti na jasnem in moramo izkoristiti tiste niše, kjer gre za manjše količine pa ustrezno kvaliteto."
40,"Kar se tiče kakovosti, mislim, da vsaj za Ravne lahko rečem, da imamo ta certifikat iz priznane firme za to, to je Biro Veritas in metalurški procesi so v Evropi iz Železarne Ravne nesporni, tudi naš proizvod je potem nesporen."
35,"Res da imamo včasih določene probleme, ko gre za homogolizacijo ali potrditve, ampak ne zaradi tega, ker mi ne znamo tega narediti, ampak zaradi tega, ker nas na trg ne spustijo in potrditve ne dajo."
14,To se nam je zgodilo in imamo zdaj zadnje čase velike probleme z Renaultom.
16,"Enostavno ščitijo pač svoja podjetja in mi moramo to tudi spoznati, da moramo ščititi sami sebe."
24,"Če bomo imeli vse odprto, vse meje odprte in še celo tako, da bo Zahod uvažal poceni material z Vzhoda in ga prodajal nam."
3,Delamo to oslarijo.
18,"Celo to, a ne in indirektno, niti direktno se ne potrudimo, da bi to naredili potem, če hočemo."
15,"Jaz bi s tem zaključil in bi mogoče raje, če bo kakšno posebno vprašanje, odgovarjal."
30,"Moram reči, da sem v razpravah, ki trajajo že dve leti, popolnoma zbegan in včasih ne vem več, kaj naj še rečem ali pa kaj nam sploh še ni jasno."
9,"Namreč, ker sami sebe prepričujemo na teh sestankih itn."
12,"Res pa je, da za množice pa res ne vem, koliko vedo."
2,Hvala Jože.
10,"Ker je vas še več prijavljenih, bom šel po vrsti."
3,Gospod Andrej Muren.
1,Spoštovani!
16,"Že zadnjič sem v razpravi povedal, da podpiram sprejem teh treh zakonov in tudi pojasnil, zakaj."
17,"Prav tako sem se opredelil za to pot, da se gospodarstvo rešuje po taki poti - po delih."
21,"Namreč iz preprostega razloga, ker tako se vidi, komu se daje denar, koliko se mu daje in zakaj se mu daje."
16,"Mislim pa, da če mi samo odobrimo teh 25 milijonov mark železarnam, še nismo naredili dovolj."
6,Dejansko smo naredili šele pol dela.
39,"No če ostajajo pogoji gospodarjenja taki, kot so bili do sedaj, bomo čez dve ali tri leta spet imeli nekoga iz železarn tukaj, ki bo spet hotel imeti denar in spet bodo take razprave kot so bile do sedaj."
19,"To se pravi, da moramo dejansko omogočiti pogoje poslovanja, ki bodo primerljivi s pogoji poslovanja konkurentov v drugih državah."
47,"To pomeni približno enaka stopnja zaščite, enaka cena energije, surovin, rezervnih delov, proizvajalne opreme, ker če tega ne bomo imeli, potem bodo naše jeklarne že v izhodišču v podrejenem položaju in ne bodo mogle biti nikoli konkurenčne, zlasti ker slišimo, kakšna poplava poceni jekla je z Vzhoda."
15,"In to ne velja seveda samo za jeklarne, ampak velja tudi za druge dele gospodarstva."
21,"Torej pozivam vlado in predlagam, da sprejme tudi naš zbor en podoben sklep, da se na sistemskih pogojih poslovanja nekaj naredi."
19,"Tudi o tem je bilo v dveh letih dovolj govora, žal pa je bilo narejenega malo ali pa nič."
1,Hvala.
1,Hvala.
3,Gospod Valentin Prelovec.
1,Spoštovani!
29,"Po vseh teh številkah, ki so nam jih predstavniki vlade pa gospod direktor železarn prikazali, sodim, da se nam ta trenutek temu sklicu v parlamentu ne piše ravno najlepše."
14,"Če tega ne sprejmemo, bomo nečesa krivi, če to sprejmemo, bomo tudi nečemu krivi."
36,"To se pravi, kratko malo čas, ki je bil izbran, da se to da na dnevni red s strani vlade in strokovnjakov, ga jaz kličem neprimeren, v oklepaju pa, bi rekel, v primerjavi z nami, nemoralen."
15,"Takšna obremenitev poslancev v trenutku, ko se bo parlament razpustil, mislim, da ni na mestu."
36,"Če se je reševalo zdaj v tem trenutku 12.000 zaposlenih, bi se po vsej verjetnosti lahko reševalo še dva ali tri ali pet mesecev na popolnoma isti način in že v smislu neke začrtane politike sanacije."
32,"Jaz bi izredno lahko danes glasoval za to in bi tudi glasoval, če bi nam ta ekspertna vlada, ki je bila sicer obljubljena, da bo ponudila pred tem projektom strategijo razvoja Slovenije."
7,"Vprašujem se, kam gre ta mala dežela."
36,"Danes ste mi natrosili toliko informacij in tam jih imam tudi napisane, železarne propadajo, oni so boljši, mi smo boljši, na vzhodu bodo propadli, na Zahodu bodo od nas kupovali in tako dalje in tako dalje."
15,"Jaz imam občutek, da mi zelo malo vemo o tem, da to ni dovolj naštudirano."
35,"Verjamem edino to in to bom podčrtal, da imamo v slovenskem prostoru železarje, ki zaslužijo glede na tradicijo in znanje tisto, kar se je o njih govorilo, to se pravi, da tisto bi morali ohraniti."
3,Na kateri način?
4,To jaz nisem ekspert.
24,"Mislim pa, da ta sanacija - parcialna sanacija - ravno obratno govorim, kakor je rekel gospod Muren, moj strankarski kolega, da je parcialna sanacija v redu."
4,"Jaz mislim, da ni."
31,"Jaz mislim, da bi se to moralo sanirati preko bank in da bi na ta način lahko globalno sanirali vse gospodarstvo, ki ni samo krivo za svoje grehe, za svoje dolgove."
16,"Mi smo slišali, kako lepo je okoli njih raslo in šolstvo in kraj in tako dalje."
3,To je koštalo.
15,"Če bi danes imela železarna ta kapital na mestu, verjetno ne bi bila v krizi."
6,Te stvari je treba vzeti gor.
7,To moramo mi vedeti in tudi vemo.
11,"Samo, kako bomo zdaj ta trenutek odločali - tega pa ne vem."
8,"Govori se, da se bomo prestrukturirali v Sloveniji."
13,Dve milijardi dolarjev - če sem jaz znal izračunati - nas že stane to prestrukturiranje.
5,"Mislim, da sem prav rekel."
18,"Prvo, dolgove pokriti, po tem je treba dati obratnega kapitala in potem iskati trge, vlagati in tako naprej."
18,"Ali se prestrukturiramo v železarsko industrijo, ki bo morala iskati v tem evropskem in svetovnem prostoru svoje trge?"
8,"Jaz mislim, da je to zelo težko vprašanje."
16,"Tukaj je bilo že rečeno, da toliko in toliko procentov trga lahko dobimo in tako dalje."
5,Lahko dobimo - je bilo rečeno.
5,Teh garancij pa ni nikjer.
16,"To se pravi, ponovno bomo spet vlagali v nekaj, za kar ne vemo, kaj in kam."
10,"Mislim, da ni vse tisto, kar imamo, za proč vrči."
24,"Treba je pa še bolj tehtno preštudirati, katere parcialne veje se bodo financirale, cepile in katere bi se zdaj saniralo in katere naprej financiralo."
10,Nedvomno zagovarjam - mogoče bodo nekateri tudi pogruntali - svoje majhno gospodarstvo.
22,"Kako bomo mi vplačevali denar za razvoj tega malega gospodarstva, če bo tako rekoč tista vreča iz dneva v dan bolj prazna."
39,"Kljub temu si pa upam trditi nekaj, da, če bi vložili 30% tistega denarja, kar bo zdaj šlo direktno v jeklarstvo, v tisto malo gospodarstvo, ki že obstoji, da bi ga dokapitalizirali, bi ""komot"" odprli najmanj 30.000 delovnih mest."
11,To malo gospodarstvo si je parcialno že pridobilo trge v proizvodnji.
17,Treba jim je samo pomagati in dati en vzgon in bi si lahko začeli odpirati delovna mesta.
11,"Ampak, ta stvar ni stvar te debate, je pa krepko vezana."
24,"Jaz bom za to sanacijo glasoval, moram reči zaradi tega, ker se nekje mora začeti, ampak ne v tej obliki, ki je tu predložena."
18,"Če bo prišla v tem našem mandatnem obdobju dopolnjena, potem sem tu, v tej obliki pa ne še."
2,Hvala lepa.
1,Hvala.
8,Gospod Franc Boštjančič. (Trije Franceti pridete na vrsto.)
5,"Spoštovani zbor, spoštovani poročevalci vlade."
17,"Mislim, da vaš trud, da smo mi proti, da ne razumemo - kot sem razumel - je bil nepotreben."
10,"Mi razumemo probleme, saj mislim, da jih razumemo, vsaj večina."
21,"Imamo nekaj vprašanj, na katera bi pa radi dobil odgovore, ki smo jih zadnjič sprožili, pa jih tudi danes nismo dobili."
26,"Iz vaših izvajanj se vidi, kot da nam je vsa ta zgodovina neznana in mi, kot veliki bratje laiki, odločamo o teh stvareh z neko kontro."
3,Ni to res!
22,"Stisko Slovenije sigurno čutimo vsi, ker vemo, da je izgubila trge in temu primerno je treba delati tudi od primera do primera."
13,"Pri tem primeru se mi zdi, da so stvari le malo bolj generalizirane."
40,"Jaz sem zadnjič postavil vprašanje, da se ne strinjam in vas prosil, da mi tudi pojasnite in ste mi pojasnili, da je tu krivda parlamenta, da ni šel v sanacijo bank, ampak da mora zaradi tega iti v sanacijo železarn."
36,"Rekel sem, da se ne strinjam z delnimi sanacijami, s parcialnimi sanacijami, z reševanjem manjšega ali malega števila ljudi, pa še tistih prekritih z eno plahto, kjer se branže mešajo in ustvarjamo neenakopravne pogoje za zaposlene."
32,"Zaradi tega mi je bilo zelo nerodno danes nastopiti, ker sem vedel, kakšna akcija bank in Gospodarske zbornice na poslance, da to rešijo v parlamentu z nekimi dogovori v nekih posebnih sestankih."
23,"Smatram, da nekateri ravnajo po zakonih, nekateri se igrajo po zakonih strank, nekaterim je sodnik religija, meni osebno je sodnik moja osebna vest."
19,"Zaradi tega danes tudi imam v imenu svojega kovinskega združenja ali firm, ki jih zastopam, spet tudi nekatera vprašanja."
10,"Postavljajo se nekatere stvari, kako bi rekel, da so nemoralne."
16,"Namreč vam bom nekatere fragmente zmetal ven, ki jih tukaj kovinarji, ki jih je 70.000, pišejo."
33,"Glede na padanje indeksa fizične proizvodnje v panogah kovinske industrije ocenjujemo, da bo poraba 1992 za 10 do 15% manjša od porabe 1991, in to v kovinski industriji, ki zaposluje cca 70.000 ljudi."
43,"Podjetja v kovinski industriji - to vam moram povedati zaradi tega, ker imate v elaboratu nekatere stvari, ki so zelo lepe in rekel bi, da naravnost božje izgledajo - so se za nekatere nabave popolnoma orientirala na uvoz, druga pa skušajo zadržati oskrbo Slovenskih železarn."
9,Delež uvoza jekla je dosegel približno 30% skupne porabe.
26,"Razlogi za uvoz so ponekod kvaliteta, dobavni roki, kot je uvoz iz Zahodne Evrope, pri uvozu iz Vzhodne Evrope pa je glavni razlog izredno nizka cena."
33,"Uvoz iz Zahodne Evrope je cenovno približno enak ali pri boljši kvaliteti do 10% cenejši kot od dobav iz domačih železarn, uvoz iz Vzhodne Evrope pa je cenejši od domačega jekla za 30%."
13,Plačilni roki so za stalne odjemalce iz tujine ugodnejši od plačilne volje doma.
8,"Rekli bomo banke, sanacija, drži, nič ni krivih."
15,"Poseben problem so orodna jekla, ko so razlike v ceni in kvaliteti lahko tudi večje."
11,"Ukinitev uvoznih omejitev je slovenske železarne prisilila k fleksibilnemu obnašanju, ravnanju."
20,"Tako ima vrsta večjih odjemalcev dogovorjeni rok dobave po izvoznih cenah železarn, del kupnine pa lahko poravnava tudi s kompenzacijami."
34,"Ugotavljamo lahko, da je ukinitev uvozne zaščite prisilila železarje k prilagajanju na cenovnem področju, vendar ni možno oceniti, koliko je to prilagajanje poleg zmanjšanja obsega proizvodnje prispevalo k obsegu izgub, ki jih izkazujejo železarne."
27,"Podjetja v kovinski industriji so s sedanjo možnostjo oskrbe iz tujine zadovoljna in menijo, da bi bilo vsako vračanje na stare režime usodno za konkurenčnost predelovalne industrije."
21,"Interes večine firm ni popolna orientacija na uvoz repromateriala, želijo si ustreznih domačih dobav tako glede kvalitete kot tudi glede cene."
13,Zadnje čase je pa zaradi popolne nelikvidnosti Slovenskih železarn vprašljiva tudi zanesljivost dobav.
7,To mi govori združenje sedemdesetih tisočev kovinarjev.
16,"To je pa zdaj vprašanje, ki govori tudi o morali ali poštenju ali pa tudi ekonomiki."
24,"Sanacija Slovenskih železarn v paketu pokriva toliko proizvodnjo jekla in železa kot tudi celotno predelavo, ki se je razvila v okviru SOZD Slovenskih železarn."
11,"Naštevam: strojegradnja, orodje, vijaki, verige, žični izdelki, vrata, podboji, elektrode itd."
11,S tem so postavljeni drugi proizvajalci podobnih izdelkov v neenakopraven položaj.
20,Ekonomska politika pa se na ta način oddaljuje od ustvarjanja ugodnejših splošnih pogojev za tržno gospodarjenje in favorizira posamične primere.
10,Na ta način pa slabi konkurenčno sposobnost vse kovinske industrije.
17,V sklopu 12 tisočih zaposlenih v železarnah je po nekih izračunih cca 3.500 zaposlenih v telekovinski industriji.
35,"Od 12.000 cca 3.500 in zdaj jih mi v isti paket spravljamo, kot vse ostale, kot da bi bili to železarji, ker tukaj pa v glavnem govorimo, da je železarstvo tisto, ki je v krizi."
13,"Zaradi tega se tukaj postavlja vprašanje, ki bi ga jaz na kratko postavil."
13,"Trditve, da bomo 70% šli v izvoz, od 30% bomo zadovoljili domače potrebe."
7,To naj bi se zgodilo drugo leto.
7,Drugo leto pa je predvidena tudi izguba.
24,"Tu je zame organizacija dela, kdor pač je delal, ve, da iz nadstropja se vedno pride po stopnicah in skoki ponavadi vodijo k samopoškodbam."
24,"Gospod Rigelnik mi to potrjuje z nekim radijskim intervjujem v oddaji, kjer pravi, da je neka železarna odkrila, da imajo samo tri marketinške strokovnjake."
56,"To sta gospod Ocvirk danes in tudi Studenčnik razkrila, da je problem trženja ob naravnost divji konkurenci Vzhoda, ki daje vse stvari pod ceno in se teh 50 tisoč zahodnih železarjev pripravlja na odpust, na omejitve, tudi zahodni trg EGS zaradi te konkurence in seveda temu primerno je tudi vprašanje, po kakšnih cenah bomo mi izvažali."
6,Ali po dumpingških ali po normalnih?
34,"Ali bodo v domači kovinski industriji začeli spet režim uvajati, da bo ta kovinska spet naprej nekonkurenčna na tem zahodnem trgu, na katerega se mora predvsem obrniti, ker je izgubila jugoslovanski in ruski trg?"
11,"Mi smo tukaj zadnjič slišali od gospoda ministra, da imamo sanatorja."
3,Gospod Ocvirk odhaja.
28,"Kot je rekel, daje odpoved zaradi nekaterih stvari, ki naj bi jih bil parlament kriv, mislim pa, da odhaja tudi zaradi tega, kot vem, ker gre na volitve."
34,"Gre pa na volitve v območju, kjer je slovenska železarna in ga bodo njegovi bodoči volivci tudi seveda lepše ali budnejše sprejeli, seveda poslanci tudi zaradi tega, ali bo ta paket sprejet ali ne."
15,"Zaradi tega seveda stvari mešamo v ta volilni paket za čas, kar je zelo normalno."
26,"Zdaj pa se pojavlja pred nami, da dajemo sarto bianco strokovnjakom slovenskih železarn ob sanatorju, ki ga ni in seveda ob vladi, ki bo v prehodu."
7,"Skratka, parlament naj zdaj nekatere stvari pokrije."
42,"Zadnjič sem rekel, če že pokrivamo to sanacijo parcialno, ne pa celovito, da ne bi smeli vsaj izgub pokrivati, ker banke so tako grozno aktivne tudi zaradi tega, ker se stvari čistijo po njihovi krivdi in zdaj vlada prevzema nekatere njihove zagate."
4,To je popolnoma res.
22,"Če že krijemo stvari, ki so v državnem okviru, in delamo nek javni dolg, ga delajmo seveda ločeno od te tekoče izgube."
23,"Kar sem pa tudi zadnjič rekel, ne delamo seveda tudi danes tukaj ne sprejemamo zakona za bodočo izgubo, ki je seveda tudi predvidena."
8,Zaradi tega govorimo vsi o popolnoma različnih številkah.
10,"Kolikor nas je tukaj, vsak ima svojo cifro na ustih."
12,"Seveda dokončno cifro našim državljanom povedati, je pa verjetno malo bolj srhljivo."
25,"Zaradi tega je moj predlog oziroma še ena obrazložitev, ne bi se rad zameril domačim strokovnjakom, ki so pisali v časopisih, da je parlament nestrokoven."
16,"Pač tak je, kakršen je, lahko je čudaški, upam, da ta nov parlament ne bo nor."
6,To bi bila moja velika želja.
27,"Jaz predlagam, da tem strokovnjakom izrečemo vse priznanje, ampak lahko posameznikom, ker vsi slovenski grehi so bili pokriti tudi z doktorji, magistri in ne vem kakšnimi inženirji."
47,"Ko sem jaz v partijskem režimu to nekoč očital CK-ju, nekaterim, ki so prišli na teren, so mi rekli: ""Imamo elaborate podpisane od vseh naših vidnih, kvalitetnih, univerzitetnih in ne vem kakšnih strokovnjakov."" Jaz ne bi rad, da me razumete, da enačim te strokovnjake tudi s tistimi."
3,Bog ne daj!
8,"Če nekoga kača piči, se še vrvi boji."
7,"Zaradi tega predlagam, da to sanacijo odložimo."
1,Hvala.
1,Hvala.
4,Franc Lovrenčič ima besedo.
4,"Spoštovani predsednik, spoštovani kolegi!"
15,"Jaz nisem prišel debatirati zato, ker bi želel katerega koli posebej prepričevati za ali proti."
27,"Odgovornost o tem, o sanaciji ali o nesanaciji, predvsem pa, če bo ta pozitivno odločena, morajo prevzeti gospodje iz vlade in iz železarn, ki nam to predlagajo."
24,"Mi res da soodločamo, ampak zadeve se ne končajo samo z odločitvijo ""za"" ali ""proti"", ampak se v nekem smislu posledično odvija še naprej."
17,"Iskati argumente ""za"" ali ""proti"" (smo vsi iztrošili energije), nima smisla in se jih najde koliko hočete."
23,"Pričenši pri kapacitetah ali so pravilno prilagojene, prezaposelnosti ali je ta pravilna ali ne, ali je dober ali slab managment in tako naprej."
72,"Jaz o tem ne želim debatirati, ker je že ta tema na nek način odprta, če ravno se mi tu odpira vprašanje - tega sem že zadnjič zastavil - zakaj ta parcialna rešitev in zakaj kljub temu nekatere zadeve ne gredo usklajene s tem skladom za prestrukturiranje gospodarstva, ker se mi tu zdi, da kljub temu bodo nekatere zadeve nedotaknjene ali pa bomo šli preko zadev, ne da bi poskušali stvari istočasno vzporedno čistiti."
30,"Mislim, da to parcialno reševanje kljub temu, po moji oceni ni v redu, ker bi našel človek takoj vrsto panog, ki so najmanj v istem položaju ali pa še hujšem."
34,"Vso to debatiranje o tem in določanje - to je nevarnost, določanje z nekega nivoja države, ali je ta panoga pravilna za Slovenijo, ali je pravilno kmetijstvo, ali je pravilen turizem ali ne vem kaj."
6,Vse se mi zdi izredno nevarno.
40,"Zato, ker zopet me spominja to na neke davne čase nazaj, ki se jih jaz spominjam bolj iz šole, da je nekdo prišel, pa je rekel ""tu bo stala tovarna"" pa je to bilo sveto, ali kakršno koli drugo zadevo."
33,"Mislim si, da bi mi morali - in vidite, da se nam povsod vlečejo te razprave okrog tega, da bi nekdo moral določiti, kaj naj bo v Sloveniji - mislim, da je to zgrešena zadeva."
29,"Ne glede na vse te in vrsto takih argumentov ali protiargumentov, ki bi jih lahko človek še izrazil, pustimo na stran, nisem zaradi tega niti prišel za to govornico."
14,"Bistvo je na koncu, prihaja na površje staro nepisano pravilo ""denar je sveta vladar""."
5,Mi se pogovarjamo o denarju.
15,"Tu pa predlagatelji želijo doseči skozi te zakone nekatere zadeve, ki se meni ne dopadejo."
29,"Finančniki - vemo dobro, da so bilance v podjetjih tiste, ki nam kažejo na to, ali je neko podjetje uspešno ali ni uspešno, ali je doseglo tako ali drugačno izgubo."
47,"Predlogi so narejeni na varianto, da za leto 1992 na nek način ocenjujemo, kaj se bo v teh železarnah na koncu leta 1992 zgodilo - temu jaz ne oporekam, da se to ne da - vendar to je neka, res, preveč bianco odprta zadeva, ki se meni ne dopade."
74,"Zato imam jaz tu predloge amandmajev, ki jih bom pozneje predal gospodu predsedniku in moja osnovna ideja je v tem: Pokrijmo železarnam izgubo iz leta 1991 - to je izguba, ki je po zaključnem računu ugotovljena, ta je cca 4 milijarde 369 milijonov - za tekoče poslovanje pa se naj sistem železarn vključi v ostale vrste sanacij, vedno se nam plete še sanacija bančnega sistema in ostale možnosti, ki so tu pri tem sigurno še odprte."
7,Preveč bianco se jaz ne želim opredeljevati.
20,"To bi imelo za posledico, da bi se tudi eventualno katere druge panoge privoščile, da saniramo nekaj kar v naprej."
18,"Druga zadeva, ki je bolj s strokovnega vidika eventualno treba spremeniti, je ta, da ti zakoni predvidevajo obveznice."
5,Obveznice so dolgoročni vrednostni papirji.
12,"Predlagam, da so to eventualno vrednostni papirji kratkega dometa kot komercialni zapisi."
18,Vse je tako nominirano v devizah in kljub temu se dajo te zadeve na nek način normalno zavrteti.
71,"In še, moj predlog je, da naj se ti blagajniški zapisi v bistvu vrtijo v krogu dolžniško-upniških razmerij in zadnji v tem krogu je zopet država, ki jih je na enem delu izdala in da se s temi blagajniškimi zapisi lahko poravnajo obveznosti do države; tu je predlog, da bi se naj ti blagajniški zapisi in obveznosti lahko prodale ob zapadlosti teh blagajniških zapisov, in sicer ne prej kot s 1.4.1993."
18,"Nekaj je še lepotnih predlogov, ki pa niso tako pomembni, da bi jih moral tu že posebej izpostaviti."
19,"Tu so pa vsi amandmaji natančno zapisani in predlagam, da pozneje o njih še razpravljamo in jih tudi sprejmemo."
1,Hvala.
2,Franc Ban.
2,Spoštovani zbor!
21,"Jaz sem sam na zadnji seji postavil nekatere dileme, nekatera vprašanja, imel tudi nekatere pripombe na cel sklop vprašanj Slovenskih železarn."
10,V tem času do danes je bilo nekaj kvalitetnih razprav.
48,"Moram reči, da sem se sam potrudil zelo temeljito pogledati sanacijski program, ki je po moji skromni oceni izjemno kvalitetno pripravljen in celovito pripravljen za sklop Slovenskih železarn in posebej me je seveda zanimal tisti del sanacije, ki se tiče Železarne Štore, s katere območja tudi sam izhajam."
20,"Takoj na začetku moram reči, da podpiram sanacijo Slovenskih železarn in bom za celoten sklop, za celoten paket tudi glasoval."
4,Razlogi so predvsem naslednji.
43,"Prvič, verjamem in ocenjujem, da je program prestrukturiranja sicer z delno zamudo Slovenskih železarn - mnogo boljše bi bilo, če bi se začelo to prestrukturiranje pred dvema letoma ali tremi leti, pa vendarle mislim, da je strokovno projekt utemeljen in širše strokovno tudi verificiran."
1,Drugič.
8,Verjamem v celovito kadrovsko prenovo kompleksa Slovenskih železarn.
18,"In da sem zelo dorečen, verjamem in zaupam strokovnim ekipam na nivoju koncerna Slovenskih železarn in posameznih železarn."
2,In tretje.
29,"Verjamem v nov marketinški oziroma tržni pristop, ki se posebej izpostavlja in prav je seveda, da se izpostavlja kot eden osrednjih problemov za prodor na evropski in svetovni trg."
38,"Sem za to, da se stvari lotimo in razrešimo pozitivno, ker sem prepričan, da gre za en del sanacije javnega dolga, ki je tu, s katerim se bomo srečali hočeš-nočeš in se mi zdi to seveda izjemno pomembno."
18,Tako ali drugače je ta problematika z enim delom vezana na sanacijo projekta slovenskega gospodarstva oziroma slovenskih bank.
1,Tretjič.
30,"Posebej nas je poslance z našega območja informiralo vodstvo Železarne Štore o problemih in programih prestrukturiranja in moram reči, da podpiram sanacijo teh železarn tudi iz enega zelo preprostega razloga."
7,Delavci Železarne Štore izhajajo iz petih občin.
38,"V kolikor zapremo in ne saniramo Železarne Štore, gre na cesto največje število ljudi iz najbolj nerazvitega področja Slovenije, to je šentjurske in šmarska občine, ker dela v Železarni Štore s teh dveh občin preko 50% vseh zaposlenih."
65,"Ne nazadnje moram zelo odkrito reči, da gre v ta sklop Slovenskih železarn tako ali drugače del sanacije Ljubljanske banke Celje, ki bi seveda ob tej predpostavki sanacije tega kompleksa bila vendarle sposobnejša, mobilnejša za razreševanje in financiranje in spremljanje enega dela programov ali pa vsaj tistega dela programov v zdravih podjetjih, s katerimi se vendarle srečujemo na srečo tudi na tem širšem celjskem območju."
26,"Naj na koncu rečem samo še o dogodku, ki sem mu bil priča pred dnevi, ko smo se poslovno pogovarjali v ""Savi"" Kranj, v tovarni Semperit."
47,"Ko smo šli skozi proizvodno halo, potem ko so bile pogodbe zaključene, smo se ustavili ob enem delu ob spremljanju strokovnjakov, ustavili smo se v enem delu velike tovarne Sava Semperit in prišli do velike strojne opreme in med drugim tudi do nekih škarij za rezanje žice."
46,"Vprašali smo, kdo je proizvajalec teh zahtevnih nožev in strokovnjaki so nam na začudenje povedali, da je proizvajalec teh nožev Železarna Ravne in da priznajo nemški in avstrijski strokovnjaki, da ti noži vzdržijo približno 300 tisoč rezov, avstrijski in nemški noži pa vzdržijo 100 tisoč rezov."
40,"In ko smo šli naprej v druge hale, smo se srečali s proizvajalci valjev Železarne Štore in tudi tam so nam podobno povedali, da se avstrijski in nemški strokovnjaki čudijo, da so ti specialni valji bili proizvedeni v Železarni Štore."
21,"Ko sem to poslušal, sem bil ponosen na to, da imamo strokovnjake tudi v slovenskem prostoru, torej v teh dveh železarnah."
18,"Mislim, da bi bilo prav, veliko premalo vemo vsi, čeprav gledamo samo ta strahovit problem, pred katerim smo."
26,"Jaz sem ponosen na to, da imamo tudi tovrstne strokovnjake v tej panogi, o usodi katere bomo danes tako ali drugače v zborih slovenskega parlamenta razpravljali."
28,"Torej, pozivam in predlagam, spoštovane poslanke in poslanci, da Zbor združenega dela podpre in da se lotimo - vsaj tega prvega dela - zelo konkretno, prvega dela sanacije slovenskega gospodarstva."
56,"O predlogih gospoda Lovrenčiča, ki smo jih danes slišali, torej o vloženih amandmajih, bi se opredeljeval potem ko bo vlada, podpredsedniki in finančni minister, ko bodo najbrž tudi rekli, ali je to ena od oblik, oziroma sestavni del projekta sanacije Slovenskih železarn in ko bi se poskušali okrog tega sporazumeti, se bom tudi do tega opredelil."
1,Hvala.
1,Hvala.
2,Jože Arzenšek.
4,"Spoštovano predsedstvo, spoštovani zbor!"
58,"Z ozirom na to, da je v zadnjih tednih precej aktivnosti, kako naprej in bodoče v slovenskem prostoru s pripombo, da ne bi kdo drugače mislil, na predvolilnih zborovanjih posameznih strank oziroma kandidatov, ampak nasploh, ne bi ponavljal tega, kar sem poslušal od štorskih železarjev, ker je pač določene stvari ali pa vse stvari povzel že gospod Ban."
67,"Ko so se pa ti ljudje kot delavci pojavljali v posameznih sredinah, pa so tudi bili soglasni s tem, da bi kazalo v sredstvih javnega obveščanja, pa tudi s strani odgovornih, merodajnih pred odločitvijo in da bi se mi sami lažje odločali, le bolj plastično in odločno pojasniti nekatere stvari, in to predvsem vlada, ki predstavlja tistega, ki naj bi to stvar rešil in dal določeno jamstvo."
30,"Jaz bi vam rad navedel 4 - 5 stvari, za katere prosim, da bi jih mogoče predstavniki vlade dejansko pojasnili pred samimi odločitvami in tudi opredelitvami na eventualne novo vložene amandmaje."
51,"Postavlja se vprašanje (in moram reči, da je bilo to v štirih sredinah), če so, recimo, Slovenske železarne prešle pod državno upravo ali upravljanje marca 1991, javno se sprašuje in ni bilo danega odgovora, vsaj ne v časopisju tako, da bi bili ljudje zadovoljni, zakaj prihajamo s to sanacijo šele zdaj."
41,"Tudi kronološko in vsebinsko, da bi vsekakor bila najboljša sanacija celotnega gospodarstva, ker nekateri - tu so bili zraven tudi podjetniki in predstavniki naših podjetij - trdijo, da so praktično oni vezani le na sebe in na lastni propad, nekoga pa rešuje država."
29,"Vseeno pravijo, zakaj se ni pristopilo prej k sanaciji, da bi v tej povezavi in navezavi prišlo dokaj hitro ali pa razmeroma hitro tudi do čiste situacije celotnega gospodarstva."
20,"Naslednje vprašanje - jaz moram reči, da bi prosil, da se ta odgovor dobi - ali je potrebna kompleksna sanacija slovenskega železarstva."
1,Zakaj?
21,"Vprašanje je pa naslednje, ali je pri tem bila upoštevana oprema, kadrovska usposobljenost, tržna konkurenca, možnost prodaje doma in v tujini?"
24,"Najbolj so se vsi skoncentrirali na tisti del programa sanacije, tistega strokovnega dela, ki goviru o 70% izvozu v tujino in so vprašali kdaj."
8,Na to se navezuje takoj vprašanje kvalitete jamstva.
39,"Zdaj bi naj odločali o predlogu zakona o jamstvu Republike Slovenije tako o vsebini in rokih - in nekatere moti, da skozi to speljemo, meni je pa razumljivo, zato to ne bi rekel, da je to tudi delna sanacija bank."
51,"Večina od teh se je nagibala dejansko - to kar je prej predlagal gospod Lovrenčič - da bi dobili eksplicitni odgovor na to, ali ne bi bilo dovolj, da se krijejo in sanirajo izgube, da pa se po istih kriterijih, ki naj bi veljali za reševanje celotnega gospodarstva v bodoče, sanirajo tudi železarne."
45,"Še enkrat vprašam, zakaj se železarne kompleksno rešujejo oziroma kje so razlogi, da tako mora biti, zakaj tisti del, ki bi lahko bil po svojem programu opreme, usposobljenosti res in prav v kratkem času za nastop na tujem tržišču konkurenčen tako s ceno in drugače?"
20,"Moram tudi to povedati, da so bile največkrat omenjene Ravne na Koroškem s svojo prilagodljivostjo in Štore, šele potem Jesenice."
33,"Naslednja zadeva, ki je bila povezana, to je tisto, kar sem že prej povedal, dejansko velika - kot je gospod Boštjančič omenil - povezava na gospodarske dejavnosti kovinske stroke, ki so vezane na te fabrikate."
15,"In prav je, če drži tisti podatek, da lahko v slovenskem prostoru zadostimo s 30%."
26,"Zakaj ne bi - to se pravi, iskanje trgov zunaj, ob upoštevanju kvalitete, cene in tako dalje - opravili to postopoma in zakaj tako in v takem deležu?"
6,Ali je s tem sanacija zaključena?
20,"Ta odgovor v javnosti do zdaj ni bil dan, vsaj tako trdijo, jaz sem pa prebral in tega nisem zasledil."
19,"Poslednja stvar, ki je bila posebej omenjena, pa pravi: problem eventualne nezaposlenosti v primeru, da se zakoni ne sprejmejo."
37,"To se pravi zagotovitev socialne varnosti, to vsekakor da, če smo socialna država, ampak potem pa vprašanje, če gremo v sanacijo, ali bomo reševali problem zaposlenosti tudi kovinske industrije in drugih ob pogoju, da je sanacija uspešna."
5,Drugače je spet drugi strošek.
68,"Če bi lahko na te štiri sklope, mislim pa, da so pomembni, dobili odgovor odgovornih v vladi, mislim, da bi bilo tudi lažje odločati in, da ne bi bilo toliko tudi v časih posmeha in tako naprej - ali to pomeni posamezno izjavljanje in diskusije posameznih poslancev; zdi se mi pa to, da ni v redu, že tako imenovani volilni golaž, za nastop v tisti regiji, od koder prihajajo."
33,"Jaz takega občutka ne bi rad imel in moram reči, da sem videl zdaj - gospod Andrej Šter se smeji - zaradi tega, ker njegova železarnah na Jesenicah spada pod njegov volilni okraj ali enoto."
15,"Moram reči, da bi to naj ne bilo vodilo današnje razprave in odločanje o zakonodaji."
2,Hvala lepa.
1,Hvala.
3,"Franc Grašič, prosim."
8,"Potem je Marjan Starc, Marija Lončar, Andrej Šter."
4,"Spoštovane poslanke, poslanci, gostje!"
11,Zelo na kratko bi poskušal samo nekaj prispevati k tej razpravi.
58,"Moram uvodoma reči tako, kot sem že na prejšnji razpravi, da je moja podpora temu predlogu sanacije, da ta podpora temelji predvsem na tem, kar sanacijski program predvideva, da je določena realnost teh predvidevanj v smislu pozitivnega poslovanja, če imam pravilne podatke: že v letu 1994 za 8 milijonov mark dobička, v 1995. letu 58,5 milijona mark dobička."
29,"Hočem pa predvsem to reči, da se močno približujem tistim, ki ste danes tu posebej izpostavili problem zagotovitve ustreznih kadrov za prodajo tega, kar so naše železarne sposobne narediti."
42,"Iz lastne prakse, ne samo jaz, najbrž mnogi med nami vemo, da je najbrž lažje z mnogo manj problema zagotoviti potreben obseg proizvodnje, mnogo težje pa vse to, kar se naredi, prodati; seveda prodati tako, da so s ceno najmanj pokriti stroški."
33,"Zato seveda predvidevam, da se tudi na tem področju stvari pripravljali, da če bo to sprejeto, se bo s polno paro na tem področju zagotavljalo ustrezne kadre in iskanje trga bi to realiziralo."
25,"In drugo, kar sem hotel omeniti, da se različne številke govorijo o tem, kaj vse se s tem sanacijskim programom predlaga, kaj naj bi odobrili."
39,"V želji, da bi bile stvari tudi zame pred dokončno odločitvijo razčiščene, bom bolj v smislu vprašanja predlagateljem samo toliko povzel, pa bi potem prosil, da bi se mogoče v tem smislu potrdilo ali korigiralo, če temu ni tako."
58,"Prvi zakon, zakon o jamstvu Republike Slovenije za obveznice, izdane zaradi sanacije Slovenskih železarn, to je zakon o garanciji za obveznice in jaz iz teksta razumem, da se s tem ne prevzema ta dolg 250 milijonov mark, ampak se samo za njega daje garancijo in da bodo po 30 letih, ko zapadejo te obveznice, dolžne to plačati železarne."
18,"Država pa prevzame 8% letne obresti za dobo 30 let in to je, če seštejem, 600 milijonov mark."
4,Če je temu tako.
66,"Pri tem zakonu bi rad samo še to omenil, da je moja podpora amandmajem, ki sta jih vložila oba odbora, Odbor za proračun in finance in Odbor za splošno gospodarske zadeve, da se s tem zakonom ne prevzamejo obveznosti za plačilo obresti za celo obdobje, ampak samo za pet let, ker pričakovani učinki poslovanja po sanaciji kažejo, da bi bile železarne sposobne same te obresti nositi."
10,"Če je to petletje, potem je to 100 milijonov mark."
8,Drugi je zakon o kritju izgube Slovenskih železarn.
31,"Zdaj tako, kot je tu številka notri, če jo zaokrožim, je to okroglo 200 milijonov mark oziroma 12 milijard tolarjev, če imam prav v spominu, pa za pol leta 8% obresti."
6,Potem je to 208 milijonov mark.
8,"Potem je še zakon, ki daje spet garancijo."
23,"S tem, kako bi rekel, še ni sprejeta finančna obveznost, če ne bodo nastale posebne razmere za 72 milijonov mark za obratna sredstva."
24,"In ne nazadnje, če iz sanacijskega programa povzamem, je še 42 milijonov mark za reševanje presežkov, ki bodo nastali, ko se ta program realizira."
15,"Če te številke skupaj povzamem, je to 850 milijonov mark obveznosti, ki jo že sprejemamo."
26,"Res je, da tiste obresti za dobo 30 let, če pa se sprejme amandma, ki je ponujen v dveh zborih, je pa to 350 milijonov mark."
14,"Rad bi, če bi bilo potem tudi to potrjeno, vedel, če je kaj drugače."
2,Hvala lepa.
2,Hvala lepa.
2,Marjan Starc.
4,Spoštovane kolegice in kolegi!
14,"Jaz sem že zadnjič izrazil svoje stališče, da sprejmimo odločitev, da to odločitev preložimo."
13,"Osebno nisem tiste vrste človek, ki bi bežal ali se bal svojih odločitev."
1,Nasprotno.
18,"Izhajam iz tega, da se mora vsak sleherne odločitve zavedati in za svojo odločitvijo stati z vso odgovornostjo."
15,"Ravno zaradi tega menim, da bi bila naša odločitev, da to odločitev preložimo, pravilna odločitev."
26,"Zadnjih 15 do 20 let smo v naših diskusijah šli skozi to naše stalno prestrukturiranje in več kot smo govorili o prestrukturiranju, bolj smo bili destrukturirani."
29,"Spomnim se, da smo že v prvi polovici 70. let imeli prioritetne panoge, potem v 80. letih smo imeli kriterije prestrukturiranja itn. in danes smo popolnoma destrukturirani in neuravnovešeni."
37,"Tudi profesor nam že nekaj mesecev dopoveduje, da smo dosegli ničelno točko naše ekonomije, kar pomeni, da je zelo evidentno, jasno in preprosto, da če nekomu nekaj vzamemo, če nekomu hočemo nekaj dati, moramo nekomu nekaj vzeti."
15,"To pomeni tudi, da če hočemo danes nekaj dati, moramo vzeti bodočnosti, vzeti bodoči generaciji."
6,Tudi teh možnosti ni več veliko.
39,"Profesor Bajt nas je že v 60. letih začel opozarjati na sistemsko potencialno upadanje našega družbenega proizvoda in se je danes pokazalo, da smo danes tako razviti ali pa nerazviti, kakršni smo zaradi sistemske nepravilnosti alokacije naše aktivnosti itn."
36,"Zaradi tega menim, da prav zato, da bi bila ta odločitev pravilna, mora biti tako sprejeta, da bo rodila rezultate in da bodo tisti, ki jo bodo sprejeli, za njo stali, odgovarjali in nekaj tudi naredili."
44,"Ker pa je železarstvo ali jeklarstvo, ne vem, kako ga opredeliti, kljub vsemu tako pomembno v strukturi naše celotne ekonomije in družbe, je v nekem smislu nacionalna odločitev, ne more, to pa še toliko bolj, posebej ne more biti parcialno sprejeta ena taka odločitev."
8,Ne more in ne sme biti parcialno sprejeta.
39,"Mislim, da nam je vsem jasno, pa tudi našim volivcem, da celotna Slovenija ne samo slovenska ekonomija, ampak tudi tisti del ekonomije, ki se financira preko proračuna, in tega je že 50% družbenega proizvoda, je potrebna ene temeljite sanacije."
21,"Prva stvar, ki jo bo moral nov parlament z novo vlado resno zastaviti, je, da zastavi temeljiti koncept sanacije celotne Slovenije."
59,"Upati in želeti je, da nam bo v Sloveniji uspelo v strukturi novega slovenskega parlamenta zagotoviti eno tako stabilnost, da se bi formirala ena taka koalicija, da bo toliko stabilna, da bo lahko formirala tako vlado in da bo vlada stabilna, da bo naslednje štiriletno obdobje res zastavila in sprejemala take odločitve in take ukrepe, da bo sanirala Slovenijo."
23,To si vsi želimo in to potrebujemo in v okviru te celokupne sanacije Slovenije je treba umestiti tudi odločanje o bodočnosti tega segmenta.
79,"Javni dolg, o katerem po mojem mnenju zelo lahkotno govorimo, da bo ta rešil to in tretje, da je javni dolg že tako in tako tukaj, to je res, da je tukaj, mogoče še ni v celoti identificiran in v celoti fomraliziran, to bo kmalu narejeno, ampak domneva se, da je še nekje na nivoju vrednosti polovice enoletnega družbenega proizvoda štiri pet milijard dolarjev, naš družbeni proizvod, in to upadajoči družbeni proizvod, pa je nekje okoli 10 milijard dolarjev."
13,"To je že v startu zgornja meja, da se ena ekonomija lahko zadolži."
49,"Ko bo nov parlament, nova vlada zastavila politiko javnega dolga (in javni dolg je tudi instrument neke razvojne politike, državne politike, ekonomske politike), ne sme biti že v startu ta možnost zapravljena, ker mi bomo rabili instrument javnega dolga tudi za naprej; ne samo za pokrivanja grehov za nazaj."
16,"Iz vseh teh razlogov mislim, da je treba na tem makronivoju te osnovne parametre tako zastaviti."
40,"Mislim, da naša dežela ni tako velika, kot je Sovjetska zveza ali bivša Sovjetska zveza ali Kitajska ali Amerika, celotna Slovenija je kot nekoliko večje podjetje, da bi se te osnovne makro ekonomske parametre dalo zelo lepo dati na mizo."
28,Zelo lepo bi se vse hipotetično dalo uskladiti in potem ta vlada pride v parlament in na osnovi tako usklajenega razvojnega koncepta ga parlament potrdi in potem izvaja.
19,"In parlament in vlada bosta v štirih letih morala ta predlog pravilno zastaviti, izpeljati in za njega tudi odgovarjati."
51,"Ta način, ki smo mu tudi priča v medijih, ko se skuša en tak horuk, pa na pritisk itn. pa že to, da smo poslanci neumni, pa da naj kaj rečemo in take stvari, je zelo neokusen, ko se na tak način hoče izsiliti eno tako odločitev, neresen je in neodgovoren."
19,"Mislim, da tudi to žongliranje o 12 tisoč ogroženih ljudeh itn., če so ogroženi, so v vsakem primeru ogroženi."
14,"Ali v naslednjih par mesecih dobijo plačo, v vsakem primeru je to socialna plača."
17,"Ali dobijo formalno preko železarne ali preko zavoda ali kako drugače, v končnem pa je to vseeno."
26,"Sem pa trdno prepričan, da vse tisto, kar je dobro, in mislim, da ni tako malo dobrega tudi v tem segmentu naše domovine, ne bo propadlo."
4,To bo gotovo ostalo.
10,"Naše jeklarne znajo vlivati dobro jeklo, mislim, da je tako."
18,"V tuje tržišče, čeprav tudi v tem segmentu, ko pravimo; ja, saj je rešeno, samo prodajati ne znamo."
23,"Že to dokazuje, da v osnovi ne razumemo marketinškega koncepta, da ni tržišče ali pa prodaja marketing na koncu, ampak mora biti najprej."
18,"Ampak mora biti najprej, najprej je treba iti v marketing in potem vse sledi in se temu prilagaja."
22,"Mislim, da vzgajati v Ameriki ali Nemčiji take marketinške ljudi, da bi pomagali rešiti ene stvari, ki niso rešljive s prodajnega vidika."
16,"Sam ne bi niti želel prejudicirati te odločitve, kako se odločiti v bodoče iz tega segmenta."
11,"Naj se odloči tisti, ki bo nosil odgovornost, tako ali drugačno."
38,"Vendar nekoliko iz lastne prakse in iz diskusij zadnjih 10 let je poznano, in ta diskusija se danes ponavlja, zgrešena diskusija in to ni res, da samo zadnjih šest mesecev diskutiramo o tej zadevi, diskutiramo že 10 let."
14,"In na isti način se vedno izsili neka rešitev, ki je neracionalna in zgrešena."
24,"Vsi se spomnimo naših bivših mladincev, ZSMSjevcev, ki so ravno na tem segmentu najprej začeli govoriti drugače od takratnega političnega establišmenta, takratne politične garniture."
31,"Vem , ko sem bil na zborničnih organih, ko sem bil v bančnih organih, ko so nas enostavno posilili s temi odločitvami, ki so bile sprejete na CK-ju, ne pa na banki."
9,In zdaj se to ponavlja in to je zgrešeno.
24,"Osebno, kolikor poznam, menim, da pretežni del dosedanjih dejavnosti, v novih razmerah pa še posebej, enostavno je tržno močno vprašljiva zadeva, to je najprej."
19,"Prvo, glede inputa, struktura inputa, kot jo imamo mi, ne more biti konkurenčna svetovnemu trgu in tretjič, nimamo kapitala."
11,"V vseh treh osnovnih segmentih slehernega subjekta nam stvar ne ""štima""."
25,"Zato bo ta odločitev zelo težka, vendar mora biti sprejeta v nacionalnem okviru v sklopu vseh ostalih dejavnosti, vključno s finančno konstrukcijo javnega dolga itn."
24,"Skratka, sem proti temu, da ta parlament sprejme te predlagane zakone, ampak da sprejmemo odločitev v dobrobit pravilne odločitve, da ga novi parlament sprejme."
2,Hvala lepa.
1,Hvala.
3,Gospa Marija Lončar.
1,Spoštovani!
3,Bom zelo kratka.
14,"Sem sopodpisnica pobude, da se ti trije zakoni po hitrem postopku sprejmejo v parlamentu."
42,"Ker sama tudi občutim agonijo, ki jo doživljajo tako delavci, pa vodstva železarn, vem, da se je v železarnah v zadnjih treh letih veliko naredilo in verjamem v to, da bo vodstvo uspelo pridobiti tržišče in da bo končni izid sanacije pozitiven."
40,"Zavedam se problema delovnih mest od inštitutov do transporta in da se bomo z zaprtjem železarn odrekli tudi znanju, drugim vzporednim dejavnostim, torej ne gre samo za 12.000 delovnih mest, ampak se ocenjuje, da gre tu za 35.000 delovnih mest."
34,"Pogrešam pa udeležbo bank, zavarovalnic in vseh tistih v tej sanaciji, ki so v teh zadnjih treh letih, ko so se železarne začele prestrukturirat, imele tudi določene profite po eni strani s tega naslova."
9,Podpiram vse tri zakone in bom tudi glasovala za.
73,"Dolžna pa sem ob zaključku svojega mandata spomniti na 50.000 zaposlenih v tekstilni industriji, ker mi v tem parlamentu ni uspelo za njih podobnega zakona sprejeti zaradi tega, ker mislim, da je tu nerazrešen problem in bo morala država na podoben način prispevat1 tej tekstilni industriji pri odpiranju novih delovnih mest, pri tem, da bo marketinško, se pravi, da se bo pridobilo nove trge, da se bo financiralo lastno blagovne znamko in podobno."
22,"Isto sem dolžna opozoriti na pogoje gospodarjenja, katere mora naša država za vse panoge postaviti tako, da bodo enaki vsaj na izhodišču."
61,"Nadalje, moram opozoriti na velike razlike, ki so še danes, gre za obdavčitev proizvodne in neproizvodne sfere in pa, mislim, da bo nov parlament, tu gre predvsem za to, da tudi, če bo ta parlament sprejel ta zakon, da poslanci dejansko ne moremo biti tisti, ki bi bili krivi za to, da to ni sprejeto, ker gre tukaj za določeno stanje."
73,"Novi parlament bo sigurno moral vso to zakonodajo, ki smo jo sprejeli - mislim pa, da smo kot parlament naredili ogromno in da je vprašanje, če bo še kakšen parlament imel toliko sej in toliko enih angažiranosti in aktivnosti kot smo jih imeli mi - in da bodo morali to zakonodajo, ki je, spraviti v en konsistentnen red, tako na zakonodajnem kot na izvršilnem in sodnem področju, ker bo samo tako lahko naprej Slovenija eksistirala."
17,Podpiram in tudi bom glasovala za ta zakon oziroma za vse te tri zakone o sanaciji železarn.
3,Hvala lepa Marija.
5,"Andrej Šter, potem gospod Dretnik."
2,Hvala lepa.
29,"Spoštovani! temeljni pomislek o lociranju razprave o tej pomembni temi prav na konec mandata te skupščine in kar sovpada s predvolilnim obdobjem, je povedal gospod Prelovec in ga podpiram."
14,"Gospodu Arzenšku bi lahko odgovoril s tisto znano ""držite tatu"" - pa mu ne bom."
17,Ker govorimo o železarstvu; to danes je - vsaj jaz jo tako razumem - svojevrstna zgodba o slovenskem uspehu.
43,"Jaz bi z veseljem ali pa jaz bom z veseljem glasoval za izboljšanje položaja zaposlenih v železarstvu, kakor je pred menoj rečeno bolj natančno - v jeklarstvu; vendar mi danes manjka odgovor, ali bo z našo odločitvijo za predlagano sanacijo in kaj bo drugače."
12,Ali bodo zaposleni v železarstvu na dolgi rok prejemali spodobne osebne dohodke?
13,Ali bo v doglednem času njim samim uspelo konkurirati kolegom v drugih deželah?
24,"Ali bo direktor železarne, po naši odločitvi lahko delal tisto, kar direktor dela in se mu ne bo treba prepirati za plin in elektriko?"
13,Ali bo država sama zase kupovala svoje lastne izdelke tudi s področja železarstva?
10,Verjetno ni smiselno razmišljati in ne groziti z likvidacijo železarstva.
18,"Če bi to kdo upal storiti, je imel obilo priložnosti, pa ga takrat ni bilo toliko v hlačah."
8,Zato tudi danes ni smiselno o tem razmišljati.
30,"Skrbi pa me, da bodo z današnjo odločitvijo ali pa kadar koli bo že ta odločitev padla, srečnejši zlasti v vladi in v bančnih konzorcijih tistih področij, kjer železarne so."
8,Železarstvu samemu se bo pa bolj malo poznalo.
16,"Zaposleni v železarstvu pa, žal, za odločitev - naj bo takšna ali drugačna - ne bodo niti vedeli."
2,Hvala lepa.
1,Hvala.
3,Gospod Ivan Dretnik.
2,Spoštovani zbor!
17,"Ker sem kot kmet popoln laik v železarstvu, pa kljub temu dajem k sanaciji bank svoj argument."
10,Danes imamo na dnevnem redu predlog zakona o varstvu okolja.
13,"Mene osebno zelo čudi, zakaj so tako zelo važno vprašanje tako dolgo odlašali."
18,Pa imamo v vladi celo resor za varstvo okolja in naše okolje je vsak dan vse bolj zasvinjano.
31,"Železarna Ravne, ki je bila tudi enkrat med največjimi po onesnaževanju okolja, je že pred 20 leti temeljito pristopila k sanaciji proizvodnje in širjenja strupenih plinov, ki so uničevali bližnje gozdove."
23,"To je storila tako, da je spremenila tehnologijo proizvodnje železa, da je vložila ogromna sredstva, tako v študije kakor v najsodobnejše odpraševalne naprave."
12,"Kot kmet, sosed lahko potrdim, da so ti njeni napori rodili sadove."
6,Gozdovi so tam danes znatno boljši.
15,"Zato danes, oziroma dokler bom imel besedo v tej hiši, bom sanacijo slovenskih železarn podpiral."
1,Hvala.
3,"Majda Oblak, prosim."
12,Jaz sem običajno zelo kratka in tudi danes ne bo nič drugače.
26,"Gospod Prelovec ter nekateri drugi razpravljalci pred menoj so nakazali voljo, da se problematika železarstva reši in se jim jaz tudi pridružujem, vendar z določenimi zadržki."
15,"V smislu parcialnega reševanja dela proizvodnje, ki so najmodernejši in konkurenčno usposobljeni za zahodni trg."
37,"Če določena železarna nima najboljše opreme za del programa, kateri bi se naj razvijal v naprej, se naj ta morebitna primerna oprema iz druge železarne tja preseli in skompletira tako, da ne bodo programi konkurirali med seboj."
4,To se trenutno dogaja.
2,Vsi vemo.
32,"Izpraznjene hale in drugi objekti in oprema, ki ne bi bila več v funkciji, naj se ponudi podjetnikom, obrtnikom, malim podjetjem v nekajletni brezplačni najem z eno obvezo, da zaposlujejo brezposelne ljudi."
16,"S tem bi odprli nove možnosti za zasebno pobudo državljanov in tistih, ki so že uspešni."
29,"Brez upoštevanja teh poslanskih pobud in razprav se bom zelo težko odločila za sprejem predlagane zakonodaje, saj me ne prepričuje, da bo po poteku planiranega obdobja sanacija res uspešna."
6,Sicer bi pa bila naklonjena rešitvi.
1,Hvala.
7,Še želi kdo od poslancev in poslank?
2,Gospod Zabukovec.
5,Spoštovani poslanci in drugi prisotni!
11,"Tri nesrečne okoliščine so, ko odločamo o tej zelo pomembni stvari."
8,"Prva je, da delamo to v predvolilnem času."
15,"To je že videti iz govorov, iz naših nastopov, pa če se še tako trudimo."
11,"Druga je, da bodo težave nastale, če odločimo tako ali drugače."
25,"Tukaj je rešitev v to smer, da poskušamo čim natančneje oceniti, kakšna bo posledica ene in kakšna bo posledica druge odločitve tudi na dolgi rok."
42,"Tretja je, da je ta odločitev o saniranju ali nesaniranju Slovenskih železarn tako pomembna, da tako vpliva na celotno nadaljnje gospodarjenje Slovenije, saj se s tem začenja prestrukturiranje tudi z dejanji, ne samo s tistim, kar zelo radi poudarjamo, da bo treba."
9,"Torej, zdaj smo tam in treba se je odločiti."
4,Odločitev ima dve komponenti.
22,"Prva komponenta je izrazito strokovnega značaja, kjer prednačijo podatki o tržišču in potem finančne posledice, tudi tehnologija, ekologija, zaposlitev in tako naprej."
24,"Drugi podatek, ki je za mene tudi pomemben, kajti prvi del strokovne ocene bomo lahko le delno dojeli tisti, ki se ukvarjamo z železarstvom."
18,"Drugi del, ki je izredno pomemben, je tudi ta, kako gleda najbolj odgovorni del vlade na ta problem."
24,"Zato mi manjka še en podatek oziroma dovolite, da postavim neprijetno vprašanje - rad bi zvedel, kako je vlada sprejela stališče do sanacije teh železarn?"
17,Ali je bilo to večinsko mnenje ali je bila tudi vlada v določenih dilemah in v katerih?
15,"Rad bi, da nam s tem odgovorom pomagate k odločitvi in delni prerazporeditvi tega bremena."
18,"Jaz se te odločitve bojim, ne v smislu predvolilnega strahu, ampak v smislu, da bi morebiti napak odločili."
31,"Pri odgovoru ne potrebujem imen, kdo je bil za in kdo proti, ampak en splošen odgovor bi rad, da bi videl klimo, ki je ob tem problemu bila prisotna v Vladi."
2,Hvala lepa.
2,Še kdo?
7,"Če ne, dovolite še sam bi nekaj."
19,"Sam sem tudi premišljeval, ali se naj zaradi vseh teh razlogov, ki jih je gospod Zabukovec zdaj povedal, oglasim."
23,"Imam še drugi minus, namreč, da sem dolga leta obiskoval ravensko gimnazijo in sem bil tudi 5 let ravnatelj osnovne šole v Štorah."
25,"Tako, da sem zelo tesno povezan z življenjem, z ljudmi in tudi z vsemi prijatelji, znanci in na splošno s tema dvema delčkoma naše Slovenije."
9,"Vseeno sem se odločil, da bom povedal nekaj stavkov."
35,"Zdi se mi, da mi zdaj ocenjujemo to vsi, tudi tisti, ki ste imeli tu danes predavanja o tem, kako je bilo v preteklosti in kako naj bo to v prihodnje, z nekega napačnega izhodišča."
17,"To napačno izhodišče vidim sam v tem, da smo v preteklosti iz teh okolij mi vsi črpali."
80,"Ne samo tiste hišice in lepa naselja, ki so jih zgradili železarji ali v okolici Jesenic ali v okolici Raven ali v okolici Štor in v tistih zapuščenih predelih Kozjanskega, ne samo z inteligenco, ki so jo ti železarji in jeklarji plačevali, ne samo s kulturo, ki so jo dvigovali in ne samo s športom, ki so ga negovali - tudi sam sem z velikim ponosom igral nekoč pri Fužinarju - ampak se je to vse skupaj takrat zdelo nekaj čisto normalnega."
4,"Družba, Slovenija je mala!"
32,"Zdaj, ko prehajamo v te tržne zakonitosti, pa bi radi naenkrat spremenili takoj vse te železarske objekte v tržno produktivne in s tem tudi podvržene vsem tržnim zakonitostmi, kar je popoln absurd."
18,"Mi enostavno tega preskoka iz ene kvalitete v drugo kvaliteto nismo sposobni napraviti, niti je ne smemo napraviti."
36,"Zaradi tega, ker je mi ne smemo napraviti, sem velik pristaš tega, da bi šli mi v postopno sanacijo vsega tega dogajanja in v tej zvezi tudi podpiram te predloge, ki jih je tu predlagala vlada."
21,"Nekateri ste danes omenili, da nas je Vlada, oziroma javnost in še marsikaj postavilo pred izvršeno dejstvo, da se moramo odločiti."
8,"Res je in prav je, da se odločimo!"
31,"Če je bil naš parlament sposoben izpeljati osamosvojitev Slovenije, če smo sprejeli ustavo, če smo sprejeli lastninsko zakonodajo in še cel regiment drugih zakonov, potem je naš parlament odločal zelo odgovorno."
3,Nikoli na pamet.
29,"Vedno s premislekom in zato sem trdno prepričan, da je tudi sedanji parlament, tudi naš zbor tisti, ki lahko zavestno dvigne za vse te tri zakone tudi svojo roko."
17,"Zaradi tega, ker mi tu moramo to napraviti kot dolg naše preteklosti in kot del naše prihodnosti."
35,"Če se mi tega ne zavedamo v tem našem zboru, kjer je zelo zanimiva tudi danes razprava, človek bi rekel ""saj stranke in strankarski ljudje, ki so iz sedanje pozicije, bi ja morali glasovati 'za'""."
13,"Razumel bi tiste, ki so v opoziciji pa bi rekli ""mi smo proti""."
25,"Če se prav spomnite današnjih 16 razprav, ste lahko opazili, da je bilo tu pa tam ravno nasprotno od tistega, kar bi morali tu povedati."
22,"To se pravi, da smo vseeno gledali nekako drugače, kot pa je bilo to tudi tu v našem zboru začinjeno in uveljavljeno."
3,In še eno.
13,"Jaz sem tudi trdno prepričan, da so predstavniki vlade pokazali, kdo je garant."
16,"Če smo mi v preteklosti Peterletovi ali Drnovškovi vladi verjeli, zakaj pa ne bi še sedaj?"
8,Zato bom seveda glasoval za te sanacijske predloge.
4,Gospod Boštajnčič ima ugovor.
17,"Po tem izlivu domovinskih čustev profesorja Zupančiča se čutim osramočen, da sem si upal nekaj takega ugovarjati."
38,"Čutil sem se močan, da nisem pripadnik stranke in da nisem ravnal po nekih zakonih, ampak gospod profesor me je spomnil, da sem rekel, da ravnam po svoji vesti, ne pa po zakonih in ne po strankarski disciplini."
25,"Zaradi tega si ne bom pustil soliti pameti - milo rečeno - s temi stvarmi, da smo odgovorno ravnali zaradi samostojnosti Slovenije, da je to identičen primer."
56,"Gospod predsednik, morda zanemarjate dve stvari: da je Slovenija morda res premajhna in vsi skupaj si vidimo v skledo in verjetno na ta način, da bodo poslanci na zadnji seji bili proti, na današnji smo za, ker smo se odločali za kandidiranje v tem okolišu, kot je gospod Ban, ne bom sprejemal takih odločitev za verodostojne."
14,"To je moje osebno mnenje, ne vem pa, če mi ga je stranka korigirala."
22,"Jaz bi povedal še nekaj, kar nam je tukaj gospod predsednik rekel, da smo vsi od tega pili in jedli in imeli."
27,"Izjava gospoda Korošca je po tem primerno naravnana, da je predelovalna industrija ves povojni čas služila na račun slovenskih železarn in s tem inplicitno tudi jugoslovanske železarne."
43,"Samo za osvežitev spomina - devizne participacije je plačevala predelovalna industrija, jeklarski, v okviru dohodkovnih odnosov pa je bil prispevek za razvoj, ki so ga predelovalci, poleg cene jekla, plačevali proizvajalcem jekla, porabljen dostikrat za vzpostavitev konkurenčnih kapacitet, ne pa za modernizacijo surovinske proizvodnje."
36,"Mislim, da tudi ta odgovor, da mi danes rešujemo ne 12.000 ljudi, ampak jih rešujemo v bistvu samo 5.000, ker 5.000 je v jeklarski industriji, drugi so pa v kovinski, ki terjajo tudi temu primerno racionalizacijo."
1,Hvala.
1,Hvala.
1,Dvoje.
10,"Prvič, nisem nikogar omenil in drugič, tudi vi ostali niste."
10,"Zdi se mi, da prihodnji parlamentarci brez čustev nimajo prihodnosti."
1,Nadaljujemo.
6,"Prosim, gospod podpredsednik vlade, mag. Rigelnik."
6,"Gospod predsednik, spoštovane poslanke in poslanci!"
66,"Menim, da je prav, da tudi sam nekaj povem pred tem zborom o nekaterih stvareh, o katerih nisem do zdaj niti govoril, ker je odgovornost za zagovarjanje tega programa imel gospod minister Šešok. 20. maja, ko smo delali analizo, kaj smo prevzeli od vlade gospoda Peterleta, je bilo že več kot jasno, da je eden največjih problemov, problem, ki je štrlel močno navzven, problem Slovenskih železarn."
17,"Moram reči, da sem takrat po razgovoru, po detajlno opravljeni analizi zahteval od ministra Šešoka ustrezno ukrepanje."
18,"Vi poznate zamenjave direktorja, prihod gospoda Ocvirka in takrat je bila potem ocena stanja, pogled kje železarne so."
7,Ta pogled ni bil nič kaj prijazen.
23,"Res je, če pogledamo malo v preteklost, da te železarne, v kakršnem položaju so, bi morale biti po logiki krive za stanje same."
29,"Menim pa, toliko sem imel priliko delati, da so te železarne v okviru jugoslovanskih železarn, v okviru združenja teh železarn, v okviru delitve programov, morale deliti tudi usodo Jugoslavije."
19,"Te železarne so tako ali drugače bile vso zgodovino pod pritiskom, da delajo tudi za politične projekte, če želite."
48,"Jaz vem, da v železarnah nisi mogel dobiti jekla - niti v Železarni Skopje niti v Železarni Jesenice niti v Železarni Ravne, če nisi imel določene politične štampiljke, da je to politični projekt, da je to gospodarsko nujen projekt in zaradi tega je morda stiska Slovenskih železarn danes večja."
42,"Treba je tudi reči, da so se Slovenske železarne med prvimi zavedale, da je prihodnost na nek način v kovinski predelovalni industriji in reševanje stvari v izvozu in v tem smislu je bilo tu bistveno več narejenega kot v ostalih delih Jugoslavije."
28,"Na osnovi analize stanja, takega kot je bilo, je bil narejen sanacijski program in mi smo najprej ponujali rešitev preko tujcev z dokapitalizacijo oziroma s prodajo preko razpisa."
8,"Vi veste, koliko je bilo tu žolčnih razprav."
5,"Žal, ta stvar ni uspela."
4,"Jaz moram reči ""žal""."
33,"Sigurno bi raje videli, kot vlada in tudi kot sam, kot človek, kot Slovenec, da bi prišlo tudi do dokapitalizacije, da bi se tu pojavil tujec, ki bi dal trg in kapital vzporedno."
11,"Žal, ta zgodba je mimo in treba je spreti to zgodbo."
14,"To se pravi, to je predlog sanacijskega programa in zakonov, ki jih vlada ponuja."
13,"Moram reči, da amandmaji, ki ste jih danes dajali vlada sprejema v celoti."
10,Vsi ti amandmaji so za nas sprejemljivi in jih podpiramo.
43,"Sigurno bi sama rešitev Slovenskih železarn bila veliko elegantnejša v okviru sanacije bank, sanacije slovenskega gospodarstva, priznavanje javnega dolga; žal, se je tudi o tem razpravljalo v parlamentu in parlament ni sprejel tega našega predloga in priznavanja dejstva, ki obstaja, dejstva javnega dolga."
9,"To se pravi, predlagamo v tem trenutku parcialno rešitev."
25,"Gre v bistvu za to, da gre vse, ko prideš do detajlov, do posameznih problemov, pa se stvar zapre in jih je treba postopno razreševati."
8,"Torej, mi predlagamo te zakone vam v sprejem."
10,Sigurno je za izvedbo vsega tega zadolžena in odgovorna država.
6,Država bo bedela tudi nad ekipo.
35,"Država že v tem trenutku jasno zahteva, da pride v železarnah do decentralizacije, do iskanja zdravih jeder, do oblikovanja profitnih centrov, do oblikovanja novih podjetij, do razbijanja posameznih sistemov in v bistvu iskanja zdravih jeder."
18,"Kar pa zadeva vaša vprašanja, pa takole: kaj je bilo narejeno od trenutka, ko je država podržavila železarne?"
32,"Jaz moram reči, da se je gospod Aplenc trudil, sanacijski programi so bili narejeni, dejstvo je, da so se razpravljali v ozkih krogih, da o teh stvareh vlada in parlament nista razpravljala."
11,Po 15 dneh dela te vlade smo o teh stvareh razpravljali.
8,"Ali je potrebna kompleksna sanacija, da ali ne."
11,"Vprašanje je sigurno subtilno, gre za močno medsebojno povezanost znotraj železarne."
40,"Vse železarne so v bistvu podjetja, to se pravi celote in ti ne moreš v tem trenutku izločit posameznega dela in reči ""tega bom saniral, tega ne bom saniral"", ker v bistvu gre za dolg železarne kot podjetja, kot sistema."
9,"Socialni program, če železarne zapremo - tako sem razumel vprašanje."
22,"Tako je, če je 1% brezposelnih več, pomeni 2% več dajatev in to je sigurno dejstvo, nad katerim se je treba zamisliti."
22,"To, gospod Grašič, kar ste postavili, ti amandmaji se sprejemajo in je treba celo zadevo tako zaznati, kot ste jo vi interpretirali."
3,Vprašanja upnikov bank.
14,"Banke zagotovo, tako kot v celi zgodovini tudi danes ne odigravajo svoje vloge ustrezno."
15,"Banke kot upniki, dobavitelji bi lahko na te stvari vplivali že bistveno prej, žal, niso."
10,"Kakšni bodo osebni dohodki v železarnah, je bilo postavljeno vprašanje."
19,"Sigurno odvisno od tega, kako se bodo ta poslovodstva in vsi ti obnašali v skladu s tem sanacijskim programom."
14,"Sigurno bi ti programi morali zagotavljati tudi dostojen kruh ljudem, ki so tam zaposleni."
2,Vprašanje konkurence.
8,"Konkurenca je z zahoda, konkurenca je z Vzhoda."
21,Mi zagotovo ne bomo zaprli slovenskega prostora pred dotokom tujega jekla in železarne bodo tako ali drugače izpostavljene permanentno tej konkurenci.
2,Plin - elektrika.
12,"Če je to državno podjetje, mora državi plačevati oziroma državnemu podjetju plačevati."
7,Mi ne moremo plina spraviti v stečaj.
11,"To se pravi, problem je treba tudi po tej plati razreševati."
6,Bodo vprašanja postavljena o kompatibilnosti prodaje.
13,"Moram reči, da v glavnem Železarne Ravne in Železarna Jesenice nimata nič skupaj."
17,Medtem ko bi Železarna Ravne in Železarna Štore lahko bili v določenem prekrivanju na določenem delu programa.
10,"Menim, da je to v programu, o katerem smo diskutirali."
11,Že v tem sanacijskem programu je na ta vprašanja dan odgovor.
1,Dobro.
3,Okrog praznih hal.
25,"Mislim, da bodo ljudje še kako veseli, če bodo le obrtniki voljni in željni te hale sprejemati in kako drugače najemati, morda celo brez najemnine."
15,"Zadnje vprašanje, ki ga je, mislim, postavil gospod Zabukovec, stališče vlade in za soodgovornost vlade."
20,"Jaz z vso odgovornostjo lahko trdim, da je ta vlada sprejela ta sklep o sanaciji železarn 100% brez vzdržanega glasu."
34,"Prosim vas na koncu, res gre za čuden čas in za čudno obdobje pred volitvami, ko so ta čustva razgreta morda že malo preveč, da kljub temu trezno razmislite in glasujete za te zakone."
10,"Ve se navsezadnje, kdo je odgovoren za te predlagane zakone."
15,"Moram reči, da jaz kot človek in kot podpredsednik te vlade stojim za tem zakonom."
2,Hvala lepa.
3,Hvala gospod podpredsednik.
3,Želi še kdo?
16,"Če ne, zaključujem razpravo o vseh treh predlaganih točkah in bomo glasovali po posameznih zakonskih predlogih."
13,"Predlog zakona o jamstvu Republike Slovenije za obveznice, izdane zaradi sanacije Slovenskih železarn."
43,"Odbor za proračun in javne finance in Odbor za splošno gospodarske zadeve sta predlagala amandma k tretjemu odstavku 6. člena, in sicer je ta amandma: Na koncu odstavka se pika nadomesti z vejico in doda naslednje besedilo: ""do konca leta 1997"". 6. člen."
6,"Slišali ste, da ga vlada sprejema."
4,Želi tu kdo kaj?
8,"Če ne, bi ugotovili, koliko nas je prisotnih."
8,Kdo od poslank in poslancev je za amandma?
3,Je kdo proti?
4,Se je kdo vzdržal?
5,"Ugotavljam, da smo amandma sprejeli."
6,Tu zdaj ni nobenega amandmaja več.
25,"Če ga ni, na glasovanje dajem predlog zakona o jamstvu Republike Slovenije za obveznice, izdane zaradi sanacije Slovenskih železarn skupaj s sprejetim amandmajem v celoti."
5,Kdo je za ta zakon?
3,Je kdo proti?
4,Se je kdo vzdržal?
11,"Ugotavljam, da je predlog zakona v celoti sprejet z večino glasov."
1,Drugič.
7,Predlog zakona za kritje izgube Slovenskih železarn.
4,Tu je več amandmajev.
34,"Amandmaje so predložili: poslanec Jaša Zlobec k 2., 3., 4., 5., 7., 8. in 9. členu, ki se glasi: V navedenih členih zakona se beseda ""obveznica"" nadomesti z besedo ""blagajniški zapis"" v ustreznem sklonu."
4,Amandma je redakcijske narave.
5,Vlada se z njim strinja?
1,Da.
1,Hvala.
5,Kdo je za predlagani amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
10,"Ugotavljam, da boste pač to tudi v ustreznih členih spremenili."
6,Potem imamo še amandmaje Franca Lovrenčiča.
1,Prosim?
3,Saj smo povedali.
7,Gospod Rigelnik se z vsemi amandmaji strinja.
1,Prosim?
3,"Franc Lovrenčič, prosim!"
23,"V bistvu smo tudi iz debat videli, da smo bili razdeljeni na nek način na dve skrajni rešitvi, na kompletno razreševanje pa nič."
18,"Ta predlog je razreševanje na neki način na polovici ali pa delno, ko gre za višino pokrivanja izgube."
4,To morate paziti posebej.
7,"Prosim, gospod Mitja Gaspari, minister za finance."
9,Da ne bi bilo nesporazumov pri razumevanju tega drugega.
8,"Mi govorimo o drugem zakonu, o pokrivanju izgube"
3,Izgube Slovenskih železarn.
3,Zakaj podpiramo amandmaje?
8,"Amandmaje podpiramo zato, ker urejajo preteklost, ne bodočnost."
36,"Urejajo tisto, kar se je že zgodilo in v tej višini, ki je napisana v tem prvem členu amandmaja oziroma ki je dana z amandmajem, pokrivamo tisti znesek, zaradi katerega so Slovenske železarne blokirane na računu."
20,"To se pravi ustvarjamo možnost, da se ta žiro račun železarn deblokira in normalno v okviru sanacijskega programa posluje naprej."
32,"Ostali amandmaji, kot jih tukaj vidimo napisane in ki so bili predlagani s strani gospoda Lovrenčiča, v bistvu samo bolj jasno definirajo relativno nejasen prejšnji tekst in zaradi tega mi to podpiramo."
26,"Gre za blagajniške zapise in gre za način uveljavitve, mislim poravnavanja te obveze s strani Slovenskih železarn skozi plačilo v obliki instrumentov, ki jih izda država."
12,"Mislim, da so amandmaji korektni in da jih seveda tudi vlada podpira."
14,Zakon je potem bolj čisto napisan in se seveda veže samo na leto 1991.
29,"Kaj se bo pokazalo do 1992, je pa že stvar sanacijskega programa in pa odnosa države, ki je upravljalec teh železarn, kako bo upravljala oziroma vodila te železarne vnaprej."
7,"Hvala lepa, gospod minister: Je to prav?"
14,"Če je tako, predlagam poslankam in poslancem, da te amandmaje sprejmemo naenkrat v paketu."
9,"Glasujemo o tem, če lahko to sprejmemo v paketu."
22,"Kdo je za amandmaje gospoda Lovrenčiča, ki jih imate vsi tudi pred seboj in o njih je tudi gospod Gaspari zdaj govoril."
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
8,"Ugotavljam, da smo z večino glasov to sprejeli."
10,"Kdo je za amandmaje, ki jih je predlagal gospod Lovrenčič?"
3,Je kdo proti?
4,Se je kdo vzdržal?
10,"Ugotavljam, da smo z večino glasov sprejeli amandmaje gospoda Lovrenčiča."
6,In sedaj še zakon v celoti.
16,Na glasovanje dajem predlog zakona o kritju izgube Slovenskih železarn v celoti skupaj s sprejetimi amandmaji.
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
11,"Ugotavljam, da je predlog zakona v celoti sprejet z večino glasov."
3,In še tretjič.
14,Predlog zakona o jamstvu Republike Slovenije za kredite za trajna obratna sredstva Slovenskih železarn.
3,Tu amandmajev ni.
3,"Če ni, glasujemo."
19,Na glasovanje dajem predlog zakona o jamstvu Republike Slovenije za kredite za trajna obratna sredstva Slovenskih železarn v celoti.
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je predlog zakona v celoti sprejet z večino glasov."
8,In tako smo sprejeli vse te tri zakone.
6,"Predlagam, da imamo do dveh prosto."
7,"Ob 14.00 tukaj, prosim, nadaljujemo s sejo."
47,"Naslednji vozni red bi imeli: najprej bi poskušali uskladiti predlog v zvezi z zakonom o Iraku, potem bi pričeli s 56. sejo, ker imamo predlog zakona o gospodarskih družbah in dve zadevi z zdravstvenega področja o izdajanju dovoljenj za ustanavljanje zavarovalnih družb in eno ratifikacijo ter pobude."
17,"Kar koli bi bilo v nadaljevanju, se bi še lahko pogovorili tako, da to ni noben problem."
13,"Tako da bi to bilo za danes dovolj, medtem ko jutri ne zasedamo."
15,"Naš zbor zanesljivo ne, ampak morate predvideti, dobite vabila za sredo in četrtek naslednji teden."
13,"Kdaj bo in kako bo bo še dogovorjeno, ker bi teoretično nekako ""zaključili""."
1,Prosim?
8,"To imamo itak običaj, to ni nikoli sporno."
6,"Predlagam vseeno, da pričnemo z delom."
13,"Najprej bi, tako kot sem povedal, poslušali poročilo skupne komisije vseh treh zborov."
6,Gospod Viljem Mak v njihovem imenu.
19,Gre za PREDLOG ZAKONA O ODKUPU TERJATEV DO IRAKA IN ZVEZNE DIREKCIJE ZA PROMET IN REZERVE IZDELKOV POSEBNEGA NAMENA.
3,Hvala za besedo.
14,"Jaz bom skušal čim krajše pojasniti, kako smo se dogovorili na skupni usklajevalni komisiji."
17,"Rad bi povedal, da je slovenska, zlasti strojna industrija, izrazito zainteresirana, da se zakon o Iraku sprejme."
17,"Od tod tudi toliko telefoniranja in urgenc na skupščino, da bi ta zakon čim prej spravili skozi."
25,"Moram reči, da je bila na usklajevalni komisiji živahna razprava, še zlasti, ker je naš zbor že drugič odklonil sprejem amandmaja v zvezi z Angolo."
13,"Zaradi tega smo izrecno zahtevali, da da svoje mišljenje vlada in skupščinski odbori."
71,"Ko smo dobili izrecno izjavo vlade, da podpira vse tisto, kar bomo kot predloge komisije tu navedli, ko smo dobili zagotovilo, da to podpira tudi matični odbor ter Odbor za pomorstvo, smo, da ne rečem po precej obširni in temeljiti diskusiji, še zlasti opozorili na sledeče: 7. člen v tem zakonu določa Banko Slovenije, da predpisuje zahtevane dokumente za vse firme, ki bodo na osnovi tega zakona imele kakršne koli zahtevke."
31,"Torej, potrebni bodo čisti dokumenti, iz katerih bo razvidno, da je ta roba bila zares izvožena, in da ne bo prišlo do kakršnih koli zapletov, kot se pri nas včasih dogaja."
31,"Torej, v 7. členu, če ga pogledate, je to izrecno predvideno in to je bila dovolj velika varovalka, da sem se tudi jaz osebno nekako dal prepričati in glasoval za to."
104,"Skupna komisija predlaga Zboru združenega dela - ker ona dva zbora sta to že vse sprejela - da umaknemo tako imenovani Grašičev amandma, ki se glasi: ""vendar samo za terjatve, ki so vezane za posle z Irakom."" Nadalje nam predlaga, da sprejmemo k naslovu zakona, da se za besedo ""Irak"" doda besedilo ""Ljudska Republika Angola"", ter k 1. členu, da se doda še drugi odstavek, ki se glasi: ""S tem zakonom se ureja tudi odkup neplačanih terjatev do Ljudske Republike Angole."" Jaz bi predlagal, gospod predsednik, če to ni odveč, da bi to podprli tudi predstavniki vlade, dali svojo izjavo, da ne bi bilo kaj narobe."
1,Hvala.
3,Slišali ste poročilo.
5,Pričenjam razpravo o tem predlogu.
3,Kdo želi razpravljati?
5,Najprej naj poslanci in poslanke.
3,Želi kdo razpravljati?
3,"Prosim, Marija Lončar."
1,Spoštovani!
20,"Zelo podpiram, da sprejmemo danes ta zakon, ki ga že, po moji oceni, že preveč časa meljemo v naših klopeh."
44,"Povedati moram, da se tudi ne morem strinjati in podpirati Grašičevega amandmaja, ker se z njim izločijo terjatve do Libije, Kuvajta in še neke druge, s tem da predlagam oziroma podpiram in bom glasovala za predlog, kot je bilo to napisano v prvotnem tekstu."
12,"Odkup terjatev do Iraka - SDPR-a kot celote, Kube in Ljudske Republike Angole."
36,"Mislim, da bo to podprla tudi vlada in bi dejansko prosila poslance, da enkrat to zadevo, ki je dejansko življenjskega pomena za tista podjetja, ki so delala z Irakom in še nekatera druga manjša - življenjskega pomena."
1,Hvala.
2,Hvala Marija.
6,Še želi kdo razpravljati o tem?
3,"Prosim, gospod Lovrenčič."
1,Spoštovani!
3,Moje stališče poznate.
39,"V bistvu je to zelo prozorna igra, ki jo zdaj igramo tu po Skupščini, ki pa je v enostavnih besedah povedana tako: No, nam je vseeno, koliko držav bo še zraven, važno je, da smo mi že dobili Irak."
9,"S takimi igrami mislim, da se ne moremo iti."
53,"Bodimo enkrat načelni, če smo rekli, da bomo Irak rešili zato, ker je ta država bila v izrednih razmerah, torej v vojnih razmerah, zato smo ga podprli, vse ostalo smo rekli, da je drugi paket, pa ni samo Angola, je Srbija, je Črna gora, je Kuba - to je drugi paket, ki spada skupaj."
16,"Prosim vas, bodimo načelni in ne delajmo izjem za ceno tega, da sebi pridobimo nekaj koristi."
19,"Absolutno sem proti in vas pozivam, da ostanete na takih stališčih, ker drugače mislim, da smo res preveč nenačelni."
2,Hvala lepa.
1,Hvala.
2,Gospod Prelovec.
1,Spoštovani!
7,"Res bi pozval, da bi postali načelni."
19,"Namreč, da bomo v našem zboru začeli s sistemom različnih meril - temu ja, temu ne - kam pa pridemo ljudje."
3,To ni to.
17,"Danes smo sprejeli hitro okoli 2 milijarde tolarjev za železarne, zdaj bomo pa izdvajali 16 milijonov dolarjev."
3,Lepo vas prosim!
3,Prav zares malenkost.
12,"Da je Angola ravno tako v vojni kot Irak, je tudi resnica."
8,"Mislim, da tako nenačelni res ne moremo biti."
1,Hvala.
1,Hvala.
2,Gospod Muren.
10,"Ne mislim zdaj polemizirati, kje je vojna in kje ni."
14,"Dejstvo je, če smo pri Angoli, jaz podpiram, da se tudi Angola uvrsti zraven."
17,"Namreč, terjatve Splošne plovbe do Angole praktično da dosegajo višino dolga, ki ga ima celotna Splošna plovba."
13,"Ta dolg ima tak, da ga brez te državne intervence ne bo zmogla."
14,"Dogaja se, kot smo slišali in brali, da so ladjo Splošne plovbe nekje zadržali."
6,To se bo dogajalo še naprej.
16,"Ali bomo mi poceni razprodali Splošno plovbo in ostali brez mornarice, če pa tukaj lahko rešimo."
13,"Dejansko je, če smo reševali železarne, moramo po istem principu rešiti tudi ostale."
23,"Še zlasti, če gre za podjetja, če ne gre samo za tak način izgub kot pri železarnah, ampak gre samo za neplačano realizacijo."
1,Hvala.
2,Še kdo?
6,"Slišali ste ""za"", slišali ste ""proti""."
1,Dobro.
4,"Gospod Kolman, svetovalec Vlade."
4,Spoštovane poslanke in poslanci!
27,"Jaz bi vam samo citiral sklep vlade, sprejet na seji 29. oktobra letos v zvezi z dodatnim predlogom, da se terjatve do Angole vključijo v ta zakon."
24,"Vlada Republike Slovenije je sprejela predlog, da se v predlog zakona o odkupu terjatev do Iraka in zvezne direkcije vključijo tudi terjatve do Angole."
14,"Vlada je predvsem tu izhajala iz dejstva, da rešujemo en kompleks terjatev do Iraka."
51,"Te terjatve v kontekstu vsega, kar se zdaj v ta zakon prijavlja, predstavlja 90% vseh terjatev in smatra, da je urgentno reševanje iraških terjatev takšno, ker posredno skozi to rešujemo tudi Slovenske železarne, tudi pomemben del mariborskega gospodarstva, pomemben del tudi naše gradbene operative, ki je delala v Iraku in podobno."
48,"Nenazadnje, kar se same Angole tiče, Vlada je zadolžila Ministrstvo za promet in zveze, da poda in pripravi v najkrajšem času globalno informacijo o položaju Splošne plovbe z vseh vidikov in mislim, da je vključitev Angole v ta iraški zakon, pravzaprav, na nek način začetek predsanacije Splošne plovbe."
13,"Kakšne so obveznosti glede tega podjetja, pa je bilo že kar precej napisanega."
1,Hvala.
1,Hvala.
2,Slišali ste.
4,Še želi kdo razpravljati?
2,Kakor koli.
8,"Zaradi tega našega odločanja, pridemo prej ali kasneje."
94,"Glede na to, da je to poročilo in sporazumni predlog skupne komisije vseh treh zborov, ki se - če ga lahko še enkrat preberem - glasi: Zboru združenega dela predlaga, da umakne amandma k 1. členu, ki se glasi: ""vendar samo za terjatve, ki so vezane na posle z Irakom."" In drugič: sprejme naj amandmaja in sicer: k naslovu zakona, ki se glasi: za besedo ""Irak"" se doda besedilo ""Ljudska Republika Angola"" in k 1. členu doda se drugi odstavek, ki se glasi: ""S tem zakonom se ureja tudi odkup neplačanih terjatev do Ljudske Republike Angole."""
7,Lahko glasujemo o sporazumnem predlogu v celoti?
1,Lahko?
7,"Potem ugotovimo, koliko nas je v dvorani."
13,"Kdo je za sporazumni predlog, kot je predlagan in kot je bil prebran?"
3,Je kdo proti?
4,Se je kdo vzdržal?
10,"Ugotavljam, da smo z večino glasov predlog skupne komisije sprejeli."
7,Sedaj glasujemo še o zakonu v celoti.
10,Kdo je za zakon v celoti skupaj z upoštevanim predlogom?
3,Je kdo proti?
4,Se je kdo vzdržal?
20,"Ugotavljam, da je zbor predlog zakona v celoti sprejel z večino glasov in tako imamo še en zakon za seboj."
25,"Usklajeni smo tudi pri zakonu o najetju kredita za nakup opreme za potrebe Republiške uprave za zračno plovbo tako, da je tudi to za nami."
