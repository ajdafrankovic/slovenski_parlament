14,"Drage delegatke in delegati, gospe in gospodje, nadaljujemo 5. sejo Družbenopolitičnega zbora Republike Slovenije."
8,Za danes bi se opravičil delegat Božo Kuharič.
7,Po podatkih službe je prisotnih 50 delegatov.
10,"Prosim prisotne delegate pritisnite na sivo tipko, da ugotovimo prisotnost."
7,"Podatki službe so točni, 50 je prisotnih."
55,"Zboru predlagam, da glede na to, da na seji 27.9.1990 nismo obravnavali vseh treh točk dnevnega reda, nadaljujemo po naslednjem dnevnem redu, ki smo ga prejeli s sklicem oziroma ki smo ga sprejeli na predhodnem zasedanju te seje, da nadaljujemo s prejšnjimi točkami 21, 22 in 23 - to je kot nove 1,2 in 3 točka."
8,Pred nadaljevanjem seje pa samo še kratko obvestilo.
13,"Obveščam vas, da bo predvidoma ob 13. uri v tej dvorani skupna seja."
22,Na skupni seji bo na predlog Komisije za ustavna vprašanja obravnavan ustavni zakon za izvedbo ustavnega amandmaja 96 k ustavi Republike Slovenije.
22,V nadaljevanju pa naj bi se na usklajevalni skupni seji obravnaval tudi predlog o spremembah in dopolnitvah zakona o posebnem prometnem davku.
21,"Prisotne delegate tudi na prošnjo iz pisarne generalnega sekretarja obveščam, da je glede na nekatere pobude možno organizirati ogled Kočevske Reke."
19,"Ogled bi bil možen eno izmed sobot, predvidoma konec tega meseca, vendar bi prej morali ugotoviti število zainteresiranih delegatov."
18,"Prosim vas samo za orientacijo, da prisotni pritisnete na sivo tipko, tisti, ki ste zainteresirani za ta ogled."
2,Le orientacijsko.
20,"Hvala lepa, s tem da vas še dodatno obveščam, da bo po dvorani krožil poseben formular, da napišete svoje ime."
9,"Ta ogled bi bil v soboto, na nedelovni dan."
10,"Hkrati pa naj obvestim, da dnevnic za ta ogled ni."
2,Prehajam na
7,1. TOČKO DNEVNEGA REDA oziroma na 21.
7,TOČKO DNEVNEGA REDA potrjenega na prejšnji seji.
16,STALIŠČA IZVRŠNEGA SVETA DO POBUDE IN PREDLOGA DEMOSOVIH POSLANCEV O ZAČASNEM ZAKONU O MORATORIJU STATUSNIH SPREMEMB.
58,"Za obravnavo te točke smo 27.9.1990 prejeli na klop pobudo in predlog Franceta Tomšiča stališče Izvršnega sveta Skupščine Republike Slovenije o pobudi delegata Ervina Schwarzbartla za izdajo zakona o moratoriju o registraciji delniških družb in družb z omejeno odgovornostjo na osnovi izdaje internih delnic, gradivo javnega pravobranilca mesta Ljubljane v zvezi z množično prodajo stanovanj pravnih oseb občanom."
7,Predstavnik predlagatelja na seji je France Tomšič.
4,Ali prosim želi besedo?
1,Spoštovani!
30,"Glede na dogovor v Demosovem klubu in glede na ustavni zakon, ki te zadeve le do nekje rešuje, predlagam, da se ta točka dnevnega reda preloži na naslednjo delovno sejo."
4,Pa bomo potem videli.
2,Hvala lepa.
6,"Mislim, da je predlog zelo umesten."
8,Jaz bi dal predlog gospoda Tomšiča na glasovanje.
14,"Kdo je za to, da se točka preloži na eno naslednjih sej dnevnega reda?"
2,Hvala lepa.
3,Kdo je proti?
4,"Pardon, narobe so pritisnili."
4,Prisotnih je 49 delegatov.
3,Kdo je za?
3,Je kdo proti?
4,Se je kdo vzdržal?
16,"Ugotavljam, da je soglasno sprejet predlog predlagatelja Tomšiča, da se preloži na prvo naslednjo delovno sejo."
26,"Moram samo še v tej zvezi obvestiti, verjetno ste prejeli poročilo oziroma vabilo za naslednjo sejo že domov, kjer bi obravnavali samo vprašanje ustave republike Slovenije."
4,Ta bo predvidoma 12.
12,"Medtem, ko je sicer delovna seja predvidena 24. ali 25. tega meseca."
2,Hvala lepa.
18,Gremo na 2. TOČKO DNEVNEGA REDA - STALIŠČA SKUPŠČINE REPUBLIKE SLOVENIJE V ZVEZI Z IZGONOM PREDSTAVNIKOV MEDNARODNE HELSINŠKE FEDERACIJE.
21,"Predstavnik predlagatelja oziroma poslanec Golija je predlagal Skupščini Republike Slovenije, naj sprejme sklep v zvezi z izgonom predstavnikov Mednarodne helsinške federacije."
40,"Franc Golija in Tone Peršak predlagata zboru, da sprejme naslednje stališče: ""Skupščina Republike Slovenije odločno nasprotuje odločitvi organov Socialistične republike Srbije o izgonu predstavnikov mednarodne helsinške federacije iz Jugoslavije in razglaša, da za območje Republike Slovenije ta ukrep ne velja."
14,"Vsem organom oblasti v Republiki Sloveniji nalaga, da ravnajo v skladu s tem stališčem."""
5,"Želi prosim, predstavnik predlagatelja besedo?"
2,Gospod Peršak.
31,"SDZ, Demos: Jaz ne bom razlagal tega stališča glede na to, da je to stališče najbrž popolnoma jasno in najbrž tudi ni nobenih razlogov, da mi tega ne bi danes sprejeli."
28,"Rad bi, glede na to, da ni predsednika Skupščine, ker ima pač ta trenutek obveznosti, po njegovem pooblastilu povedal, kaj je v tej smeri pravzaprav že bilo narejeno."
27,"Ker smo mi o tem že nekaj razpravljali, je on, kot ste bili najbrž obveščeni, v funkciji predsednika Skupščine poslal pismo o helsinški delegaciji oziroma helsinški federaciji."
10,"S približno to vsebino, kot je v tem stališču navedeno."
44,"Iz te federacije je prišel odgovor, da se oni seveda zahvaljujejo in spoštujejo to stališče, da pa glede na to, da zvezni organi niso preklicali sklepa o izgonu, seveda ne mislijo, da bi obstajali pogoji za kak tak te vrste obisk, recimo v Sloveniji."
47,"Na kar jim je predsednik Bučar ponovno odgovoril, da pač obžaluje to, da ne morejo priti, da pa naše vabilo, če rečem zelo preprosto, še vedno velja in da bomo mi ravnali v skladu pravzaprav s tem stališčem, ki ga sedaj tukaj predlagamo, da ga Skupščina sprejme."
46,"Predlagam, da mi, tako kot bosta tudi najbrž tudi ostala zbora, to stališče sprejmemo in na ta način še v eni točki povemo kako se, bi rekel, v tistih razsežnostih, kjer je politika Jugoslavije popolnoma nesprejemljiva, kako se tudi v teh razsežnostih od te Jugoslavije, oddaljujemo."
1,Hvala.
4,Želi še kdo razpravljati?
3,Prosim Metka Mencin.
11,"Spoštovano predsedstvo, spoštovane poslanke, spoštovani poslanci, Metka Mencin, ZSMS - Liberalna stranka."
9,V imenu ZSMS - Liberalne stranke bi podprla to pobudo.
6,"Predlagam pa, da se jo dopolni."
10,"In sicer z naslednjimi zahtevami, naslovljenimi na Zvezni izvršni svet."
9,Skupščina Republike Slovenije naj od zveznega izvršnega sveta zahteva:
16,1. da takoj razveljavi odredbo prizrenske policije ter se opraviči članom delegacije in Mednarodni helsinški federaciji;
27,2. da Zvezni izvršni svet delegate Mednarodne helsinške federacije povabi na ponoven obisk v Jugoslavijo in še posebej na Kosovo ter jim jamči nemoteno opravljanje njihovega poslanstva;
17,"3. da sproži ustrezne postopke zoper tiste organe in posameznike, ki so izgnali predstavnike Mednarodne helsinške federacije;"
15,4. da sproži postopek zoper srbske oblasti zaradi dajanja lažnih izjav v zvezi z izgonom.
1,Hvala.
2,Hvala lepa.
5,"Gospod Emil Milan Pintar, prosim."
4,"Spoštovano predsedstvo, spoštovani kolegi!"
2,Podpiram pobudo.
9,"Bi pa rad vprašal, ali ne obstaja neko protislovje."
12,"Vsi govorite o tem, kako so srbski organi prepovedali obisk v Jugoslaviji."
22,"Dajte se pravniki o tem dogovoriti, ali je sploh v pristojnosti nekega republiškega organa, da prepoveduje zadevo, kar se nanaša na Jugoslavijo."
9,"In če je to protislovje, potem opozorite na to."
30,"Ravno tako podpiram razširitev, ki jo je predlagala delegatka Liberalne stranke, da bi morali mi od Zveznega izvršnega sveta seveda zahtevati preklic te njihove zahteve o izgonu oziroma o prepovedi."
28,"In tretjič: predlagal bi, kljub temu, kar je gospod Tone Peršak tu rekel, da končamo ta del poziva s tem, da kot Skupščina povabimo to delegacijo v Slovenijo."
17,"Lahko pa po potrebi tudi organiziramo za njih kakšne sestanke, če so potrebni tudi za druge zadeve."
14,"Tako da to ni samo deklarativno, ampak sprejmemo tudi konfirmativni akt v tej zadevi."
2,Hvala lepa.
2,Hvala lepa.
2,Še kdo?
2,Prosim lepo.
9,"Da ne bi ponavljal, kar je bilo že rečeno."
35,"Zeleni Slovenije ravno tako podpiramo omenjeno pobudo in pozivamo Izvršni svet Skupščine Republike Slovenije, da naj Izvršni svet Federativne Republike Jugoslavije pozove, da preuči vse možnosti, da člani Helsinške federacije lahko ponovno obiščejo našo državo."
1,Hvala.
2,Gospod Tomažič.
7,Strinjam se tudi s tem dodatkom ZSMS.
10,Če sem prav razumel je bilo štiri ali pet točk.
22,"Ne bi se strinjal z zadnjo točko oziroma s formulacijo, da naj zvezni organi, sprožijo postopek proti srbskim oblastem ali nekaj takega."
17,"Moramo biti previdni pri teh formulacijah, ker se mi zdi, da takšna formulacija malo preveč mitingaško zveni."
7,Prosil bi za malo previdnosti pri formulacijah.
2,Hvala lepa.
3,Želi še kdo?
3,"Prosim, dr. Kreft."
3,"Hvala, gospod predsednik."
102,"Želel bi obvestiti spoštovani zbor, da se je včeraj sestala Komisija za človekove pravice in državljanske svoboščine na svoji prvi seji in obravnavala tudi dosedanjo dejavnost v slovenski Skupščini v zvezi s helsinško skupino, njenim izgonom in našo pobudo za povabilo, podprla vse do sedaj storjene korake Skupščine Republike Slovenije in mislim, da v tem smislu tudi podpira, čeprav takega predloga ni imela pred seboj na mizi, kot smo ga dobili danes, s tem, da je tudi sama izrazila interes za ob tej priložnosti vzpostavljene pa tudi sicer stalne kontakte in za sodelovanje Skupščine Republike Slovenije in te komisije s helsinško skupino."
12,"Pripravili smo tudi posebno pobudo, ki je naslovljena na Skupščino Republike Slovenije."
25,"Ker jo boste dobili distribuirano, naslovljena je tako, da bi jo obravnavali skupaj s stališči Izvršnega sveta na naslednji seji, je ne bi zdaj podajal."
54,"V vsakem primeru pa izhaja iz apela, ki so ga pripravili Zeleni treh dežel in predlaga tudi zbiranje informacij o kršenju človekovih pravic in državljanskih svoboščin na Kosovu in Jugoslaviji sploh in na tej osnovi opredelitev vloge Skupščine Republike Slovenije in ustreznih resorjev Izvršnega sveta in internacionalizaciji teh podatkov in naših stališč od njih."
2,Hvala lepa.
2,Hvala lepa.
2,Še kdo?
3,Prosim predstavnik predlagatelja.
8,"Podpiram vse te pobude, ki so bile dodane."
23,"Predlagam, da se to stališče pač sprejme, tako kot je in, da se sprejmejo dodatni sklepi v zvezi s tem in tudi to."
3,Pravim pa nekaj.
25,"Prej sem povedal, da je predsednik Skupščine, v imenu Skupščine, jih že povabil, da je dobil odgovor in da je še enkrat povabil to delegacijo."
18,"Se pravi, da je tisti del pobude, kot jo je dal gospod Pintar v bistvu že dvakrat realiziran."
13,"Lahko pa seveda rečemo, da še enkrat povabi, ne, tudi to, še tretjič."
4,To je ena stvar.
11,"Kar zadeva pa to vprašanje, nisem pravnik, zato bom politično odgovoril."
8,Ali imajo organi Srbije pravico izgnati neko delegacijo?
4,Seveda je vprašanje delikatno.
9,Ali imajo organi Slovenije pravico sami povabiti to delegacijo?
43,"Ne glede, vprašanje postavljam s tega vidika, ker, če je Srbija izgnala, poosebljam zdaj seveda tisto prizrensko policijo s Srbijo, izgnala to delegacijo in če zvezni organi niso nič storili proti temu, kar upravičeno protestiramo proti temu, smo pravzaprav mi v isti situaciji."
22,"Zvezni organi so s tem dejstvom, da niso nasprotovali temu samolastnemu ukrepu srbske policije, v bistvu ta ukrep na nek način podprli."
13,"In zdaj mi naredimo po svoji vsebini pravzaprav enako, čeprav seveda pozitivno gesto."
21,"Zato predlagam, da sicer naslovimo ta protest in to zahtevo, naj oni razveljavijo to, ker je to v kontekstu našega povabila."
11,"V bistvu je pa, kot rečeno, stvar se mi zdi jasna."
11,"Tako kot mi sami vabimo, tako so pač oni sami izgnali."
1,Žal.
12,"Odgovor je mogoče malo ciničen, ampak to tako na nek način je."
17,"No, še enkrat pravim, sprejmimo to stališče tako kot je in te pobude zraven kot dodatne sklepe."
15,"Ne vem pa, če ste, mislim, da je to v kontekstu tega, če ste obveščeni?"
52,"Iz posameznih klubov so prišle pobude, da bi tisto stališče poslancev Demosa, ki smo ga zadnjič prebrali v zvezi z usodo delegatov kosovske skupščine in v zvezi s tem, da smo mi od organov oblasti v Sloveniji zahtevali, poslanci Demosa, zahtevali, da zaščitijo te delegate, ki potujejo ali začasno bivajo v Sloveniji."
36,"In, da tudi v vseh primerih, ko pride do incidenta, to natančno raziščejo in o rezultatih raziskave, preiskave obvestijo slovensko in svetovno javnost, kar je v kontekstu teh pozivov za internacionalizacijo tega konflikta oziroma tega problema."
11,"Predlogi so, da bi to zbor sprejel kot skupno stališče zbora."
34,"Če želite, lahko preberem to izjavo še enkrat in bi potem tudi ta sklep o tem, da je to skupno stališče zbora, bilo sprejeto kot dodatni sklep temu stališču v zvezi s helsinško delegacijo."
1,Prosim.
2,Hvala lepa.
3,Prosim gospa Bebler.
1,Spoštovani!
11,"Jaz se seveda strinjam s tem stališčem, kakor je bilo predlagano."
20,"Tudi Socialistična stranka je že pred časom apelirala na Zvezni izvršni svet, da se opraviči znanim predstavnikom Mednarodne helsinške federacije."
19,"Vendar pa mislim, da ne bi zdaj smeli te točke zaključiti z občutkom, da ne vemo kakšna je situacija."
26,"Razmerje, na katerega je opozoril poslanec Pintar, ali imajo republiški organi za notranje zadeve Srbije pravico sprejeti odločbe, ki se potem nanašajo na celoten teritorij Jugoslavije."
28,"Mislim, da bi strokovna služba oziroma predlagatelj moral v ozadju imeti tudi razčiščeno to vprašanje in predlagam, da do konca današnjega zasedanja Družbenopolitičnega zbora odgovori na zastavljeno vprašanje."
40,"Jaz sem bila prepričana, da gre za to, da imajo republiški organi pooblastilo, da izvršujejo zvezni zakon za te zadeve, ravno tako kot, recimo, naši notranji organi izdajajo potne listine v skladu z zveznim zakonom ali pa jih ne izdajajo."
6,"Vemo, da je to tudi problem."
51,"In, na kratko rečeno, predlagam, da se to vprašanje razčisti, kajti od tega je tudi odvisno, kakšno dejansko moč ima potem to naše stališče oziroma povabilo tej helsinški federaciji, kajti utegnilo bi se jim zgoditi, da bi jih na meji zavrnili, ko bi hoteli priti sem, če to ni dodobra razčiščeno."
2,Hvala lepa.
2,Hvala lepa.
2,Še kdo?
6,"Tudi, če sam še nekaj dodam."
44,"Mislim, da je predlog gospe Metke Mencinove zanimiv, vendar bi pomenil poziv v bistvu zveznim organom, ZIS-u, da ukrepa v določenem konkretnem primeru, sicer na teritoriju Srbije, kar pa bi bilo v nasprotju z našo koncepcijo, od naše deklaracije o suverenosti Republike Slovenije dalje."
25,"Tako da mislim, da bi bil zelo nesprejemljiv in netakten poziv Zvezni vladi, da intervenira na teritoriju Republike Srbije, ker pač nam to ne odgovarja."
36,"Na vprašanje Emila Milana Pintarja moram reči, da takole; pravno se pridružujem v celoti pojasnitvi gospe Beblerjeve, da gre za pristojnost srbske policije, ker je to srbska policija storila na podlagi srbskega republiškega oziroma zveznega zakona."
21,"Tako, da stvar je bila povsem normalna in povsem zakonita glede na organizacijo uprave in funkcioniranje uprave in organov notranjih zadev."
38,"To je povsem pravno vprašanje, zato - pravno gledano - je povsem umestno in bi predlagal, da predlog gospoda Peršaka damo na glasovanje, razen, če damo predhodno še na glasovanje, če insistira Metka Mencinova, da damo njen predlog na glasovanje."
1,Prosim?
1,Dobro.
26,"Predlagam, da damo na glasovanje predlog, kot ga je sformulirala Metka Mencinova, da pozivamo zvezne organe, da intervenirajo oziroma po tistih štirih vprašanjih v republiki Srbiji."
2,Ugotovimo sklepčnost!
5,Kdo je za predlog Mencinove?
3,Je kdo proti?
4,Se je kdo vzdržal?
5,"Ugotavljam, da predlog ni sprejet."
4,Ali želi dr. Voljč?
11,Ker je v bistvu njegov predlog absorbiran v predlogu Metke Mencinove.
12,"Zato dajem na glasovanje predlog, kot ga je oblikoval gospod Tone Peršak."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
1,Hvala.
2,Prehajamo na
4,3. TOČKO DNEVNEGA REDA.
3,"Prosim, gospod Peršak."
3,Še enkrat vprašam?
35,"Ali se delegati, poslanci Družbenopolitičnega zbora strinjajo, da se ta izjava, ki jo bom zdaj prebral, tako kot je že predlagana, da bi bila izjava poslancev Družbenopolitičnega zbora, da se tudi sprejme ob tej priložnosti."
1,Berem.
2,Protestna izjava.
17,Poslanci Družbenopolitičnega zbora Skupščine Republike Slovenije najostreje protestiramo proti preganjanju in zapiranju legalno izvoljenih delegatov kosovske skupščine.
35,"Kot popolnoma nesprejemljivo ocenjujemo v tej zvezi tudi ravnanje Predsedstva SFRJ in Zveznega izvršnega sveta, ki v bistvu podpirata represivne ukrepe srbskih oblasti in jih tako pravzaprav podžigata k nadaljnjemu kršenju človekovih pravic na Kosovu."
51,"Od vseh organov oblasti v Sloveniji zahtevamo, naj na območju Republike Slovenije zaščitijo vse delegate kosovske skupščine, ki potujejo skozi Slovenijo ali začasno bivajo na območju Slovenije in da raziščejo vsak primer morebitne smrti ali kakršnegakoli incidenta v zvezi z njimi v Sloveniji ter o rezultatih preiskav ustrezno obvestijo slovensko javnost."
12,"Predlagam, da je to tudi eden od dodatnih sklepov k tem stališčem."
1,Hvala.
2,Hvala lepa.
5,Želi kdo razpravljati o predlogu?
8,"Če ne, dajem predlog gospoda Peršaka na glasovanje."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je z veliko večino predlog sprejet."
11,"Prehajam na 3. TOČKO DNEVNEGA REDA - POBUDE, VPRAŠANJA IN PREDLOGI DELEGATOV."
48,"V tej zvezi bi vključili nezaključeno točko 10. iz našega zasedanja dne 27. oziroma 28., ko smo obravnavali pri 10. točki, to je POROČILO DELEGACIJE SKUPŠČINE REPUBLIKE SLOVENIJE V ZBORU REPUBLIK IN POKRAJIN SKUPŠČINE SFRJ O POTEKU USKLAJEVANJA NEKATERIH AKTOV NJIHOVIH PRISTOJNOSTI ZBORA REPUBLIK IN POKRAJIN SKUPŠČINE SFRJ."
50,"Ker smo sprejeli dodaten sklep, naj Komisija za ustavna vprašanja in Komisija za urejanje skupnih interesov in odnosov v Jugoslaviji predložita zborom Skupščine Republike Slovenije svoje mnenje o tem, kako naj ravna delegacija Skupščine Republike Slovenije v Zboru republik in pokrajin Skupščine SFRJ; predajanje soglasja k zakonu ratifikacijam in odlokom."
19,"Skladno s tem, naj bi se Družbenopolitični zbor odločal tudi o morebitni spremembi pooblastil delegacij, ki jih je izglasoval."
27,"Dne 28.9.1990 se je sestala Komisija za ustavna vprašanja, ki je v zvezi z delom delegacije Skupščine Republike Slovenije sprejela stališča, ki ga predlaga zborom v sprejem."
5,Besedilo stališča je naslednje stališče:
26,"""Delegacija Skupščine Republike Slovenije naj pri usklajevanju aktov v Zboru republik in pokrajin Skupščine SFRJ izhaja iz sklepov, stališč in predlogov zborov Skupščine Socialistične Republike Slovenije."
23,"Pri tem pa naj pri usklajevanju stališč o ratifikaciji mednarodnih pogodb upošteva potrebo po intenzivnem vključevanju v mednarodno sodelovanje in vključevanje v Evropo."""
5,"Želi, prosim, predstavnik delegacije besedo?"
2,Gospod Mlinar?
1,Hvala.
3,Želi kdo razpravljati?
8,"Če ne, dajem predlog Ustavne komisije za glasovanje."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog Ustavne komisije soglasno sprejet."
30,"Še nadalje naj vas obvestim, da smo ob obravnavi poročila delegacije k osnutku zakona o spremembah in dopolnitvah zakona o skupnem obsegu odhodkov federacije za leto 1990 sprejemali dodatni sklep."
19,"Tega dodatnega sklepa pa nismo sprejeli v predloženi obliki ampak z dopolnitvami, ki jih je predlagal poslanec Janez Kopač."
20,"Iz Zbora združenega dela smo bili nato obveščeni, da se s takimi dopolnitvami ne strinjajo in jih tudi niso sprejeli."
20,Prav tako je dopolnitvam nasprotoval vodja delegacije Skupščine Republike Slovenije v zboru republik in pokrajin Skupščine SFRJ gospod Martin Mlinar.
55,"Bistvene dopolnitve iz sklepa so zajete v 6. točki in se nanašajo na spremembo pooblastila delegaciji, tako, da se pooblastilo za dajanje soglasja nadomesti z besedilom ""da delegacija skupščini poroča,"" medtem ko se v peti točki še zahteva, da je potrebno prilive zveznega proračuna uskladiti z njegovim obsegom, tako da se znižajo tudi carinske dajatve."
20,"Prosim predstavnika Mlinarja, predstavnika delegacije Skupščine Republike Slovenije v Zboru republik in pokrajin Skupščine SFRJ, da pojasni in dodatno obrazloži."
6,"Spoštovano predsedstvo, spoštovane delegatke in delegati!"
29,"Rad bi rekel, da sem v Zboru združenega dela rekel, da delegacija ne nasprotuje zahtevi, da se enako, kot je v sklepu napisano glede prometnega davka, obravnavajo tudi carine."
35,"Na Zboru združenega dela so sodili, da ker mi v usklajevalnem postopku upoštevamo tudi stališča, ki jih v razpravi predlagajo po posameznih zborih, da zaradi tega ni potrebno, da bi še carino vnašali v sklep."
20,"In tako je Zbor združenega dela sprejel sklep v predloženem tekstu, kot sta ga predložila delegacija in Izvršni svet Slovenije."
22,"Vendar to ne pomeni, da mi ne bomo postavili enake zahteve za zniževanje carin in ne samo za zniževanje temeljnega prometnega davka."
23,"Drugo vprašanje pa je najbolje, da ga tule prečitam, ker mi je predsednik zbora, ob razgovoru z njim rekel, da naj to napišem."
4,To sem tudi storil.
17,"Toliko v zvezi z dopolnitvijo zadnje točke sklepa, kjer se govori, da naj delegacija o usklajevanju poroča."
23,"Družbenopolitični zbor je na seji, 27. septembra, med drugim obravnaval tudi informacijo delegacije Skupščine Republike Slovenije v Zboru republik in pokrajin Skupščine SFRJ."
83,"V okviru te informacije je sprejemal tudi sklepe k trem dopolnilnim predlogom ZIS, k osnutku zakona o spremembah in dopolnitvah zakona o skupnem obsegu odhodkov proračuna federacije za leto 1990, k osnutku odloka o spremembah in dopolnitvah odloka o ciljih in nalogah skupne monetarne politike in skupnih temeljev kreditne politike v letu 1990 in k osnutku odloka v skupni devizni politiki in projekciji plačilne bilance Jugoslavije za leto 1990, ki so jih zbori Skupščine Republike Slovenije obravnavali na sejah dne 31. julija 1990."
29,"Pri dopolnilne predlogu ZIS k rebalansu zveznega proračuna za leto 1990 je Družbenopolitični zbor sprejel dopolnitev pooblastila delegacije tako, da mora delegacija Skupščini Republike Slovenije poročati o poteku usklajevanja."
18,"Na dopolnitev pooblastila, člani delegacije in predstavniki Izvršnega sveta Skupščine Republike Slovenije na seji tega zbora niso reagirali."
32,"Ker sem bil naslednji dan na nadaljevanju seje Zbora združenega dela, na kateri je predsednik zbora prebral dopolnitev sklepa v vašem zboru, sem čutil dolžnost, da obrazložim zboru, kaj taka dopolnitev pomeni."
33,"Gre za to, da delegacija postopka usklajevanja ne more končati v mesecu oktobru, temveč šele po seji Skupščine Republike Slovenije konec oktobra, to je v Zboru republik in pokrajin šele v začetku novembra."
51,"Ker je iz predloženega dopolnilnega predloga rebalansa proračuna razvidno, da za pokritje posameznih postavk proračuna ni potrebno uvajati novih virov, to pomeni, da se denar zbira na žiro računu zveznega proračuna, ne more pa se uporabiti, ker posamezne postavke sedanjega proračuna, ob sprejemanju v začetku leta, niso bile postavljene dovolj realno."
30,"Ker je v zveznem proračunu tudi precej sredstev namenjenih za intervencijo v gospodarstvo, kmetijstvo, izvoz, izplačila teh intervencij močno zamujajo, čeprav je denar, kot sem že rekel, na žiro računu."
20,"Da bi to neugodno stanje spremenili, smo skupaj z Izvršni svetom Skupščine Republike Slovenije pooblastilo oblikovali v smislu imperativnega mandata."
19,"To pomeni, da če delegacija uveljavi v sklepu zapisane zahteve, lahko da soglasje, drugače pa soglasja ne bo dala."
28,"Ob taki formulaciji pooblastila se postopek usklajevanja lahko konča na seji Zbora republik in pokrajin v sredini oktobra, ne glede na to, ali bo doseženo soglasje ali ne."
15,"Če soglasja ne bo, lahko ZIS predloži začasno ureditev, ki bo veljala do konca leta."
15,"To pa bi omogočilo takojšnje izplačevanje zakonskih obveznosti uporabnikom proračuna, med njimi tudi v gospodarstvu."
19,"Zaradi tega sem omenil, da se nam sprememba pooblastila ne zdi smotrna, ker postopek usklajevanja prenaša na mesec november."
23,"Na osnovi teh kratkih obrazložitev je Zbor združenega dela ostal pri sklepu, kot sta ga predložila delegacija in Izvršni svet Skupščine Republike Slovenije."
9,"Prosim zbor, da o vsebini svoje dopolnitve ponovno odloča."
2,Hvala lepa.
4,Hvala lepa gospodu Mlinarju.
3,Želi kdo razpravljati?
3,"Prosim, gospod Kopač."
18,"No, kot vam je povedal gospod Mlinar, smo mi imeli takrat na moj predlog dve dopolnitvi tega sklepa."
25,"Ena je šla za to, da se ne znižajo samo temeljni prometni davek, pač pa tudi carinske dajatve, ne carine, kot je omenil gospod Mlinar."
27,"Ampak, ker je dejal, da bodo to uveljavljali tako ali tako, ne glede na to, da ne bi pisalo v našem sklepu, se mi zdi to zadovoljivo."
21,"Problem pa je in jaz razumem ta problem, kot ste ga vi, gospod Mlinar omenili, v zvezi z roki, problem usklajevanja."
30,"Vem, da v Sloveniji nekateri čakajo na posamezne injekcije zveznega proračuna, vem, da iz slovenskega stališča ni potrebe po zvišanju nobene od Zveznega izvršnega sveta predlaganih postavk, z izjemo treh."
17,"In to so obresti, to so izvozne stimulacije, regres za umetna gnojila in za obresti v kmetijstvu."
14,"Ravno tako v predlaganem sklepu, v sklepu, ki smo ga mi sprejeli, to piše."
15,"To je predlagal Izvršni svet in strinjam se s tem, da se dve postavki znižata."
4,Pa morebiti tudi druge.
15,"Najpomembnejša od teh je sanacija bank, ki ne potrebujejo tistega denarja, ki je tako zapisan."
46,"Vendar, v sklepu, kakršnega sta nam predložila in kakršnega sta druga zbora sprejela, torej v sklepu, ki sta ga nam predložila delegacija in Izvršni svet, ne piše imperativno, da se plafon porabe, nominalni plafon zveznega proračuna, ne povečuje, da v rebalansu ne bo prišlo do tega."
28,"Zato je bila moja intervencija v to, bom rekel, prezentativno smer, češ, naj delegacija še poroča, to bo zagotovo jamstvo, da do povečanja zveznega proračuna ne bo prišlo."
12,Da pa glede na naš sklep pride do spreminjanja postavk znotraj proračuna.
12,"Nekateri so se torej zvišali, drugi se zmanjšujejo, glede na aktualne potrebe."
55,"Zato bi se jaz nekako tudi strinjal s tem, da mi, recimo Družbenopolitični zbor, spremeni tisti sklep in ga vrne v prvotno postavljeno besedilo, vendar bi gospoda Mlinarja prosil za zagotovilo, tukaj in zdaj, o tem, da se nominalni obseg zveznega proračuna po rebalansu glede na sklep, kakršnega sta sprejela druga zbora, ne bo povečal."
9,"Torej, da bodo spreminjali samo posamezne postavke zveznega proračuna."
21,"Če gospod Mlinar lahko tako zagotovilo da, potem se rade volje strinjam s tem, da ne zavlačujemo postopkov usklajevanja zveznega proračuna."
2,Hvala lepa.
2,Hvala lepa.
3,Emil Milan Pintar.
6,"Spoštovano predsedstvo, spoštovane kolegice in kolegi!"
19,"Tu smo spet pri eni tistih točk, za katere sem trdno prepričan, da slovensko reagiranje v Beogradu ni ustrezno."
8,Gre predvsem za vprašanje t.i. carinskih dajatev.
18,"Mi jih kar takole potisnemo nekam na rob, saj bomo to tudi postavili, saj bomo to tudi naredili."
9,"Poglejte, kaj se je dejansko zgodilo v zadnjem času."
16,"Približno deset let zahteva Slovenija od vsakokratnega Zveznega izvršnega sveta, da vprašanje carinskih dajatev definira dolgoročno."
3,Za kaj gre?
16,"Za to, ker je v Jugoslaviji situacija taka, da so nekatere industrije koncentrirane v posameznih republikah."
33,"Znano je, da je pretežni del kmetijstva v Vojvodini, da je pretežni del naftne industrije in ladjedelništva na Hrvaškem, da je Slovenija močnejša z belo tehniko in celo vrsto drugih finalnih proizvodov elektronike."
24,"Zato seveda v Jugoslaviji, od tega kako vi postavite sistem carinskih dajatev, praktično regulirate dogajanja in tudi preliv kapitala med posameznimi enotami v Jugoslaviji."
18,"In namesto, da bi bil tu postavljen trden sistem, ki bi bil dolgoročno usklajen, se nam dogaja kaj?"
52,"Da nam Zvezni izvršni svet, potem, ko dolgo časa zahtevamo zmanjševanje carinskih dajatev, praktično ukine carinske dajatve na področju, ki zadeva samo Slovenijo, belo tehniko, poglejte, na primer televizor ali podobne proizvode, obdrži pa enako velike carinske zaščite, za področje, na primer avtomobilske industrije, kjer vemo, da to ustreza predvsem Crveni zastavi."
7,Mi smo večkrat na to neskladje opozarjali.
12,"Slovenija oziroma tudi Jugoslavija potrebuje usklajeno zaščitno politiko, ne pa izolacijske politike."
59,"In ker je dolgo časa vodila izolacijsko politiko, ko se je ona izločala iz dogajanj na evropskih trgih, je sedaj seveda še toliko bolj potrebna uravnotežena zaščitna politika, taka, kjer podjetja morajo za približno dve do pet let vnaprej vedeti, kaj se bo dogajalo s carinskimi dajatvami, ker te predstavljajo neke vrste bariero, čez katero mora tuje blago plezati."
55,"In če podjetja ne vedo, potem računajoč na stanje kakršno je, lahko angažirajo svoje, že tako skromne, tehnične potenciale, že tako skromna sredstva za tehnične projekte in ko projekt dozori, da bi v takih pogojih praktično začel prinašati dohodek, ga Zvezni izvršni svet postavi na mednarodno konkurenco v nepripravljenih razmerah in stvari se sesipajo dalje."
28,"Zato mislim, da seveda ne moremo sprejeti formulacije, da bo naša delegacija v federaciji postavila tudi vprašanje in zahtevala vprašanje carin, ampak vprašanje carinskih dajatev oziroma vsega tega."
3,Predlagam drugačno formulacijo.
45,"Predlagal bi, da to prenesemo tudi na nivo Skupščine v celoti, da Družbenopolitični zbor zahteva od naše delegacije, da zahteva od Zveznega izvršnega sveta objavo 5-letne politike carinskih dajatev in s tem ustvari trdno osnovo, na kateri bodo gospodarske organizacije lahko formirale svojo razvojno politiko."
47,"Ta stvar je toliko pomembnejša, ker se nam lahko zgodi sedajle, da Markovi} s svojim načrtom zagotavlja mednarodne konvertibilnosti, bo moral spremeniti celo vrsto zadev, vendarle se bojim, da jih bo spreminjal parcialno, tisto, kar mu bo ustrezalo, to pa seveda pomeni ogromno prelivanje sredstev med republikami."
17,"Zato vas, kolegi in kolegice, posebej opozarjam, mi se velikokrat nekaterih političnih elementih v Jugoslaviji izčrpujemo tukajle."
13,"Ali bomo formulirali tako ali drugače, tega povabila, onega prepovedali in tako dalje."
18,"Tu gre za ogromno prelivanje sredstev, ki na nekaterih področjih je lahko seveda tudi vprašanje obstoja ali neobstoja."
10,"Tu lahko na taki politiki Gorenje, Iskra padajo ali stojijo."
9,In zato je seveda treba to ekonomsko politiko razčistiti.
18,"Vprašanje slovenske suverenosti se bije na teh področjih, ne na naših klavzulah o tem, da želimo biti suvereni."
21,"In zato seveda mislim, da je treba postaviti tu izjemno trde osnove, zato, da se potem ta politika v Beogradu izvaja."
2,Hvala lepa.
2,Hvala lepa.
4,Želi še kdo razpravljati?
4,Besedo ima Janez Kopač.
8,"No, stvari se odvijajo v dosti neproduktivno smer."
22,"Gospod Emil Milan Pintar bi rad izkoristil vsako priložnost, da pove kaj, kar je malo v zvezi, ali pa tudi malo manj."
29,"Jaz mislim, da Zveznemu izvršnemu svetu ni treba objaviti 5-letne politike carinskih dajatev, ker verjetno te kompetence prav kmalu ne bo več imel in bi to bila potrata časa."
26,"Zato bi predlagal, da gospod Mlinar, prosim, če mi odgovorite na moje vprašanje, pa da se vrnemo k usklajevanju tega teksta v zvezi z zveznim proračunom."
2,Hvala lepa.
2,Hvala lepa.
4,Besedo ima gospod Pintar.
35,"Jaz moram reči, da sem izjemno vesel, da človek, ki vodi skupščinski Odbor za gospodarske zadeve meni, da pravzaprav prelivanje kapitala, ki smo mu priča, ne zadeva naših odnosov in pozicije naše delegacije v federaciji."
43,"Sedajle seveda njegova ocena, da to nima nobene zveze s tem in da ni treba, da nam Zvezni izvršni svet karkoli dela, ker tako ne bo dolgo funkcioniral, jaz sem vesel, kolikor se bo to izkazalo že ob sprejemanju naslednjega proračuna za točno."
27,"Bojim pa se seveda, da živimo v realnih razmerah in da tako hitro se te stvari ne bodo rešile, torej moramo te stvari, vsaj deloma, tudi obvladati."
33,"In zato seveda bi prosil tudi jaz gospoda Mlinarja, ko nam bo odgovarjal na tisto vprašanje, ki je za mene pomembno, ampak vendarle manj pomembno od tega, da poskuša odgovoriti na oba elementa."
2,Hvala lepa.
5,"Prosim, želi predlagatelj še besedo?"
4,Besedo ima gospod Mlinar.
6,"Spoštovani predsednik, spoštovane delegatke in delegati!"
2,O carinah.
46,"Rad bi spomnil kolega Pintarja, da je na insistiranje slovenske delegacije v zadnjih dveh letih, pa morda še nekoliko nazaj, morda tudi v prejšnjem mandatu, spomladi letos Zvezni izvršni svet prišel s tremi spremembami zakonov, to je devizni zakon, zakon o zunanjetrgovinskem poslovanju in carinski zakon."
27,"V tem carinskem zakonu se obdelujejo, slovenska Skupščina mora reči, da je do teh sprejela določena stališča in pripombe, ravno stvari o katerih je tukajle govoril Pintar."
29,"Mi s tem usklajevanjem pravzaprav še začeli nismo, imeli smo prvi krog razgovora, če bomo uspeli to do konca leta narediti, potem bo na nek način ta problem razrešen."
19,"V tem carinskem zakonu se združujeta tudi dva zakona, kjer imamo sedaj te carinske stvari urejene v dveh zakonih."
44,"To pomeni, kar sem prejle rekel v zvezi s carinami, gre za to, da bomo mi postavili pri usklajevanju carinske zakonodaje, postavili enako zahtevo za zniževanje carin oziroma nisem mislil samo carine, ampak uvozne dajatve kot celoto, kot zahtevo za zniževanje temeljnega prometnega davka."
15,"Kar se pa tiče zahteve, ki jo je tu postavil delegat Kopač, je pa tako."
35,"V sklepu, jaz ga sedajle nimam tukaj, ki smo ga predložili, v tem sklepu, če se prav spomnim, je govor o tem, da mi ne pristanemo na nobeno realno povečevanje zveznega proračuna v smislu rebalansa."
69,"Seveda zahteva, da se tudi nominalno proračun ne poveča nič in potem z notranjimi premiki posameznih postavk, ta zahteva je pa take narave, da bi se do nje težko opredelili, ne da se do tega opredeli tudi slovenski Izvršni svet, ker to, kar sem prej govoril in kar ni bilo izplačano zaradi prenizko ocenjenih pozicij na začetku leta, pomeni odlaganje realizacije pravic posameznim potrošnikom, ki izhajajo iz obstoječe zakonodaje."
29,"Ta stvar je dosti zapletena in kot sem prej prebral, bom pa še enkrat rekel, da mislim, da bi naredili velike težave tudi sami sebi, če bi stvari zavlačevali."
19,"Mi ne moremo v tako kratkem času razčistiti vseh vprašanj do te mere, da bi lahko dali tudi odgovore."
19,"Denar se je že v pretežni meri zbral, do konca leta pa imamo samo še dva meseca in pol."
6,Sedajle številk na pamet ne vem.
12,"Žal mi je, ker so sedaj predstavniki Izvršnega sveta v Zboru občin."
40,"Ti imajo vse te podatke, kakšne so, recimo, zakasnitve pri izplačevanju izvoznih stimulacij za Slovenijo, kaj pomeni pozicija 3 milijarde dinarjev v rebalansu zveznega proračuna za celo leto za izvozne stimulacije, upoštevaje povečanje vzpodbud za neto izvoz in podobne stvari."
21,"Žal nimam teh številk sedajle tukajle, ker sem predpostavljal, da ste ta vprašanja zadnjič, ko ste imeli papir pred seboj, razčistili."
34,"Še enkrat predlagam, da če se le da, da podprete predlog, ki ga je Izvršni svet skupaj z delegacijo pripravil, mislim sklep, ki je bil dopolnjen in izpustite vaše dopolnilo, da o tem poročamo."
38,"S tem se bo to zavleklo še približno za en mesec in pol in na koncu bomo v isti situaciji, boste videli, popolnoma v isti situaciji, samo razlika bo v razmaku enega meseca, ko bo spet vse ostalo."
31,"In tisti koristniki proračuna, jaz nobenega ne zagovarjam, med njimi so pa tudi intervencije v gospodarstvu, bodo čakali in čakajo že sedaj, nekateri od aprila meseca naprej na izplačilo teh intervencij."
34,"To je bil moj glavni moto in sem se čutil dolžnega v Zboru združenega dela, da jih o tem informiram, ker tam je struktura taka, da je na določenem sektorju rebalansa proračuna direktno zainteresirana."
34,"Nismo imeli nobene druge namere s tem opozorilom, moral sem to povedati, da mi ne bi potem rekli, ko se vrnemo nazaj z usklajevanja, tole ste nam pa prikrili in takšne so posledice tega."
2,Hvala lepa.
2,Hvala lepa.
10,"Predstavnik Izvršnega sveta, Republiškega sekretariata za finance gospod Andrej Klemenčič."
59,"Res je, da - kar je bilo tudi medresorsko delo - vseh posameznih postavk, na katere bi se predlog Izvršnega sveta o tem, kaj naj se upošteva in kaj ne, dejansko ni mogoče točno izračunati in zaradi tega tudi vodja delegacije ne more dati zagotovila, da bi se z upoštevanjem vseh teh predlogov zvezni proračun iztekel na dinar tako ali tako."
48,"Vendar, tukaj gre za povečanje v zveznem predlogu za nekaj čez 30, če se pa vsebinsko seštejejo vsi predlogi za možna zvečanja in za pokritje virov ter zadržanje ostalih virov oziroma nestrinjanje z določenimi povečanji, največje je JLA, se razlika zmanjša na nekih 3.000 ali približno 10 krat."
9,Če je mogoče gospod Kopač s tako opredelitvijo zadovoljen.
26,"V vsakem primeru, čeprav se ne da - z upoštevanjem predloga sklepa, kakršen je dan - doseči neke numerične točke vrednosti, se z upoštevanjem posameznih predlogov rebalans skrči"
11,na 10% diferenco od predlaganega oziroma v okviru 10% ali manj.
2,Hvala lepa.
2,Še kdo?
3,Predlagatelj Janez Kopač.
29,"Znašel sem se v dosti nerodnem položaju, ker ta trenutek tudi ne vem za vse številke, tako kot je pač omenil gospod Mlinar, da se je znašel brez številk."
6,Tudi jaz jih nimam pri sebi.
7,Rad bi pa opozoril na dve stvari.
54,"Najprej, delegacija v Zboru republik in pokrajin je sama želela, hotela čim bolj natančne usmeritve, o čemer smo danes tudi sklepali, ampak mislim, predvsem na njihova stališča in na njihove zahteve že na prejšnji Skupščini oziroma iz razprav na skupščinskih odborih, ki so bile že pred poletjem, ko so se znašli pred različnimi dilemami."
23,"Drugo pa, če govorimo o tem, da se realni obseg zveznega proračuna ne poveča, se pa spet znajdemo pred dilemo, kaj pa zdaj."
40,"Inflacija v Jugoslaviji je bila letos zelo velika, ampak, če zvezni proračun ostane v realnih mejah glede na nemško marko, bi to pomenilo točno to, kar sem zahteval jaz, torej, da se nominalno ne poveča plafon porab v zveznem proračunu."
28,"In po drugi strani je vprašanje realnosti tudi to, da je industrijska proizvodnja padla in bi se torej zvezni proračun navsezadnje moral tudi nominalno po drugi strani znižati."
51,"No, ampak če je možno, bi jaz lepo prosil predsednika zbora, da mi omogoči ali pa da omogoči mojemu Odboru za javne finance in proračun kratko konzultacijo z gospodom Mlinarjem in predstavniki Izvršnega sveta oziroma Sekretariata za finance in da potem glasujemo, ker se v tem trenutku ne znam dokončno odločiti."
2,Hvala lepa.
2,Hvala lepa.
2,Še kdo?
4,"Če ne, zaključujem razpravo."
26,"Zdaj imamo predlog Izvršnega sveta na katerega opozarja, ki ga je utemeljeval tudi gospod Mlinar in predlog dodatnega sklepa Janeza Kopača, kakor smo ga zadnjič izglasovali."
52,"Danes izražen predlog, da se omogoči, mislim, da je to priporočljivo brez in tudi ni potrebno nobeno omogočanje, menim, da je to normalna oblika dela tudi odbora, ki ga vodi Janez Kopač, da pozove po potrebi tudi predstavnika delegacije na razgovor in da se vzajemno informirajo, in če je treba, tudi prepričajo."
15,Pred odločanjem bi to potem pomenilo 15 minutno pavzo za to točko oziroma to podtočko.
9,Pa bi mi nadaljevali s pobudami in vprašanji delegatov.
20,"Med tem se vi sestanete in bi odločali, recimo, o tem čez po ure, vi pa se med tem dobite."
1,Hvala.
16,"Prosim, organizirajte se, pol ure za to stvar in potem nadaljujemo, tako da bi mi končali."
9,Mi pa sedaj nadaljujemo s POBUDAMI IN PREDLOGI DELEGATOV.
66,"V tej zvezi samo še kratek predlog: moram reči takole: v Skupščini smo naredili pregled konkretnih nalog, ki jih je Skupščina Republike Slovenije na sejah Družbenopolitičnega zbora, Zbor občin in Zbora združenega dela v obdobju od meseca maja 1990 do meseca septembra 1990 naložila Izvršnemu svetu Skupščine Republike Slovenije z opremljenimi roki za predložitev posameznih zadev Skupščine Republike Slovenije in njenih zborov v obravnavo in odločanje."
7,V tej zvezi želi govoriti Tone Peršak.
36,"Jaz se opravičujem gospodom iz Izvršnega sveta, ampak vendarle predlagam, da Družbenopolitični zbor sprejme en sklep, ker je teh sklepov, raznih dodatnih sklepov, ki smo jih mi v posameznih točkah na preteklih sejah sprejemali kar precej."
21,"Nekatere so kot je že povedal predsednik, nekatere naloge, ki smo jih dajali Izvršnemu svetu, so bile opremljene tudi z roki."
41,"Predlagam tak sklep: ""Da Družbenopolitični zbor nalaga Izvršnemu svetu, da v zvezi z nerealiziranimi zadolžitvami, ki so pač bile v zboru naložene, na naslednji delovni seji pojasni zakaj nekatere stvari niso bile realizirane oziroma v kakšni fazi je reševanje teh zadev."
13,"Zato da bomo vedeli, kaj se z našimi predlogi in našimi zahtevami dogaja."
2,Hvala lepa.
3,"Prosim, gospod Žakelj."
1,Hvala.
20,"Veliko sem premišljeval in skupaj s kolegi, ali naj izkoristim to priložnost za predstavitev naše pobude ali seveda skupno zasedanje."
24,"Mislim, da je prav, da to opravim tukaj z zavestjo odgovornosti, ki jo čutimo v stranki in seveda, ki jo čutim tudi kot posameznik."
17,Odgovornost za naš skupen in seveda posamičen razvoj danes in morebiti jutri v Jugoslaviji ali kako drugače.
11,"Gre za to, kar smo nekako že ponudili delegatom oziroma klubom."
8,"Namreč naš predlog, da se odločimo za plebiscit."
3,Stvar je naslednja.
37,"Razmere v Jugoslaviji in ideje, ki se tu pojavljajo, so kratkega daha in vedno znova smo lahko pravzaprav presenečeni, kako hitro in celo v nezaželeno smer se v tem, kar smo od včeraj poimenovali Jugoslavija, spreminjajo razmere."
16,"Kar zadeva našo stranko in tudi mene osebno, sem vedno Jugoslavijo razumel kot naš skupni projekt."
56,"Kot nekako željo, da bi narodi, ki so se pred sedemdesetimi leti odločili za - takrat in seveda pred 40, 45 in 50-imi leti bolje organizirano za to drugo Jugoslavijo - živeti skupaj, zato, da bi lažje in bolje organizirano in seveda učinkoviteje opravljali dogovorjene skupne funkcije na ekonomskem področju, na obrambnem in seveda tudi na političnem področju."
44,"Žal seveda danes lahko ugotovimo, da mnogo tega, kar je bilo želeno ni bilo uresničeno in da se danes nekako pred našimi očmi ta ideja prikraja, prikraja na način, ki seveda ne more več ustrezati ali povsem ustrezati našim takratnim in seveda zdajšnjim hotenjem."
55,"Ker se - ravno tale čas sem prebral v današnji Politiki - zopet seveda na svojski način razlaga nastanek Jugoslavije, njeno možno preoblikovanje in seveda pozicije in odgovornost in kompetence organov in posameznikov in celo narodov v tej državi, ti in taki primeri, po našem prepričanju terjajo, da seveda upoštevamo čas kot odločilen parameter pri preoblikovanju Jugoslavije."
51,"Očitno, da ""vsaka minuta izgubljena, seveda, ne vrne se nobena"" in ker imamo seveda ta mesec, kot smo uvodoma slišali, še dve zasedanji, še enkrat hvala za te minute, ki mi jih boste namenili, da bi seveda morda že ta mesec rekli kako odločilno besedo glede tega predloga, ki ga ponujamo."
21,"Mi seveda moramo povedati, čeprav so formulacije nekoliko zgoščene, ne mislimo, da je to mogoče karkoli odločiti danes, jutri ali pojutrišnjem."
55,"Predvsem ne odločiti, na da bi se temeljito o tem razpravljalo v Predsedstvu Republike Slovenije, ki je po ustavi za tako kapitalna, krucialna vprašanja ustavno zadolženo, ne da bi se opravila temeljita razprava in opredelitev v Izvršnem svetu in seveda, ne da bi se v samih naših strankah, v parlamentu udeleženih, opravila o tem razprava."
14,"In končno, to naše skupno hotenje sumiralo na naši Skupščini, na eni prihodnjih sej."
19,"Po takem postopku in na tak način bi pravzaprav razdelali tako vsebinska, proceduralna, taktična, kakorkoli že hočete, druga vprašanja."
49,"Zato seveda tudi v tem tekstu, ki ga bom le prebral, ker ga pač vsi niste dobili, razumite, da seveda je to sugestija, da je to predlog, ki terja seveda operacionalizacijo, terja temeljit premislek, ker se mi, kot rečeno, zavedamo usodnosti trenutka in usodnosti modela odločanja, ki ga ponujamo."
21,"Mi predlagamo naslednje: da Skupščina Republike Slovenije razpiše plebiscit ljudstva Republike Slovenije za življenje v lastni, samostojni in seveda suvereni državi."
26,"Za izvedbo plebiscita, ponavljam plebiscita, naj Skupščina pripravi in sprejme zakon o plebiscitu, ki naj podrobneje določi načine in vse, kar je potrebno za njegovo izvedbo."
7,Mi opozarjamo nadalje tudi na časovno dinamiko.
16,"Pravimo, da je to treba še pred ustavo, vendar, kot rečeno, to bodi naš skupen dogovor."
11,"Naša opredelitev, naša obrazložitev tega predloga bi bila v kratkem naslednja:"
19,1. Edina legitimna in mednarodno pravno nesporna pot za dosego polne državne subjektivitete Republike Slovenije je samoodločba ljudstva Slovenije.
19,"Pravni in drugi pogoji za razpis plebiscita, kot načina samoodločbe ljudstva Slovenije, so v tem trenutku, po naše, dani."
38,"Neizkoriščanje teh pogojev oziroma kompletne priložnosti zaradi morebitnega nastopa vojaške represije na tleh Jugoslavije ali zaradi kakih drugih razlogov, ki bi zaradi kriznih razmer v državi utegnili nastopiti, bi lahko usodno vplivali na nadaljnji razvoj procesov osamosvajanja Slovenije."
16,Plebiscit je torej edina možna nenasilna in legitimna pot pravnega in dejanskega doseganja polne državnosti Slovenije;
14,2. Zakon o plebiscitu je potrebno sprejeti zavoljo znane neustreznosti sedanjega zakona o referendumu.
17,"Jasno pa je tudi, da plebiscit, za razliko od referenduma, vsebuje elemente mednarodne kontrole izvedbe in postopka;"
37,"3. V primeru pozitivnega izida plebiscita, da se torej večina ljudstva Slovenije izreče za samostojno državo, mora Skupščina Republike Slovenije pričeti s postopki, ki naj voljo ljudstva privedejo v popolnoma legitimno, de facto izstopanje iz jugoslovanske federacije."
19,Ustrezna telesa in organi bi pričeli z intenzivnimi prizadevanji za de iure priznanje Republike Slovenije kot mednarodno pravnega subjekta.
15,"Šele v tem primeru postanejo taka prizadevanja, ki smo jim sedaj priča, pravzaprav šele smiselna;"
40,"4. Upoštevajoč vse večji pragmatizem, kakor ga mi zaznavamo, mednarodne skupnosti do možnih razpletov v Jugoslaviji, ni razlogov, da bi verjeli, da bi samoodločba ljudstva Slovenije oziroma zoper to, torej federacija ali kdorkoli negativno ali, da bi svet negativno reagiral."
10,Z novo slovensko ustavo pa je nesporna tudi legitimnost samoodločanja;
20,"5. Vsaj teoretično normalno sosledje narekuje, da se po plebiscitu sprejme nova ustava, ki sankcionira na plebiscitu izraženo voljo ljudstva."
23,"Za njeno sprejetje potem referendum ni več nujen, sprejme pa se lahko zelo hitro oziroma nemudoma potem, ko je znan izid plebiscita in;"
27,6. Šele samoodločba ljudstva Slovenije omogoča kakršnekoli legitimne in legalne razmisleke o možnih povezavah z drugimi republikami oziroma državami v okviru sedanje Jugoslavije ali pa izven nje.
10,Tudi o tem je že doseženo soglasje med slovenskimi strankami.
3,In naj končam.
50,"Nam seveda gre za to, da je to naš skupni premislek, da se organiziramo tako, da o tako usodnem vprašanju ne odločajo niti vrhovi strank, da ne odločamo niti samo mi, v našem parlamentu, ampak da je ta odločitev dana ljudem, ki bodo konsekvence, posledice take ali drugačne odločitve nosili."
7,V tem je pravzaprav srž našega predloga.
2,Hvala lepa.
20,"Gospod Viktor Žakelj je prekinil gospoda Peršaka, mi nismo zaključili predloga gospoda Peršaka, ki bi ga moral dati na glasovanje."
12,"Domneval sem, da se diskusija gospoda Žaklja navezuje na predlog gospoda Peršaka."
11,"Če ni na njegov predlog diskusije, dajem njegov predlog na glasovanje."
4,"Se spomnimo, zakaj gre?"
11,"Da se Izvršnemu svetu predlaga, da da poročilo pregleda neizvršenih točk."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
6,Vračam se k predlogu gospoda Žaklja.
16,"Predlog je verjetno pisno oddan, pobuda je danes oddana, mi imamo še več predlogov in pobud."
8,Pa verjetno v tej zvezi ali z novimi.
6,Želi kdo kaj v tej zvezi?
4,"Prosim, dr. Hubert Požarnik."
4,Dal bi naslednjo pobudo.
28,"Menim namreč, da so nastale razmere, ki zahtevajo od Skupščine, od Predsedstva in od Vlade države Republike Slovenije, da med drugim kot nujno sprejme naslednja stališča in ukrepe."
13,"Prvič, pozdravljam pobudo, ki jo je dal poslanec Žakelj v imenu Socialistične stranke."
54,"S to dopolnitvijo, da bi bilo treba čimprej izdelati in sprejeti zakon o državljanstvu in o volilni pravici, bom pač svoj tekst prebral, ter takoj nato, še pred referendumom o novi ustavi ali hkrati z njim, izvesti plebiscit v tem smislu, da se pokaže volja državljanov Slovenije ali dajejo prednost odcepitvi ali konfederativnim prizadevanjem;"
18,"Drugič, določiti je treba rok, po katerem se morajo poveljstvo in enote JLA umakniti s teritorija Republike Slovenije;"
22,"Tretjič, takoj je treba prenehati s pobiranjem dela prometnega davka, namenjenega financiranju JLA in tako zapreti tudi vse druge vire financiranja JLA;"
20,"Četrtič, zdi se mi potrebno, da republiški organi nemudoma pripravijo pregled posledic, ki nastanejo za Republiko Slovenijo v primeru odcepitve."
1,Hvala.
1,Hala.
3,"Prosim, dr. Capuder."
4,"Spoštovani predsednik, spoštovani zbor!"
8,Dovolite samo kratek komentar k predlogu o plebiscitu.
19,"Kolikor poznamo te mehanizme v zvezi s plebiscitom, gre tu vedno za izrekanje za vsaj dve natanko opredeljeni možnosti."
15,"Skratka, gre za izbiro med vsaj dvema natanko opredeljenima možnostima, za kaj se ljudstvo izreka."
21,"Sedaj, v tem primeru, ta možnost, za katero bi se Slovenci izrekli, ni še natanko opredeljena, zlasti, ker še ni ustave."
25,"Zato se mi zdi, da je to prenagljeno, kakor je predmet zanimiv in jaz bi predlagal, da to odmaknemo, da ima prioritetni vrstni red ustava."
2,Hvala lepa.
2,Hvala lepa.
5,V tej točki Andrej Magajna.
3,Socialdemokratska zveza Slovenije.
27,"Načelno pozdravljam pobudo gospoda Žaklja in tudi menim, da bi plebiscit dejansko dal legitimnost prizadevanj za polno državno suverenost Slovenije, obenem to je neke vrste akt samoodločbe."
17,"Mislim, da je glede na redosled dogodkov, ki jih pričakujemo, smotrno, da je plebiscit pred sprejemom ustave."
9,Žal nismo tega na nek način že prej izvedli.
20,"Glede same formulacije, o čem se bomo odločali v plebiscitu, čeprav nam je jasno, ampak se lahko še natančneje domenimo."
16,"Mislim pa, da je to idejo moč podpreti in da naj se tudi v kratkem realizira."
30,"Moram reči, da kot klub poslancev ali kot stranka, se o tem, bi rekel, nismo čisto dokončno izrekli, mislim pa, da bodo tudi drugi poslanci, vsaj naše stranke, to podprli."
2,Hvala lepa.
2,Gospod Potrč.
3,"Spoštovani kolegi, kolegice!"
55,"Ni nobenega dvoma, da neodvisno od odločitev, ki jih na vsakem zasedanju naše Skupščine o pomembnih vprašanjih sprejemamo, razmere v Jugoslaviji terjajo, da vsako od teh odločitev preverjamo na novo in ocenimo, ali nove razmere ne terjajo dodatne, ne bom rekel drugačne, ker te naše odločitve so usmerjene v isto smer, kljub vsemu dodatne odločitve."
50,"Zato, po krajšem razgovoru v sekretariatu našega kluba ocenjujemo, da je razumljivo, da v takšni situaciji prihaja do mnogo različnih idej in pobud, ki pa pravzaprav vse izhajajo iz skupnega spoznanja, da je potrebno na novo razmere najresneje ocenjevati in videti, ali nas nove razmere ne silijo v nove odločitve."
42,"In v tem smislu je mnenje sekretariata kluba, ne pa kluba kot celote, da je seveda nujno potrebno vsako od teh pobud nujno šteti kot dobronamerno, jo šteti kot realno glede na obstoječe stanje in jo v tem smislu tudi najresneje obravnavati."
30,"Mislim, da je kolega Žakelj danes, vsaj kar zadeva moje razumevanje in tudi poglede v naši stranki, to pobudo preciziral v celoti na način, ki odgovarja tudi pogledom naše stranke."
53,"Namreč, da je to pobuda, o kateri ne zahteva odločanje danes, kar je bilo prvo naše stališče, da je to pobuda, ki predpostavlja, da bi bilo o njej potrebno opraviti v naših državnih, izvoljenih organih - v predsedstvu, vladi, parlamentu, pred tem pa tudi v klubih in tudi v razgovorih med klubi - ustrezno razpravo."
24,"In tretje, če sem prav razumel kolego Žaklja, da bi bilo treba ob tem seveda razdelati tudi, ne samo en, ampak vse nadaljnje korake."
43,"In to tretje se mi zdi posebej bistveno, da ne bi sprejemali, bi rekel ad hoc odločitve, ne da bi vedeli, kaj neposredno nujno potem tudi takim odločitvam sledi in kako se organiziramo in pripravimo, da bomo temeljni cilj, ki ga imamo, uresničili."
59,"V tem smislu predlagam, da se pobuda sprejme kot naša skupna obveza, vendar, da se res organiziramo za to, da bi v čimkrajšem času opravili vse potrebne razprave, ocenili vse različne možnosti realizacije našega skupnega cilja samostojne suverene slovenske države, v miru razpravljali o tem, kakšne poti in kakšne odločitve za realizacijo tega cilja bi bila ustreznejše in boljše."
37,"In hkrati seveda tudi premisli, kdaj in v kakšnem primeru, na kakšnih podlagah iti pred državljane Slovenije z odločanjem na plebiscitu oziroma referendumu, ker mislim, da bi bilo dobro te stvari prej tudi za nadaljnje korake proučiti."
40,"Samo za primer, da se ne bi zgodilo, da bi morali v naslednjem mesecu ali pa v treh imeti referendum trikrat ampak, da se že zdaj dogovorimo, kdaj ga imamo, o čem ga imamo, kakšna je želja po skupni opredelitvi."
34,"In v tem smislu bi predlagal dogovor tudi našega Družbenopolitičnega zbora za intenzivno, mirno razpravo o tej pobudi in za skupen dogovor o načinu in poteh, kako jo v takšni ali drugi obliki realizirati."
1,Hvala.
2,Hvala lepa.
6,Želi še kdo o tej točki?
1,Tomšič.
2,Spoštovano predsedstvo!
1,Spoštovani!
28,"Mislim, da je prav, da je gospod Žakelj dal pobudo ravno na tem zboru, tam bi se lahko zakompliciralo tako, da mi najprej razčistimo, kaj je sploh predlagano."
15,"Plebiscit je seveda najstarejša oblika odločanja o tako pomembnih stvareh, kot je samostojnost neke države."
65,"Mislim, da je imenoval nekaj argumentov, ki so me popolnoma prepričali, to je, da je možno pri plebiscitu poklicati mednarodno kontrolo, da je mednarodno pravno najbolj uveljavljeno in kar me je najbolj prepričalo je to, da se lahko zelo hitro naredi, da ni nekaj zakonskih ograd - recimo razprava, dajmo, reče dva meseca in tako naprej - torej bi to bil resnično prvi korak k osamosvojitvi Slovenije."
14,"Kar je pa seveda še bolj pomembno, pravnega reda mi s plebiscitom ne porušimo."
7,"Skratka, zakonodaja se kasneje šele začne spreminjati."
31,"Tako da moramo reči, mi prej, v klubu Demosa, nismo imeli dovolj časa, bilo je že toliko, torej, če bi vedeli, da bo to, potem bi morali o tem prej razpravljati."
16,"Tako bi jaz predlagal, da moji kolegi v Demosu izrabijo to priložnost, če seveda menijo drugače."
20,"Jaz mislim, da se Demos kot tisti, ki je vedno bil za samostojno Slovenijo, sploh ne more glasovati proti plebiscitu."
11,"In to ne glede na to, kdo ga je tukaj predlagal."
8,"Seveda, nekaj podobnega so predlagali tudi že liberalci."
19,"Ne vem, takrat je bilo morda, to je bilo dva meseca nazaj, morda predčasno, ampak sedaj je stvar zrela."
20,"In mislim, da moramo podpreti to, tako kot so pred mano to rekli pač tudi že Magajna, Požarnik in Potrč."
2,Hvala lepa.
2,Hvala lepa.
28,"Naj v tej zvezi samo spomnim in informiram, da imamo že nekaj pobud v tej smeri, med drugim tudi pisnih aktov, očitno je res, da so v teku."
34,"In jaz bi po tej diskusiji k tej točki predlagal, da sprejmemo sklep, da posredujemo predlog Socialistične stranke, skupaj z drugimi, predhodno dostavljenimi akti, Ustavni komisiji in drugim telesom Skupščine, Izvršnem svetu in Predsedstvu."
31,"S tem, da se predlaga, da se uvrsti kot posebna točka na eno naslednjih sej Skupščine, po možnosti, ker v kolikor zadeva neposredno ustavno tematiko, že na sejo 12. tega meseca."
6,V kolikor je seveda to možno.
6,Sicer pa nemudoma na eno prvih.
4,Na naslednjo delovno sejo.
14,"V tej zvezi bi se Potrč, to v bistvu gre iz predloga gospoda Potrča."
5,Bi se strinjal s tem?
1,Ja!
6,Želi še kdo o tej zadevi?
1,Halb.
4,Hvala lepa za besedo.
10,"Spoštovane poslanke, spoštovani poslanci, Janko Halb, Slovenska kmečka zveza - Demos."
12,"Podpiram pobudo, ki jo je rekel gospod Žakelj, se pa sprašujem naslednje."
13,"Kot vemo, je Republika Srbija svojo demokratično ustavo že sprejela in jo razglasila."
18,"Stalno, odkar sem jaz v tej skupščini, je govor o cilju vseh naših dejavnosti, da sprejmemo novo ustavo."
39,"Jaz pa sedaj ne vem, ali se plebiscita Slovenci sami pred seboj bojimo, torej, da le ne bi novo ustavo in to našo samostojnost podprli v končni fazi in sedaj še eno vmesno entropijo porivamo med ta demokratična prizadevanja."
31,"Ker jaz ne vem, ali je verjetnost tudi agresije, ki jo je gospod Žakelj omenjal, kaj bolj ali manj verjetna v primeru, če gremo po ustavni poti ali pa s plebiscitom."
2,Hvala lepa.
2,Hvala lepa.
4,"Še prosim, gospa Beblerjeva."
2,Hvala lepa.
27,"Gospod predsednik, spoštovani delegati in delegatke, jaz sem hotela k predlogu sklepa, ki ste ga vi prejle omenili, s katerim se strinjam, dodati samo še naslednji predlog."
17,"Da bi namreč Skupščina oblikovala posebno delovno skupino, ki bi pripravila delovno zasnovo zakona o izvedbi plebiscita."
26,"Namreč, v kolikor se bomo na hitro odločili za izvedbo plebiscita, se utegnemo srečati s problemom, da ne bomo imeli precizne zakonske, normativne ureditve tega vprašanja."
34,"Vemo, da dosedanji zakon o referendumu ne zadošča, ne ustreza za ta namen in zaradi tega bi kazalo dejansko pripraviti vsaj nek delovni osnutek, ki bi ga potem Skupščina lahko hitro sprejela kot zakon."
43,"Kar zadeva vprašanje gospoda Halba, pa mislim, da smo si seveda vsi na jasnem o tem, da je pač plebiscit tisti najvišji akt samoodločbe nekega naroda in potemtakem je to bolj primeren način, bolj primerna oblika izrekanja volje naroda kot pa navaden referendum."
2,Hvala lepa.
2,Hvala lepa.
4,"Še prosim, gospod Zagožen."
6,Seveda ne zavračam ideje o plebiscitu.
7,"O tem je prav, da se pogovorimo."
6,Obstajajo pa seveda tudi druge možnosti.
7,Izvedba plebiscita tudi ni mogoča prihodnji teden.
18,"Že v predlogu je rečeno, da je to mogoče konec oktobra ali v začetku novembra ali kaj takega."
60,"Vendar, kolikor sem uspel razumeti način sprejemanja in tudi prehodne določbe tega osnutka nove ustave, bi pravzaprav z referendumskim sprejemom nove ustave izvedli tudi plebiscit z enako verjetnostjo, ker bi v prehodnih določbah to, o čemer naj bi odločili na plebiscitu, bilo določeno tudi v prehodnih določbah ustave, kar pomeni, da bo na nek način plebiscit v vsakem primeru izveden."
30,"Sedaj, ali ga izvajamo konec oktobra ali novembra ali pa morda decembra z referendumom, na katerem bomo sprejeli novo ustavo, to je najbrž stvar, o kateri se je vredno pogovoriti."
8,Morda bi pa kazalo misliti na nekaj drugega.
21,"Da bi Izvršni svet in ustrezna skupščinska telesa morda pripravila dokument, ki bi ga v primeru potrebe Skupščina Republike Slovenije sprejela."
8,"Dokument z enako mednarodno-pravno veljavo, kot je plebiscit."
52,"Dokument, ki bi bil vnaprej pripravljen in usklajen, o katerem bi tudi Ustavno sodišče dalo svoje mnenje, tako da v primeru potrebe, ko se moramo v Republiki Sloveniji na hitro odločiti, da izpeljemo popolno osamosvojitev, tudi z mednarodno- pravno veljavo, da smo na to pripravljeni in ne bi takrat šele začeli delati."
50,"Zaradi tega bi predlagal, da danes ne sprejemamo nobenega sklepa, nobene odločitve o plebiscitu, ampak, da bi ta problem kot celoto, ne samo plebiscit, dali na prvo naslednjo sejo in o tem dobili tudi mnenje Izvršnega sveta, Zakonodajno-pravne komisije, Ustavne komisije in morda še, če je potrebno še kakšne komisije."
2,Hvala lepa.
1,Hvala.
2,Gospod Potrč.
10,Jaz sem pravzaprav želel isto predlagati kot sedaj poslanec Zagožen.
8,"Samo še s to dopolnitvijo, če je mogoča."
6,Da ne bi odpirali vsebinskih vprašanj.
18,"Predpostavljam, da gre za toliko resne stvari in da tudi naše razprave nimajo predvsem želje po medijskem učinku."
12,"Ampak, da gre preprosto za idejo, ki jo je treba najresneje razmisliti."
9,"Dvomim, da smo mi danes pripravili vse posamezne elemente."
21,"Mnogo jih je, samo nekaj jih je bilo naštetih, pa jih lahko vsak od nas našteje še deset ali pa dvajset."
43,"Preprosto v miru razpravljati in moj predlog je, da sprejmemo približno takšen sklep, ki ga, oziroma normalno proceduro, ki jo je predsednik predlagal, z edino obvezo pospešitve naše skupne aktivnosti in skupne ocene kaj, po kakšnih poteh realizirati cilje, ki jih imamo skupaj."
26,"Ker se bojim, da se bodo potem začele polemike, pa bo še nekaj dodal, pa še nekaj in lahko razprava gre, po mojem, v brezpotrebno smer."
1,Hvala.
2,Gospod Magajna.
5,V Sloveniji doživljamo proces osamosvajanja.
11,"Vprašanje pa je, kako bomo ta vrstni red dogodkov smotrno razporejali."
22,"Mi smo imeli deklaracijo o suverenosti, s katero smo se v nekem delu že tudi pravno - formalno odcepili od te sedajšnje ureditve."
10,"Celo menim, da bi moral biti plebiscit pred tem dogodkom."
11,"In tudi menim, da bi plebiscit morali izvesti pred sprejemom ustave."
9,Ne bi ga povezoval z vprašanjem referenduma o ustavi.
7,To je po svoje čisto samostojna odločitev.
10,Končno imajo tudi naši državljani pravico zahtevati referendum o ustavi.
23,"Pri plebiscitu gre za akt samoodločbe slovenskega naroda, ustava je pa tisti temeljni pravni akt ureditve, ki pa zahteva spet neko samostojno opredelitev."
22,"In ne bi rekel, da s tem, če bi pozitivno izvedli plebiscit, da potem ne bo več potrebe po referendumu o ustavi."
18,"Ali pa obratno, kot je že gospod Zagožen rekel, da bo neke vrste referendum o ustavi tudi plebiscit."
7,Jaz bi te zadeve le gledal ločeno.
16,"Po redosledu dogodkov pa, kot sem že prej rekel, mislim, da bi morali najprej izvesti plebiscit."
7,"Replika gospoda Zagožna, potem pa gospod Rejc."
7,"Jaz bi rekel, da ne nasprotujem plebiscitu."
10,"Same odločitve pa ne bi rad, da bi danes sprejemali."
4,Zaradi tega tudi repliciram.
43,"Gospoda Magajna bi pa prosil, da pogleda v osnutek ustave, v prehodne določbe, kjer je zapisano, da je s sprejemom te ustave Republika Slovenija konsituirana kot popolnoma samostojna, suverena država, ki sama izvaja to popolno suverenost in to je v bistvu vsebina plebiscita."
18,"S sprejemom ustave bi seveda volilci, ki bi bili isti kot na plebiscitu, sprejeli pravzaprav vsebino takega plebiscita."
16,"Zato po mojem še vedno drži, da bi z referendumskim sprejemom ustave dejansko izvedli tako plebiscit."
20,"Zdaj je samo stvar presoje, ali je potreben prej ali pa lahko s to stvarjo počakamo do referenduma o ustavi."
1,Hvala.
2,Gospod Rejc.
6,"Spoštovano predsedstvo, spoštovane poslanke in poslanci!"
35,"Mislim, da je bil zadnjič predlog gospoda Šukljeta zelo v redu in tudi danes, kar je gospod Viktor, predsednik Socialistične stranke povedal, je v redu, s tem, da sem prepričan, da je treba bolj pohiteti."
27,"Kot smo na eni prejšnjih sej hitro sprejeli deklaracijo o suvereni Sloveniji, pravim zelo hitro, mislim, da tudi zdaj se tu pogovarjati, kaj bi prej, kaj kasneje."
30,"Plebiscit je gotovo pred tem, ker tisto o ustavi, to je še vedno nek čas, ki je pred nami, dokaj dolg čas in bojim se, da bi nas kdo prehitel."
5,V glavnem nas vsi prehitevajo.
26,"Mislim, da tudi mi lahko do prihodnje seje pripravimo, Izvršni svet ali kdorkoli, pripravi ustrezen zakon o tem in se potem na prihodnji seji to sprejme."
5,"Vendar pravim, pohiteti je treba."
1,Hvala.
20,"Predlagam, če dovolite, naslednji sklep s tremi točkami, ki pa v bistvu parafrazira tisto, kar je predlagal že predsednik zbora."
33,"1. Na naslednji delovni seji konec oktobra naj bo to točka dnevnega reda, za katero se vsi pripravimo in naj si pripravijo svoj pogled na to tudi Izvršni svet, pristojna delovna telesa itn.;"
30,"2. Pristojna delovna telesa, Izvršni svet naj v sodelovanju z Ustavnim sodiščem pripravijo predlog ukrepov, ki bi jih bilo mogoče sprejeti v primeru nepredvidenih zapletov na področju odnosov v Jugoslaviji."
11,"To je to, kar je ... in predsedstvo, plus Predsedstvo Republike Slovenije;"
31,"3. Pristojna delovna telesa naj v luči teh sklepov pregledajo zakon o referendumu in zakon o državljanstvu, predlagajo ustrezne dopolnitve in nov zakon, če je eventualno potrebno, nov zakon o plebiscitu."
3,"Ne, to ni."
11,"Mnenje Zakonodajno-pravne komisije, da se Ustavno sodišče izpusti iz druge točke."
1,Hvala.
3,"Prosim, dr. Zagožen."
14,"Prosim, da pojasnim, da ne bo tukaj nesporazuma, sem tudi jaz omenil Ustavno sodišče."
49,"Jaz sem mislil samo to, da ga seveda pripravijo ustrezna telesa, ampak, če gre za akt z mednarodno pravno veljavo, da Ustavno sodišče svoje mnenje o njem tudi da, ne da bi mu nalagali, da nekaj takega pripravlja, ker tega prvič ne moremo, ni njegova naloga, da to pripravlja."
21,"Omenil sem ga pač, ker se mi zdi, da je Ustavno sodišče tisto, ki lahko tudi tak, naprej pripravljen akt presoja."
1,Hvala.
19,"Se pravi, da se druga točka tega sklepa revidira v tej smeri, da Ustavno sodišče presodi te predlagane ukrepe."
1,Prosim.
9,"Jaz se opravičujem, ker sem danes že tretjič tukaj."
12,"Ampak Ustavno sodišče ni skupščinsko telo, mi mu ne moremo ničesar nalagati."
20,"Ustavno sodišče bo presojalo o tem, ali je ta zakon v skladu z ustavo ali ni v skladu z ustavo."
15,"In mislim, da ga iz teh sklepov preprosto damo ven, ker nima tukaj nobenega mesta."
1,Hvala.
2,Gospod Pirnat.
32,"Sicer se nisem hotel oglašati, ampak predlagam, da zdaj, v tem tekstu sklepov ne omenjamo posebej samo zakon o državljanstvu, in da se nekako formulira tako, da se pripravi ustrezna pravna ureditev."
10,"Opozarjam, da bo najbrž vmes potrebna še ena ustavna sprememba."
18,"Šesti člen slovenske ustave določa, da so državljani Jugoslavije glede pravic in obveznosti izenačeni z državljani Republike Slovenije."
27,"In dokler tega ne spremenimo, ne moremo predpisati volilne pravice na tem plebiscitu samo za državljane Slovenije, dokler pa tega ne naredimo, pa predlagam, da ni plebiscita."
29,"Zato, seveda, ker bo to torej obsegalo, če se za to odločimo, tudi še eno vmesno ustavno spremembo, kar pa dvomim, da jo bomo sploh lahko dovolj hitro izpeljali."
12,In imam sam pomisleke o izvedljivosti tega predloga pred spremembo republiške ustave.
24,"Ampak ne glede na to, ne nasprotujem tem sklepom, samo predlagam, da se formulira tako ustrezno pravno ureditev, kar pomeni ustavno in tudi zakonsko."
1,Hvala.
1,Hvala.
9,1. Iz druge točke sklepa se izpusti Ustavno sodišče;
27,"2. V tretji točki sklepa se reče, da pristojna delovna telesa naj v luči teh sklepov proučijo in pripravijo ustrezno pravno ureditev za možno realizacijo teh sklepov."
7,Ali se lahko strinjamo s tem predlogom?
4,"Zakonodajno-pravna komisija, Ustavna komisija."
17,"Predlog je, da se 3. točka sklepa sploh izpusti in da ostaneta samo 1. in 2. točka."
24,"Po mojem prva točka pomeni, da se pač na naslednji delovni seji, to je konec oktobra, razpravlja o temi plebiscit za samostojnost Republike Slovenije."
2,Na kratko.
1,Drugič.
26,"Pristojna delovna telesa Izvršnega sveta, Predsedstvo Republike Slovenije pripravijo predlog ukrepov, ki bi jih bilo mogoče sprejeti v primeru nepredvidenih zapletov na področju odnosov v Jugoslaviji."
4,Ali lahko to sprejmemo?
8,"Prej smo razpravljali o tem, kako realizirati samoodločbo."
12,"Jaz bi predlagal, da v prvi točki tisto ""realizacija samoodločbe slovenskega naroda""."
5,"Ne pa ""plebiscit"" konkretno omenjati."
8,Pa naj bo potem ali tako ali drugače.
3,"Prosim, gospod Potrč."
10,"Ne mi zameriti, tudi meni, ker se še enkrat oglašam."
5,Ne bi rad formaliziral sklepov.
71,"Samo jaz sem razumel, ko sem poslušal našo razpravo, da praktično vsi soglašamo, da je treba skupno, z vsemi organi v Sloveniji, z vsemi strankami, na podlagi pobude, ki je dana, proučiti vse možnosti in postopke in, bi rekel, taktiko in metode in pravne podlage in posledice, da zdaj ne naštevam, ker ne bom znal vsega našteti, tudi sam ne, vsega, kar je v zvezi z realizacijo samoodločbe in suverenosti Slovenije."
62,"In ko se bomo to opredelili, seveda tudi ustrezne pravne podlage pripravili - ali bo to en zakon ali petnajst ali sprememba ustave se ne ve - in jaz bi samo prosil, da je formulacija toliko široka, da nas na ta način obvezuje, da ne bi kasneje rekli, to je pa en zakon ali pa ne mora biti samo ta odločitev ali pa druga."
5,"To, prosim, je moja ideja."
7,Ne bi pa rad zdaj sam formaliziral.
22,"Samo, če bi pa smiselno soglašal, potem predlagam, da predsednika in podpredsednika zadolžimo, da bo v tem smislu pač formuliran prvi sklep."
1,Hvala.
8,Ali boste to lahko sprejeli na ta način?
2,V redu.
1,Hvala.
4,Ali glasujemo o tem?
7,"Ali je potrebno glasovati, najbrž ni potrebno."
1,Hvala.
3,Nadaljujmo s pobudami.
5,Prijavil se je gospod Tomše.
2,Zeleni Slovenije.
12,"Kultura komuniciranja zahteva, da se partnerji, ki med sabo komunicirajo, dobro poznajo."
14,"Mislim, da je to problem, ki ga moramo razrešiti v tem našem sistemu komuniciranja."
10,"Pobude dajemo konkretni delegati, odgovore pa nam piše Izvršni svet."
24,"V nekaterih odgovorih je spodaj ime in priimek tistega, ki je zadolžen za odgovor, v večini primerov nimamo podpisanih odgovorov z imeni in priimki."
9,Na to sem že reagiral in tokrat ponovno reagiram.
15,"Kultura komuniciranja zahteva, da se v vsakem odgovoru podpiše tisti, ki je dejansko odgovor pripravil."
12,"Imam dva primera: enega nepodpisanega in enega podpisanega, zato to ponovno predlagam."
32,"Gospod predsednik, ker pa sem že tu, mi dovolite, da povem še nekaj o izredno perečem problemu, ki ga čutimo vsi tisti, ki živimo na področju omrežne telefonske skupine 0608 v Posavju."
9,"Kaže, da smo še posebej prizadeti prebivalci občine Brežice."
23,"Ko boste naročili svojemu telefonistu, naj pokliče 0608, ga bo najprej malo zazeblo od strahu, ker se bo loteval klicanja te omrežne skupine."
22,"Mislim, da prihaja zaradi težav, ki jih imamo Posavci in občani Brežic na področju povezav s svetom že do težkih gospodarskih problemov."
28,"Nastajajo gospodarski problemi na področju občine, ki je razvrščena na rep slovenskih občin, torej v občini, ki je resnično ogrožena demografsko in ekonomsko in je ena šibkejših občin."
52,"In v taki občini se ne da vzpostavljati normalnih komunikacijskih povezav, zato predlagam, da ustrezni organi takoj proučijo, ali gre samo za resnično tehnične probleme, ki nastajajo v tej omrežni skupini, ali pa gre morda še za kaj drugega, česar ne vemo prebivalci na tem območju in kar nam dela izredne težave."
20,"Vseskozi smo živeli v prepričanju, da bodo z izgradnjo Trdinovega vrha, kjer je bila zgrajena relejna postaja, ti problemi razrešeni."
28,"Vendar so se z vklopom Trdinovega vrha dejansko problemi še povečali in od najodgovornejših delavcev PTT dobivamo kar naprej obljube, kaj bo naslednji korak in bo vse urejeno."
12,In ti koraki se vlečejo v nedogled in problem ostaja vse resnejši.
32,"Resnično prosim, da ustrezni odgovorni organi proučijo, ali gre resnično samo za tehnične probleme telefonije v Sloveniji in posebej v Posavju, ali pa gre še za kaj drugega, česar prebivalci ne vemo."
1,Hvala.
1,Hvala.
3,Samo eno opravičilo.
32,"Gospod Ribičič, predsednik CK ZKS-SDP je prosil, da odhoda nekaterih članov, nekaterih delegatov, ne razumemo kot kakršnokoli gesto slabe volje ali karkoli, ampak člani predsedstva imajo tiskovno konferenco točno ob 12. uri."
7,"In bodo čez 14, 20 minut nazaj."
6,Sedaj je na vrsti gospod Hobič.
4,Namesto njega gospod Podobnik.
21,"Spoštovani, najprej bom dal to pobudo, ki jo je želel predstaviti gospod Hobič, namreč v zvezi s ceno dizelskega goriva, nafte."
38,"Slovenska kmečka zveza daje pobudo, da Izvršni svet Republike Slovenije nemudoma sprejme ustrezne ukrepe, ki bi zagotovili kmetom nakup goriva D 2 po ceni, ki ne vključuje cestnega prispevka v količini, ki jo uporabljajo za potrebe kmetijske proizvodnje."
41,"Kot veste pri tej spremembi davkov je na zvezni ravni prišlo do ukinitve teh olajšav, republiška podražitev nafte, ki je šla predvsem na račun cestnega prispevka pa tudi ne upošteva, da nafta, ki jo porabijo za kmetijsko proizvodnjo, ne obremenjuje cest."
30,"Druga stvar, ki bi jo želel dati, je pobuda v zvezi z nevarnim trendom in konkretnimi primeri prodaje zemljišč, posesti in drugih nepremičnin tujcem in kupcem iz drugih jugoslovanskih republik."
43,"O tej zadevi sem delno že rekel nekaj besed pri razpravljanju o zakonu o razvoju manj razvitih področij in po tistem dnevu je prišlo toliko informacij, da očitno gre za realno nevarnost in ne namišljene probleme, kot je bilo delno nekako želeno prikazati."
33,"Zato dajem naslednjo pobudo: da do sprejema zakona o državljanstvu - glede na to, da do sprejema zakona o državljanstvu ne obstaja nobena zaščita pred neomejevano prodajo in razprodajo slovenske zemlje in drugih nepremičnin."
10,Nekatere občinske skupščine so se zaščitile z ustreznimi občinskimi odloki.
17,"Zato bi najprej pozval vse občinske skupščine, da takoj sprejmejo take ustrezne odloke, ki preprečujejo take prodaje."
32,"Zraven pa dajem pobudo, da naš zbor zadolži republiški Izvršni svet za takojšnjo pripravo ustreznih, začasnih zaščitnih ukrepov, ki bodo preprečili gospodarsko-politično in iz nacionalnega vidika škodljive prodajne, darilne in druge pogodbe."
16,"Potem bi pa dal še konkretno stvar, ki je tudi povezana v bistvu s to pobudo."
7,"Namreč, v zvezi z razprodajo družbenih stanovanj."
55,"Glede tega je bilo že nekaj govora, ker pa so pravilniki nekaterih organizacij naravnani tako, tukaj imam konkretno enega, da se lahko za nakup družbenega stanovanja da v gotovini le 1% pogodbene vrednosti stanovanja, drugo pa v različnih rokih, do 20 in več let, prihaja do zelo intenzivne razprodaje, to je dejansko razprodaja družbenih stanovanj."
3,Samo nekaj primerov.
12,"SGP Grosuplje, Dekorativna, Iskra, Elektrooptika, Izolirka, Jata in še nekatere druge organizacije."
63,"Zato dajem pobudo, da se zakon o pogojih za prodajo stanovanjskih hiš in stanovanj v družbeni lastnini spremeni, tako da bi znova začel veljati, z zadnjo novelo črtan 3. člen tega zakona v Uradnem listu RS 38/86 - po katerem je kupec dolžan kupnino plačati v celoti najpozneje v 30-dneh, ko javni pravobranilec potrdi pogodbo, ker se sicer pogodba šteje za razdrto po zakonu."
21,"To določilo pa bi bilo potrebno dopolniti z določbo, da je SDK ali drug pristojni organ dolžan nadzorovati izvajanje te določbe."
26,"Nadalje bi bilo potrebno v zakonu znova določiti, v kakšen namen lahko pravna oseba uporabi kupnino za prodano stanovanje ter opredeli nadzor glede izvajanja te določbe."
35,"Tudi po opozorilu ustreznih organov, ki sedaj kontrolirajo oziroma morajo dati soglasja, so povsem nemočni, ker po zakonu, če ni siceršnjih drugih nepravilnosti, so v 30-ih dneh dolžni dati privoljenje, da se ustrezne prodaje izpeljejo."
23,"Zato dajem pobudo, da Izvršni svet po hitrem postopku spremeni ta zakon, kot sem sedaj predlagal, ki bi zaščitil ta del družbene lastnine."
1,Hvala.
23,"Če sem prav razumel, predlagate, da v zvezi s prvim vašim predlogom mi tukaj pravzaprav glasujemo in na ta način zadolžimo Izvršni svet."
12,"Sedaj moram povedati naslednje, da nisem prepričan, da smo mi sedaj sklepčni."
3,To je prvo.
8,"Pobude seveda lahko dajemo, ampak glasovati ne moremo."
1,Drugo.
5,"No, najprej naj to razčistimo."
13,"Glasovati ta trenutek ne moremo, pač pa šele takrat, ko bomo spet sklepčni."
27,"Ne morem pomagati, če nismo sklepčni, se pač ne da glasovati, vendar menim, da so te zadeve toliko resne, da je nek zavezujoč sklep vendarle treba sprejeti."
18,"Ker sicer, če ostane zgolj pri tej pobudi in pri odgovoru čez 14 dni, bo ostalo po starem."
26,"Prav do sprejema in zakona o državljanstvu in nekaterih drugih zakonov je najbolj kritično obdobje in mislim, da za ta čas je treba zagotoviti ustrezno varstvo."
13,"Sedaj, ali lahko s tem glasovanjem, ne vem točno, kakšen je sedaj postopek."
15,"Jaz bi želel, da se to glasovanje oziroma to zavezanost vendarle na nek način realizira."
1,Hvala.
46,"Potem predlagam naslednje: Mi bomo sejo že sedaj pred skupno sejo ali po skupni seji tako ali tako morali nadaljevati, zaradi tega, ker se je pojavil še nov moment, ki ga bom pravkar razložil in da takrat, ko bomo seveda sklepčni, tudi o tem predlogu glasujemo."
6,Pa da se takrat predlog pojasni.
9,"Sedaj pa naslednji problem, preden gremo naprej s pobudami."
36,"Zbor občin je šele danes sprejemal zakon o prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini, z amandmajem Izvršnega sveta Republike Slovenije, Skupščine Republike Slovenije k 1. členu."
8,Na ta način smo zakon tudi mi sprejeli.
3,V tej obliki.
43,"V zboru občin pa je bil sprejet še en amandma na predlog delegata Vitomirja Grosa in na ta način ta zakon ni sprejet v enakem besedilu pri nas in v Zboru občin, medtem ko bo Zbor združenega dela tudi šele sklepal o tem."
30,"Rešitev oziroma postopek je sedaj naslednji: mi moramo najbrž imenovati usklajevalno komisijo, razen, če takoj glasujemo in če gremo v razpravo o amandmaju, ki ga je predlagal delegat Vitomir Gros."
54,"Ta del, ta amandma se glasi na ta način: vnese se nov 1. člen, ki se glasi: v 1. členu zakona se v drugem odstavku besedilo, ""s katerimi razpolagajo družbenopolitične skupnosti,"" nadomesti z besedilom "" v družbeni lastnini."" To pomeni, da je s tem amandmajem začasno prepovedan promet z nepremičninami v družbeni lastnini v celoti."
17,"Ali mislite, da je treba sedaj iti v razpravo, glasovati tako ali tako ne moremo ta trenutek."
12,"Ali imenujemo usklajevalno komisijo, ker bo usklajevanje najbrž tako in tako potrebno?"
3,"Prosim, gospod Kocijančič."
26,"Namesto teksta, da se prepoveduje promet z nepremičninami, s katerimi razpolagajo družbenopolitične skupnosti, se tekst sedaj glasi, da se prepoveduje promet z nepremičninami v družbeni lastnini."
3,To je res.
19,"No, saj zato, predvidevam, mislim, glasovati zdaj, ta trenutek mi o tem ne moremo, tudi, če bi opravili razpravo."
17,"Predlagam, da takoj imenujemo usklajevalno komisijo, ki se bo z ostalima zboroma skušala uskladiti na tem področju."
18,"Mi smo zakon namreč sprejeli v tistem besedilu, da se prepoveduje promet z nepremičninami v lastnini družbenopolitičnih skupnosti."
3,"Prosim, gospod Žakelj."
2,Hvala lepa.
5,Zadnjič smo se veliko zapletali.
11,"Jaz bi predlagal, da o tem reče svoje tudi Izvršni svet."
7,"Takrat smo šli po sistemu ""povuci, potegni""."
10,"Končno smo prišli do neke skupne, saj mislimo, skupne solucije."
6,Sedaj se ta zadeva seveda širi.
12,"Tako kot sem jaz seveda dojel, to pomeni dejansko blokado vsakršnega prometa."
22,"Ker, recimo, pretežni del gospodarstva ima tak karakter, lastninski družbeni in to seveda potem najbrž pomeni, če prav razumem, blokado gospodarskega življenja."
23,"Zato mislim, da se mora Izvršni svet do te pobude opredeliti, potem pa seveda o takem predlogu lahko mi razpravljamo in morebiti odločamo."
2,Hvala lepa.
1,Hvala.
15,"Je to predlog, da preden bi sploh v kakršnokoli usklajevanje šli, dobimo mnenje Izvršnega sveta?"
7,Ali se strinjate vsi s tem predlogom?
5,Potem moram najprej preveriti prisotnost
14,"Nismo sklepčni in z glasovanjem o tem predlogu seveda moramo počakati, ko bomo sklepčni."
5,"Predlagam, da nadaljujemo s pobudami."
6,"Še to, zdaj je ura 12.15."
5,Ob 13.00 je skupna seja.
7,Očitno bomo morali po skupni seji nadaljevati.
7,"Se strinjate, da ob 12.20 naredimo pavzo?"
5,Ali zdaj takoj naredimo pavzo?
4,"Prav, pavza do 13.00."
10,"Apeliram na vse, da smo točno ob 13.00 v dvorani."
5,Nadaljujemo zadnjo točko dnevnega reda.
41,"Dobili smo obvestilo, da je Zbor občin, ob sprejemanju zakona o dopolnitvi zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini, sprejel amandma, naj se pred 1. člen doda nov člen."
15,"ZBOR OBČIN PREDLAGA NAŠEMU ZBORU, da zaradi usklajenosti med zbori, tudi mi sprejmemo tak amandma."
4,Vsebina amandmaja se glasi:
28,"""vnese se nov 1. člen, ki se glasi: v 1. členu zakona se v drugem odstavku besedilo ""s katerimi razpolagajo družbenopolitične skupnosti"" nadomesti z besedilom ""v družbeni lastnini""."
13,"Sedanji 1.,2. in 3. člen postanejo 2., 3. in 4. člen zakona."
5,Želi predstavnik Izvršnega sveta besedo?
8,"Prosim, gospa Martina Lippai, Republiški sekretariat za kmetijstvo."
17,"Izvršni svet nasprotuje temu amandmaju in predlaga, da do njega zavzame stališče Zakonodajno-pravna komisija Skupščine Republike Slovenije."
10,Izvršni svet je tudi pripravil pisno mnenje do tega amandmaja.
38,"Nasprotujemo pa temu amandmaju zato, ker bistveno razširi zakon, se pravi, da bi veljale prepovedi prometa po zakonu za vse nepremičnine v družbeni lastnini, ki so v to lastnino prišle na enega od načinov, ki jih zakon obravnava."
39,"Ker pa nimamo evidence, katero je to premoženje, koliko ga je, kako se bo vrednotilo ob vračanju, kako se bo ugotavljalo, pomeni, da s tem preprečimo promet z vsem družbenim premoženjem, dokler se ne ugotovi, kakšen del je to."
21,"To pa lahko pomeni daljše časovno obdobje, saj nimamo evidenc, na katero smo tudi že opozarjali pri gozdovih in kmetijskih zemljiščih."
5,Kaj pomeni takšno ustavljanje prometa?
26,"To pomeni tudi ustavljanje lastninjenja, to smo opozarjali že pravzaprav pri zakonu o moratoriju, ki je bil predlagan, to je bilo dve zasedanji nazaj v Skupščini."
22,"Ker so posledice pravzaprav neocenljive, ne da se jih kar tako oceniti, ovrednotiti, Izvršni svet meni, da tega amandmaja ni mogoče sprejeti."
21,"Zato predlagamo ponovno, da se Zakonodajno-pravna komisija sestane in opredeli do tega amandmaja ter da se pridobi pisno mnenje Izvršnega sveta."
1,Hvala.
2,Hvala lepa.
4,Zadevo dajem na razpravo.
3,Želi kdo razpravljati?
3,Predstavnik Zakonodajno-pravne komisije?
1,Prosim?
37,"Zakonodajno-pravna komisija bi se sicer konec koncev lahko tudi danes sestala, vendar ocenjujem, da to ima zelo široke razsežnosti in bi predlagal, da bi to obravnavala na zasedanju, ki ga ima že napovedanega za 10. tega meseca."
7,"Predlagal bi, da bi takrat to obravnavali."
13,"Predlog predsednika Zakonodajno-pravne komisije, da zadevo preložimo, damo Zakonodajno-pravni komisiji, da zadevo prouči."
18,"Istočasno bi tukaj predlagal, da imenujemo usklajevalno komisijo za ta zakon, ki bi tudi do naslednje seje pripravila."
13,"Predlogi so: Franc Potočnik, Marija Pozsonec, Zdenka Vidovič, Ciril Kolešnik in Marjan Podobnik."
4,Se strinjamo s predlogom?
15,"Če se strinjate s predlogom, da imenujemo usklajevalno komisijo, prosim, samo malo, da ugotovimo prisotnost?"
1,Prosim.
8,"Je še kdo zunaj, prosim, da ga pokličete."
3,Kaj smo ugotovili?
4,Je še kdo zunaj?
1,Dobro.
1,Nič.
6,"Še enkrat prosim, da ugotovimo prisotnost."
8,"Eni kasnijo, prosim, sedaj pritisnimo na sivi gumb."
3,Naj še čakamo?
6,"Hvala, dobro. 36, 37, 38, 39."
8,"Je še kdo zunaj? 39, 40, še enega."
3,Kdo je za?
3,"Prosim, ugotovimo prisotnost."
7,"Pritisnite na sivi gumb. 40, nekdo kasni."
5,"Prosim, 41 nas je tukaj."
2,Ugotovimo prisotnost.
32,"Na predlog Zakonodajno-pravne komisije, glede na bistveno razliko, ki je nastopila v izglasovanih tekstih med Zborom občin in drugimi in našim Družbenopolitičnim zborom, se predlaga petčlanska komisija, ki bi uskladila - usklajevalna komisija."
10,V to komisijo so predlagani predvsem člani odbora za kmetijstvo.
16,"To bi bili Franc Potočni, Marija Pozsonec, Zdenka Vidovič, Hubert Požarnik, Marjan Podobnik in Ciril Kolešnik."
7,Ima kdo kake druge ali spreminjevalni predlog?
7,"Če ne, dajem ta predlog na glasovanje."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
11,"Nadaljujemo s predlogi in pobudami, Janez Kopač, prosim, če bi podal"
6,SVOJE STALIŠČE Z NEDOKONČANO PREJŠNJO TOČKO.
4,"Hvala lepa, gospod predsednik."
78,"No, mi smo imeli z gospodom Mlinarjem, gospodom Klemenčičem iz Sekretariata za finance in prisotnimi člani mojega odbora iz tega zbora, kar jih je pač bilo na voljo, daljši razgovor - enourni, v katerem se je sicer utrdil moj sum, da je vsaka razprava, posebej o zveznem proračunu, nič drugega kot navadno konjsko mešetarjenje, v katerem se pač poskuša čim več dobiti in v katerem se poskuša ""okrog prinesti"" preostali del Jugoslavije in pač na nek način balansirati pritiske."
21,"No, gospod Mlinar, ki se mu je pridružil še gospod Jan iz delegacije Zbora republik in pokrajin, sta povedala nekaj podatkov."
65,"Eden od teh, ki je neovrgljiv je ta, da je zvezni proračun v tem trenutku precej poln denarja, da je v osmih mesecih dinamika vplačil, najpomembnejših vplačil - in to so vplačila iz temeljnega prometnega davka - dosegla indeks 76 namesto 60 in ker temeljni prometni davek predstavlja, mislim, da preko polovice prihodkov v zvezni proračun, to pomeni, da je ta prenapihnjen in da denar tam leži."
47,"Po drugi strani je res, da je v Sloveniji precej ljudi oziroma precej podjetij, ki komaj čakajo, da bo kaj kapnilo še iz zveznega proračuna in brez ustrezne spremembe, ustreznega rebalansa zveznega proračuna do tega denarja ne morejo, čeprav imajo formalno pravilno vložene zahtevke za določen denar."
6,"No ampak, da ne filozofiram preveč."
24,"Konec tega leta se izteče srednjeročni plan, ki določa tudi osnove za financiranje zveznega proračuna in takrat se bo na novo odprla velika diskusija."
8,Do teh razprav bo SFRJ zagotovo še obstajala.
50,"Kaj bo z njo v prihodnjem letu, se ne ve in če hočemo, da vsi v Jugoslaviji, vključno s Slovenijo, poberejo tisto, kar je v tem trenutku v zveznem proračunu denarja že nabranega, vendar se ne more razdeliti, ker to zakon omejuje, potem je bolje, da sprejmemo rebalans zveznega proračuna."
27,Po drugi strani pa bo po zagotovilih naših ljudi iz delegacije v zboru republik in pokrajin zagotovo obvezno prišlo do rebalansa zveznega proračuna do konca tega leta.
41,"To bo na način začasnega ukrepa, zato, ker sklep, da se poiščejo tri postavke, da se ena ne zniža, da se druga zniža, kakršnega smo sprejeli na slovenski Skupščini gotovo ne bo šel skozi pri drugih, ker imajo pač drugačne interese."
27,"Zato moramo še enkrat ugotoviti, da se z načinom rebalansa nikakor ne strinjamo, moram pa ugotoviti tukaj svojo poslovno nemoč in tudi nemoč vas, mojih kolegov poslancev."
33,"In v tem trenutku, ki se tiče dveh mesecev in pol do konca leta, zaradi miru v hiši, zaradi tega, da bomo še kaj dobili, čeprav bomo tako in tako morali več plačati."
17,"Tokrat skrajšamo ta neprijeten postopek, torej ga ne zapletemo s pooblastilom delegacije, kakršnega je izglasoval naš zbor."
7,"In upam, da je to tudi poslednjič."
2,Hvala lepa.
2,Hvala lepa.
5,Na to točko dnevnega reda?
2,Gospod Mlinar?
15,"Predlog je, da se v prvotni obliki, predloženi s strani Izvršnega sveta, predloženi tekst sprejme."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je sklep sprejet."
4,"Dobro, NADALJUJEMO S POBUDAMI."
2,Božidar Voljč.
53,"Republiški sekretariat za varstvo okolja in urejanje prostora sprašujem, zakaj kljub številnim pobudam Zelenih še niso zaščitili izvira Save Dolinke in dajem zaradi obstoječega odnosa do te naravne znamenitosti in nevarnosti, ki z različnimi načrtovanimi posegi grozijo, pobudo, da Sekretariat, skupaj z občino Jesenice, takoj začne s potrebnimi aktivnostmi za njihovo trajno zaščito."
2,Hvala lepa.
2,Hvala lepa.
2,Sonja Lokarjeva.
2,Je ni?
2,Gospa Pretnar.
67,"Ob tako pomembnih pobudah za Slovenijo, kot smo jih danes že slišali v prvem delu pobud, bo tale moja veliko skromnejša, vendar mislim, da lahko prispeva k razpoloženju ljudi, ki ga pa v tem trenutku ni moč ignorirati, in sicer: ""Zaradi vztrajnega širjenja dezinformacij o višini plač slovenskih vodilnih politikov predlagam, da so le-te javno objavljene in seveda primerljive s plačami vodilnih v gospodarstvu in družbenih dejavnostih."
9,"Predlagam, da so objavljene vsak mesec v časopisu Delo."
38,"Dezinformacija o famoznih milijardah, tukaj je govor kar o 70 starih ali pa še več, ki jih prejemajo novo izvoljeni politiki, zlasti pa politični vrh, vzbuja pri ljudeh, ki zaslužijo po 5000 din ali celo manj, občutke revolta."
28,"Hkrati pa se uvajajo v podjetjih, ki so še vedno v družbeni lasti, zaprte plačilne kuverte, v katerih si kljub 80% plačah in nelikvidnosti vodilni prilaščajo nenormalne vsote."
8,"Tukaj primer banke ""LES"" iz Radovljice ni edini."
44,"Zato predlagam, da se objavi zakon o plačah funkcionarjev z razlago ter vsakomesečna plača: predsednika Predsedstva Republike Slovenije, predsednika Izvršnega sveta, treh najbolje plačanih predsednikov občinskih skupščin, pet najvišjih plač direktorjev v gospodarstvu, pet najvišjih plač iz negospodarstva, ter pet najvišjih plač v JLA."
14,"Hkrati predlagam, da dokler ni izpeljan proces privatizacije podjetij, ostane sistem izplačevanja plač javen."
9,"To naj vsaj delno preprečuje prekomerna izplačila, zlasti vodilnih."
13,"Seveda pa to ne velja za podjetja, ki so že v privatni lasti."
37,"Druga pobuda je nekoliko bolj humana, in sicer predlagam Skupščini Republike Slovenije oziroma njenim ustreznim organom, da poiščejo ustrezne prostore za pribežališče pretepenim ženskam in otrokom, pribežališče potepuhom ter bivališče za begunce iz drugih republik oziroma držav."
17,"Predlagam, da se ob praznenju vojašnic oziroma odločitvah o njihovi nadaljnji namembnosti, reši položaj zgoraj naštetih skupin."
31,"Prav tako naj se tudi zakonsko omogoči Caritas dejavnost cerkve in opredelijo naloge RK Slovenije, ki naj bodo v skladu s pravili in nalogami mednarodnega Rdečega križa in naše specifične situacije."
18,"Pri delu z zgornjimi skupinami naj sodelujejo tudi fantje, ki ne bodo služili vojaškega roka zaradi ugovora vesti."
2,Hvala lepa.
2,Hvala lepa.
22,"Samo v tej zvezi, glede na nekatere zanimive predloge delegatke Pretnarjeve; nekateri bi utegnili posegati v osebne podatke državljanov, ki uživajo zaščito."
11,"Zato bi jaz predlagal, da to zadevo tudi prouči Zakonodajno-pravna komisija."
17,"Naslednji je, samo malo, jaz bi prosil gospoda Podobnika, če je že pripravil, ker imamo še glasovanje."
58,"No, jaz ne bi ponavljal, prej zaradi sklepčnosti ni bilo možno glasovanje, samo tale stavek: ""Predlagam, da Družbenopolitični zbor Skupščine Republike Slovenije zadolži Izvršni svet Skupščine Republike Slovenije za takojšnjo pripravo ustreznih začasnih zaščitnih ukrepov, ki bodo preprečili gospodarsko, politično in iz nacionalnega vidika škodljive kupoprodajne, darilne in druge pogodbe s tujci in kupci iz drugih jugoslovanskih republik."
2,Hvala lepa.
9,"Ja, tako je, prosim lepo kdo je za predlog."
4,"Pardon, nekaj ne štima."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je z večino glasov predlog sprejet."
4,Naslednji je Franc Tomšič.
2,Spoštovano predsedstvo!
4,Spoštovane poslanke in poslanci!
45,"Po predhodnem pogovoru s kar precej poslanci smo se odločili - tole, kar mi danes predlagamo v tem zboru je pravzaprav že tretjič, Zbor združenega dela in Zbor občin sta o tem že razpravljala, in sicer dajemo pobudo za spremembo zakona o pokojninskem in invalidskem zavarovanju."
27,"Predlagamo, da Skupščina Republike Slovenije zadolži Izvršni svet Republike Slovenije, da do naslednje delovne seje Skupščine Republike Slovenije pripravi predlog spremembe zakona o pokojninskem in invalidskem zavarovanju."
6,Torej gre za predlog spremembe zakona.
3,Za kaj gre?
19,"Sprememba naj odpravi anomalijo v zvezi z izrednimi pokojninami, ki že dolgo vnašajo v našo družbo nezadovoljstvo in nemir."
13,"Pogovarjali smo se s sekretarko za delo, gospo Puharjevo, z gospo Katjo Boh."
21,"Res je, da se pripravlja obsežna, kompleksna rešitev, vendar ravno zaradi tega, do sprejema novega zakona ne bo tako hitro prišlo."
5,Verjetno ne v letošnjem letu.
24,"Zato mislim, da bi bilo pravilno, da se Izvršni svet zadolži za to, da to pripravi, ker gre v bistvu samo za en člen."
10,"Mislim, da ni človeka tukaj, ki bi bil proti temu."
35,"Posebno še, proučili smo pokojninski zakon Avstrije in Švice, tam je to razmerje med najmanjšo in največjo pokojnino cca 1:4, vse ostale stvari pa so potem prostovoljno zavarovanje in v tej smeri moramo tudi mi."
15,"Če hoče nekdo imeti 30 milijonov oziroma 30.000 novih dinarjev, se mora pač posebno zavarovati."
19,"Smatram, da je potrebno, da se na naslednji delovni seji to sprejme, da pripravi Vlada in prosim za podporo."
2,Hvala lepa.
16,"Mislim, da ker je tako aktualna tema, da je morda pravilno, da podkrepimo to in glasujemo."
2,Hvala lepa.
2,Hvala lepa.
8,"To je poslanska pobuda, tako kot tudi prejšnja."
6,Kdo je za predlog Franceta Tomšiča?
7,"Oprostite, z vsem spoštovanjem do kolega Tomšiča."
11,"Gre za poslansko pobudo, na poslansko pobudo naj odgovori Izvršni svet?"
7,O čem imamo mi tu za glasovati?
11,"Niti ne moremo, to se razumemo, gre tudi za poslanske pobude."
7,Tako velja tudi za prejšnjo poslansko pobudo.
29,"Isto za Marjana Podobnika, da smo pač pristali in moramo reči, moja napaka je bila, da sem sploh pristal na to glasovanje, tako kot se je že zgodilo tukaj."
16,"O tem se tukaj ne glasuje, to je poslanska pobuda, ve se, na koga je naslovljena."
20,"Če ne dobimo odgovora tako kot se pričakuje, kot se zahteva, se lahko ponovno opozori in potem sledi druga procedura."
12,Ne moremo pa mi sproti glasovati in izsiljevati od Izvršnega sveta nekaj.
16,"Res pa je, da Izvršni svet ve, kako se ravna in po poslovniku in po redu."
1,Prosim.
30,"Res je, da ne poznam toliko poslovnika, da bi mogel to sedaj z gotovostjo trditi, da je možno poslansko pobudo tudi potem utrditi na ta način in da se izglasuje."
9,"Vendar imamo tukaj pravnike, ki to stvar bolj obvladajo."
8,In bi me zanimalo tudi za v bodoče.
14,"Namreč, prej smo izglasovali, sedaj ne bi, v bodoče enkrat bomo, enkrat ne bomo."
9,"Prosim, da to nekdo odgovori, ki to bolj pozna."
5,"Moja napaka, to je odgovor."
19,"Konkreten predlog pa, kot ga je gospod Tomšič sformuliral, je pobuda za spremembo zakona o pokojninskem in invalidskem zavarovanju."
13,"To je normalna stvar in to je njegova pobuda, predlog za spremembo zakona."
9,Tako se temu reče in oficialno gre za proceduro.
5,Z današnjim dnem bo odposlano.
47,"Mislim, da ima poslanec Tomšič možnost, da predlaga spremembo zakona in predloži tudi ali osnutek tega zakona ali pa predlog zakona, ker gre za zelo majhno spremembo in potem gre to takoj v proceduro in ni treba zavezovati Vlado da to pripravi, ker lahko vi sami pripravite."
1,Hvala.
4,Naslednji je gospod Gros.
5,Zakaj pa je tukaj napisan?
2,"Ja, prosim."
5,Jaz ne bi tega bral.
47,"Gre preprosto za to, da je predlagatelj te pobude, ki ste jo dobili vsi na mizo, želel, da se v zboru posebej opozori na to pobudo, da ne bi delegati, pač on se boji, da bi eventualno kdo kar na mizi pustil in sploh ne bi pogledal."
9,"Gros želi, da prebrskate papirje in preberete njegovo pobudo."
1,Hvala.
3,Gospod Franc Pipan.
18,"To ni bila Grosova pobuda, podpisanih je 32 poslancev, od tega jih je, sodeč po rekonstrukciji, 12 naših."
9,"Iz našega Družbenopolitičnega zbora, Gros je verjetno prvi podpisan."
6,"Spoštoavni predsednik, spoštovane poslanke in poslanci!"
25,"Dve pobudi, in sicer: prva, v Grosuplju je firma TREND, ki se ukvarja med drugim tudi z leasing posli in sicer z izposojo osebnih avtomobilov."
18,Za pridobitev klientele je ta firma ponudila zelo vabljive pogoje za sklenitev leasing pogodb za najete osebne avtomobile.
47,"Ob sklenitvi pogodbe so stranke morale položiti določeno vsoto denarja, denimo za Fiat-uno protidinarsko vrednost 8.000 nemških mark, firma Trend pa se je obvezala, da bo te avtomobile dobavila v roku od 60 do 90 dni, in v tem času obrestovala denar po 0,54% mesečni obrestni meri."
11,"To je vse lepo in prav, če bi tako tudi bilo."
54,"Vendar, velika večina teh skleniteljev čaka že zdaj več kot 150 dni na te avtomobile, in seveda številni razdirajo te pogodbe, ker ni nobene garancije, da jih bo ta firma izpolnila, in tudi sama ta leasing pogodba je, bi rekel, tipska, v veliko škodo narejena temu, ki najema avtomobile in seveda ščiti leasing firmo."
46,"Vse kaže, da gre za, domnevam, nečedne posle, kajti na ta način je firma zbrala velike količine denarja in jih je gotovo na sivem trgu prodajala po dosti večji obrestni meri, kot je 0,54% na mesec, vemo, da se denarji prodajajo po 3 do 4% mesečno."
34,"Velika večina teh ljudi se čuti opeharjene, zato predlagam, da Skupščina usmeri organe formalnega družbenega nadzora v poslovanje firme Trend, bodisi da zaščiti zakonitost oziroma da nas razreši dvomov v nepoštenost poslovanja te firme."
68,"In druga pobuda, ki so mi jo naložili delegati Občine Skupščine občine Sevnica in se jim pridružujem, ki pravi tako: da predlagajo - delegati občine Sevnica - da se da pobuda za spremembo zakona o začasni prepovedi sečnje v gozdovih v družbeni lastnini in začasne prepovedi prometa z nepremičninami v družbeni lasti, da se predvidijo izjeme za tiste, bi rekel, primere, ko gre za realizacijo z republiškim planom predvidenih investicij."
9,"Na primer modernizacija cest, izgradnja plinovodov, vodovodov in podobno."
6,Vse namreč zaradi tega moratorija stoji.
2,Hvala lepa.
2,Hvala lepa.
2,Gospa Lokarjeva.
2,Spoštovani zbor!
21,"Delavci Snage so me zaprosili, da danes v republiški Skupščini posredujem njihovo stališče do razvoja njihovega spora z mestnim Izvršnim svetom."
12,"Gre seveda za pobudo, ki jo dajem Izvršnemu svetu Skupščine Republike Slovenije."
25,"Sklepi, ki jih je na včerajšnji seji sprejel Družbenopolitični zbor Mesta Ljubljane soglasno, so bili za delavce Snage sprejemljivi in za obe strani časten kompromis."
18,"Prepričani, da bo mestni Izvršni svet ta kompromis sprejel, so delavci Snage prekinili stavko in odšli na delo."
21,"Žal pa je Izvršni svet Mesta Ljubljana ostal pri svoji odločitvi in danes, pod zaščito policije, v Snago pripeljal ""novega"" direktorja."
12,"Delavcem Snage ni jasno, čigav je interes, da se stvari tako zaostrujejo."
38,"Čeprav je zdaj na potezi mestna skupščina, ki mora oceniti ravnanje svojega Izvršnega sveta, delavci Snage želijo moralno podporo in posredovanje Izvršnega sveta Skupščine Slovenije, ker menijo, da bi to morda pomagalo, da se najde ustrezna, kompromisna rešitev."
11,Hkrati pa to priložnost izkoriščam in sprašujem Izvršni svet dve stvari:
40,"Najprej: ali je Izvršni svet Republike Slovenije oziroma kakšen njegov upravni organ, kakorkoli prispeval k temu, da so v Ljubljano v času stavke prišla smetarska vozila iz Maribora, Varaždina, Umaga in Celovca in je tako dejansko nastala tehnična podpora stavkokazov?"
41,"Sprašujem tudi Izvršni svet, ali bo dopustil divjo reprivatizacijo Snage, ki se je praktično, s pogodbami za privatnike, že začela in to brez prepotrebnega zakona, ki bi sistemsko uredil položaj te javne službe in seveda zaščitil tudi pravice dosedanjih delavcev Snage."
1,Hvala.
2,Hvala lepa.
4,Če želi kdo razpravljati?
3,"Prosim, gospod Halb."
28,": Glede na to, da smo prej sprejeli priporočilo, da naj republiška vlada vse tiste naložene ji stvari realizira, menim, da kar se pove dvakrat, da tudi bolj velja."
31,"Kmečka zveza in kmetje Pomurja se pridružujejo pobudi gospoda Hobiča in zahtevajo vprašanje oziroma odgovor na vprašanje, iz kakšnih razlogov je bila ukinjena ta regresirana cena dizelskega goriva za kmetijsko proizvodnjo."
15,"V Petrolovem ceniku naftnih derivatov, od 1.10.1990, je cena za široko potrošnjo in kmete izenačena."
16,"Ker se je to zgodilo tik pred jesensko setvijo, Kmečka zveza najostreje protestira in zahteva pojasnilo."
27,"Kmetje se tudi sprašujemo, ali se bodo iz te povišane cene, morda to iz poljskega ali kakšnega drugega dinarja, financirale tudi poljske poti, po katerih vozimo gnoj."
13,Naslednja zadeva: določitev vsaj kolikor toliko realnih odkupnih cen živine smo kmetje zahtevali.
11,"Vendar, od tega ni končne koristi, ker je odkup živine zastal."
20,"Ohranitev domače proizvodnje je tako zelo negotova, po drugi strani pa zvezna vlada in mesno-predelovana industrija uvažata meso vprašljive kvalitete."
15,Tak način kmetijske proizvodnje oziroma kmetijske politike Pomurci zavračamo in od Vlade zahtevamo takojšnje ukrepe.
29,"V tej zvezi je Marjan Podobnik dobil tudi od ministra Osterca odgovor, kjer sicer piše, da se bo Izvršni svet s tem seznanil in da bo, ne vem kaj."
13,"Stvar je pa tako pereča, da je potrebno ukrepati in seznanitev je premalo."
31,"Hkrati bi ministra Osterca vprašal, kaj je z njegovo obljubo, ko mi je ob julijskem zasedanju na zahtevo po realnejši ceni, odkupni ceni pšenice, obljubil na jesen analizo in eventualni poračun."
11,"Realnost te obljube zanima tako mene kot tudi vse, katere zastopam."
8,To pa so pomurski kmetje in vsi volilci.
9,"Jaz bi apeliral, da bi svoj del obljube izpolnil."
14,"Naslednja pobuda oziroma vprašanje, ki se je pojavilo včeraj na območnem zboru Gospodarske zbornice."
31,"Na urgenco obrtnika, ki je že na pol podjetnik, dajem pobudo oziroma sprašujem Vlado, da so tuji lastniki kapitala, predvsem Avstrija, Švica in Nemčija pripravljeni kreditirati naše domače podjetnike in obrtnike."
34,"Problem pa nastane pri realizaciji, ko tuji kreditodajalec zahteva od potencialnega kreditojemalca bančno garancijo, ki pa je naš podjetnik oziroma obrtnik od sistema Ljubljanske banke ne more dobiti, čeprav je njen komintent oziroma varčevalec."
31,"Sprašujemo, kdaj bo ta akutna problematika rešena, ker podjetnik ali obrtnik ne more izkoristiti ugodnega kredita - po pet do šest procentni stopnji- domači kredit pa ima ceno med 30 in 50%."
22,"Ali Ljubljanska banka ne sme, noče ali pa ne more upoštevati hipotekarnega jamstva, ki ga vsi obrtniki ali novi podjetniki tudi imajo?"
8,V glavnem so to kar precej vredna sredstva.
15,"Še od zadnjič imam dve pobudi, ki jih zaradi redukcije časa ni bilo možno dati."
34,"Dajem pobudo za afirmacijo lastnega gospodarstva in proizvodnje Slovenije, zato predlagam, da namesto oznake ""Made in Jugoslavija"" uporabljamo v Sloveniji oznako ""Made in Slovenija"" za vse tiste proizvode, ki jih tržimo na mednarodnem tržišču."
12,Naslednje: slovensko državnost bomo najbolje uveljavili z ustanovitvijo lastne tiskovno-informativne agencije Slovenije.
20,"Te pobude so bile že večkrat tudi v Skupščini, vendar, kot sem že prej rekel, kar dvakrat rečeš, bolj velja."
22,"In mi se gremo neko državnost, neko samostojnost, realizacijo samoodločbe, ne upamo pa ustanoviti legalne institucije, ki bi to tudi navzven propagirala."
68,"Še naslednji predlog ali pobuda: V cilju poselitve krajine in revitalizacije zaostalih, demografsko ogroženih obmejnih in hribovitih vasi predlagam, da se za novogradnje stanovanjskih hiš ne plačuje za spremembo namembnosti zemljišč oziroma parcel, če bo na tej parceli gradil lastnik parcele ali pa najožji potomec, torej starši, otroci ali pa tisti, ki so tam pač doma in to v okolici stare domače hiše ali pa v domači vasi."
19,"Mi se lahko gremo kakršnokoli visoko politiko o demografsko ogroženih območjih, ampak to je stvar lokacije v določeni vasi."
44,"In če v bodoče v vasi mladina ali pa mladi rod nima možnosti, da bi vsaj prišel, tudi, ker so nekateri pripravljeni tam graditi, za tako tarifo, za spremembo namembnosti, potem tudi ne vem, kaj bo s tem narodom, ki se bo tam izseljeval."
28,"Ta sredstva se lahko potem nadomestijo z nekoliko višjo takso pri parcelah, ki so predmet poprejšnje prodaje oziroma kakršnegakoli transfera oziroma na tistih novih urbanih področjih namenjenih priviligirancem."
11,Taka pobuda je lahko tudi osnova za zakonsko regulativo te problematike.
34,"Škoda, da ministra Janše ni tukaj, namreč tista njegova garancija o zaščiti vojakov in fantov nabornikov, ki gredo služit rok na peto vojaško območje, praktično ni zdaj nič boljša, kot je verjetno kje drugje."
4,Bom samo konstatacije povedal.
8,"Namreč pri evidentiranju, ko pridejo fantje v vojsko."
45,"Zdaj ne vem pač, kje se je to zgodilo konkretno, ampak tako je, da ga tam tisti ""čato"" ali starešina sprašuje, prvič, v kateri stranki je, potem, če je labilen, pa ne odgovori ali pa se izmotava, ga vprašajo, koga je volil in take torture."
37,"In sedaj vprašanje, ali potem na tem petem armadnem območju velja stari režim cele JLA, torej lahko nekdo tudi zlorablja, ker jaz potem ne vidim nobene konkretne izboljšave med 5. in 6. ali pa 1. armadnim območjem."
6,In še ena neprijetna zadeva je.
30,"Ko smo v petek šli iz skupščine proti Murski Soboti smo na poti - to je bilo po tisti famozni razpravi o ustavnem amandmaju o ljudski obrambi - prehitevali kolono dvajsetih ""pinzgauerjev""."
24,"Vsem, ki smo se takrat peljali, se nam je porajal neprijeten občutek, torej, ali je to zdaj že v kakšni direktni povezavi ali ne?"
27,"Ampak tudi tisti, ki je to kolono tam naročil, bi lahko, ne vem, počakal, da bi to po polnoči vozil, ker take stvari so potem zelo vprašljive."
5,Hvala vam lepa za pozornost.
2,Hvala lepa.
3,Še želi kdo?
3,"Prosim, gospod Gerl."
2,Spoštovani prisotni!
10,Dal bi pobudo za zaščito pitne vode na Dravskem polju.
13,"Kot je nam poznano, je Dravsko polje največji rezervoar pitne vode v Sloveniji."
38,"Rezultati analiz, ki jih je opravil Zavod za zdravstveno varstvo v Mariboru, so pokazali, da za lansko zastrupitev podtalnice na Dravskem polju ni bilo krivo kmetijstvo, kakor je bilo interpretirano, ampak v največji meri Kozoderčeva jama pri Račah."
11,"To je podjetje Pinus iz Rač, ki je odlagalo svoje odpadke."
26,V letu 1989 je Skupščina Republike Slovenije sprejela zakon - Uradni list Republike Slovenije št. 27/89 - za zagotovitev sredstev za sanacijo onesnaženja Dravskega polja in izgradnjo vodovoda.
35,"Izgradnja vodovoda je bila v letu 1989 tudi izvedena, medtem ko se na področju sanacije odlagališč odpadkov, ki so nevarni podtalnici, ni naredilo ničesar in tako na Dravskem polju še vedno obstaja nekaka ekološka bomba."
42,"Izvršnemu svetu predlagamo, da se opredeli do naslednjih predlogov: da se takoj začne sanacija Kozoderčeve jame, pri nadzoru izvajanja sanacije in z vsemi posegi na Dravskem polju pa morata obvezno sodelovati sanitarni in vodno-gospodarski inšpektorat Republike Slovenije ter občin Ptuja in Maribora."
23,Na varstvenih pasovih ob črpališčih pitne vode pri Skorbi in Lancovi vasi se mora zagotoviti oškodovanim nove kmetijske površine ali pa ustrezno rento.
38,"Pri izgradnji ""pirnske"" magistrale zaščititi podtalnico s takim načinom gradnje, ki upošteva mednarodno priznane normative, glede zaščite podtalnice, okolja, cestnega hrupa in plina, vodotesno kanalizacijo, lovilce možnih škodljivih izlivov in to v dolžini Miklavž - Podlehnik, približno 23 km."
10,Da se z zakonom regulira vračanje ostankov pesticidov in embalaže.
21,"Obstoječa industrija na Dravskem polju mora sanirati svoja odlagališča, nikakor pa jih povečati, saj se dosedanja odlagališča občasno izcejajo in širijo."
1,Hvala.
2,Hvala lepa.
2,Gospod Smole.
16,"Dajem ponovno pobudo, da Izvršni svet o mednarodni dejavnosti redno obvešča skupščinsko Komisijo za mednarodne odnose."
15,To se nanaša tako na načrtovane pomembne obiske v tujini kot tudi na kadrovske rešitve.
34,"Neposredni povod je to, kar smo prebrali, da je sedanji poslanec v avstrijskem parlamentu Karel Smolle rekel, da se je tu z ljudmi v slovenski vladi dogovoril, da bo prvi veleposlanik Slovenije v Avstriji."
17,"Mislim, da ni treba dokazovati absurdnosti te izjave, ker Karl Smolle, z vsem spoštovanjem, je državljan Avstrije."
22,"Sledilo je sporočilo Republiškega komiteja za mednarodne odnose, ki pa se mi zdi, da na eni toči še vedno ni dovolj jasno."
27,"Očitno je, da so se šli neke pogovore s Karlom Smollejem in zato mislim, da bi v teh stvareh morala biti predhodno obveščena Komisija za mednarodne odnose."
47,"Prav tako moram reči, da mi, kot komisija sploh o nekaterih planiranih kadrovskih rešitvah nismo obveščeni, vsaj jaz ne vem, da bi bili obveščeni o predlogu za novega generalnega konzula Jugoslavije v Celovcu, ne vem tudi, da bi bili obveščeni za kadrovsko rešitev novega šefa Informacijskega centra."
5,Navajam samo te konkretne primere.
22,"Če mislimo resno utrjevati skupščinski sistem, potem mislim, da je treba na področjih mednarodnih dejavnosti aktivno vključevati skupščinsko Komisijo za mednarodne odnose."
26,"To se še posebej nanaša na obiske, pomembnejše obiske v inozemstvu in mislim, da je treba pripravljati platformo, katero mora potrditi skupščinska Komisija za mednarodne odnose."
4,Govorim za pomembnejše obiske.
33,"Kot pozitivni primer navedem lahko to, da se ob planiranem obisku predsednika Skupščine dr. Franceta Bučarja v ZDA deluje ravno v tej smeri, da se pripravlja platforma, o kateri bo razpravljala skupščinska komisija."
18,"Zato ponovno apeliram, da ne gremo nazaj od tistih standardov, ki smo jih pred zadnjimi volitvami že dosegli."
2,Hvala lepa.
3,Želi še kdo?
10,"Če ne, zaključujem 23. točko, vprašanja, pobude in predlogi delegatov."
5,S tem zaključujem današnjo sejo.
1,Hvala.
