3,Pričenjamo 37. sejo.
9,Pri tej seji nam je najprej opraviti eno preložitev.
32,"Na predlog Vlade predlagam, da se predlog zakona o intervencijah v gospodarstvu preloži na 39. sejo zbora, da se bo do predloga zakona in predloženih amandmajev lahko opredelila nova Vlada Republike Slovenije."
7,Želi o predlagani preložitvi točke kdo razpravljati?
6,"Če ne želi, predlagam, da glasujemo."
3,Najprej ugotovimo navzočnost.
14,"Kdor je za to, da se točka preloži na 39. sejo, naj prosim glasuje."
3,Je kdo proti?
4,Se je kdo vzdržal?
24,"Ugotavljam, da je z 38 glasovi za, enim proti in dvema vzdržanima glasoma zbor sprejel sklep, da se ta točka preloži na naslednjo sejo."
101,"Na nadaljevanju 37. seje bo zbor obravnaval še nedokončane zadeve iz sprejetega dnevnega reda: osnutek zakona o javnih glasilih, predlog za izdajo zakona o nezdružljivosti opravljanja javne funkcije s pridobitno dejavnostjo z osnutkom zakona, predlog za izdajo zakona o ustanovitvi visoke šole za socialne delavce v Ljubljani z osnutkom zakona, odločal bo o predlogu mandatno imunitetne komisije Družbenopolitičnega zbora za prenehanje mandata poslanki Družbeno političnega zbora Skupščine Republike Slovenije dr. Katji Boh, obravnaval bo informacijo o nastanitvi in oskrbi beguncev iz Republike Hrvaške in Republike Bosne in Hercegovine, kar predlagam, da storimo v sklopu točke zakona o prispevku solidarnosti v okviru."
9,"Tukaj imamo tudi točko: pobude, predlogi in vprašanja poslancev."
16,"Poslance ponovno prosim, da se prijavijo za razprave, kljub temu, da so že zadnjič dali prijave."
12,Zdaj prehajamo na 9. TOČKO DNEVNEGA REDA - OSNUTEK ZAKONA O JAVNIH GLASILIH.
9,Predlog zakona je predložila v obravnavo Vlada Republike Slovenije.
30,"Osnutek zakona so obravnavali: Komisija za informiranje kot matično delovno telo, ki je dvakrat obravnavala osnutek zakona, in sicer na 16. seji komisije 18.2.1992 in na 18. seji komisije 30.3.1992."
38,"Komisija je ugotovila, da je predlagatelj pri pripravi osnutka zakona upošteval večino pripomb ob obravnavi predloga za izdajo zakona s tem, da je pri osnutku dodal nekaj novih poglavij predvsem glede posebnih določb o radijskih in televizijskih programih."
9,S temi spremembami in dopolnitvami se je komisija strinjala.
13,"Komisija predlaga, da zbori Skupščine Republike Slovenije sprejmejo osnutek zakona o javnih glasilih."
14,Prejeli ste tudi dodatno poročilo Komisije za informiranje k osnutku zakona o javnih glasilih.
9,"Komisija je predlagala zboru, da sprejme naslednji predlog sklepa:"
8,"""1. Osnutek zakona o javnih glasilih se sprejme."
7,2. Predlog zakona pripravi Vlada Republike Slovenije.
37,"3. Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles Skupščine Republike Slovenije, zlasti Komisije za informiranje in Zakonodajno-pravne komisije ter razpravo na seji zbora in pisne pripombe poslancev zbora."
28,"Ministrstvo za promet in zveze naj v čimkrajšem času pripravi predlog za izdajo zakona s področja telekomunikacij oziroma zvez, predvsem tisti del, ki se nanaša na razdeljevanje frekvenc."
37,"Zbor meni, da bi bilo treba istočasno razpravljati tako o predlogu zakona o javnih glasilih kot tudi o osnutku zakona s področja telekomunikacij, saj je problematika delitve frekvenc v veliki meri povezana z zakonom o javnih glasilih."""
56,"O zakonu so razpravljali tudi Odbor za kulturo in varstvo kulturne dediščine, Komisija za narodnosti, Odbor za promet in zveze, Komisija za človekove pravice in državljanske svoboščine in Zakonodajno-pravna komisija, ki opozarja, da osnutek zakona ne spoštuje v zadostni meri 39. člena Ustave Republike Slovenije, ki zagotavlja svobodo tiska in drugih oblik javnega obveščanja in izražanja."
12,Predstavnik Vlade Republike Slovenije k tej točki je gospod minister Jelko Kacin.
3,Želi mogoče besedo?
15,Je pa uvodno besedo k tej točki podal že na seji 22.4. kot tu piše.
9,Takrat je pač v imenu ministrstva nastopil gospod Fabčič.
5,Želijo besedo poročevalci delovnih teles?
6,Je tu predstavnik matičnega delovnega telesa?
4,Poročevalci drugih delovnih teles?
12,"Gospod Šeligo, v imenu Odbora za kulturo in varstvo kulturne dediščine, prosim."
9,"Spoštovani, dobili ste poročilo, in to že davno, odbora."
22,"Že nekaj mesecev je od tedaj in neverjetno vlečemo, zato tudi tisto, kar bom rekel, ne bo zelo vroče, bo hladno, prežvečeno."
33,"Pa še nečesa me je strah, in sicer, da ne bom točno samo tistega povedal, kar je bilo usklajeno z glasovanjem na Odboru za kulturo, ker se tako rekoč vsak dan dogajajo stvari."
21,"Zdaj ne vem, ali je to dovoljeno ali ne, ali moram zelo precizno samo tisto povedati, kar smo z glasovanjem sprejeli?"
14,"Ker bi jaz rad malo stvari mešal, pa ne vem, če mi je dovoljeno."
6,Mi predsedujoči to dovoli ali ne?
13,"Jaz predlagam, da podate poročilo odbora in potem je seveda še tudi diskusija."
7,No potem bi pa rajši potem mešal.
4,Hvala za jedrnato poročilo.
6,Še kdo od predstavnikov delovnih teles?
4,"Če ne, odpiram razpravo."
2,Gospod Šeligo.
31,"V celoti gledano - in to je bil del poročila, vsaj v tem stavku, ki ga bom zdaj izrekel, Odbora za kulturo - je zakon o javnih glasilih kot tak v bistvu nepotreben."
33,"Z njim urejamo stvari, ki jih najbrž, če se zakonsko striktno urejujejo, se gibljemo v smeri zakona o resnici - kar pa vemo, da seveda ne gre - oziroma o artikulaciji, razpečavanju, emitiranju resnice itn."
74,"Če že je potreben, potem najbrž ni zelo smotrno, da je sestavni del - pa vendarle s podnaslovom posebne določbe o radijskih in TV programih tega zakona glede na to, da imamo še vedno zakon o RTV in je seveda nujno, da bo prišlo, če se sprejme ta zakon, ki ga imamo zdaj pred sabo, do določenih kolizij, ne glede na to, da predlagatelj govori pravzaprav o enem oziroma dveh členih, vendarle so intencije drugačne."
34,"Najbrž bi morali vzporedno obravnavati oba zakona oziroma noveliranje zakona o elektronskih medijih, s čemer bi ta potreba o posebnem poglavju, ki vendarle štrli ven iz tega zakona, da bi to dejstvo pravzaprav odpadlo."
3,"Naprej, kot drugič."
56,"Z vrsto členov - ti členi so predvsem tisti, ki govorijo o koncesijah za nacionalni program, ki govorijo o deležu ekonomske propagande, ne govorijo pa nič, kaj je z ostalimi deleži po minutažah, 100 minus 40 in tako naprej, o naročnini in tako naprej - ta zakon, ali izreka to ali ne, spreminja nacionalno radio televizijo v državno."
34,"Bistvene stvari seveda dobi v roke država oziroma direktno vlada, delno tudi skupščina in če postane nacionalna RTV državna hiša, je tudi zelo resno vprašanja vključitve nacionalne, torej slovenske RTV, vključitev v mednarodne korporacije."
5,Tukaj mislim predvsem na EBU.
12,"Tisti trenutek, ko je deklarirana ta hiša kot državna, nimamo več vstopa."
1,Tretjič.
22,"Zakon na ravnini nacionalnosti, o kateri vendarle govori, nacionalnih programih, pravzaprav zamenjuje dva kriterija in ni čisto jasno od kod ta zamenjava."
39,"Po eni strani govori o nacionalnem programu z vidika vidnosti na državnem nacionalnem ozemlju, po drugi strani pa je intencija zakona, da bi vendarle ne definiral, tega ne podtikam, pa vendarle misli nacionalni program kot program ne pa vidnost."
13,"Jasno je pa, da se marsikatere določbe vežejo v prvi vrsti na vidnost."
1,Četrtič.
9,"Nujno je potrebna demonopolizacija nacionalne hiše, radija in televizije."
35,"Z institutom koncesij za nacionalni program oziroma za dodeljevanje dela naročnine drugim elektronskim medijem ne bo prišlo do ustrezne konkurence na nivoju nacionalnih programov, pač pa do destabilizacije, recimo, dosedanje edine nacionalne televizije in radija."
20,"Predvsem zaradi tega, ker enostavno ne bo mogoče graditi nobene uredniške politike na nivojih oziroma območjih, ki niso informativnega značaja."
35,"Za kakršnokoli resno produkcijo je treba seveda imeti neki plan in dokler ni popolnoma jasno, kakšen delež pripada določeni hiši za nacionalno produkcijo je razumljivo, da ni mogoče niti dela organizirati niti izpeljati racionalne produkcije."
46,"Treba se je seveda zavedati, o tem smo seveda že veliko govorili, da RTV, radio in televizija nista samo posodi za informativni oziroma za informativno politični program, vemo, da so drugi predeli, ki za obsegajo 80 odstotkov celotnega programa - izobraževalni, kulturni, umetniški, športni in tako naprej."
19,"Ne moremo reči, da je to manj pomembno, saj ravno v imenu teh območij dejavnosti govorimo o nacionalnih programih."
15,"Osnutek zakona, ki ga imamo pred sabo, tega dejstva preprosto ne misli in ne reflektira."
44,"Ves pluralizem, recimo, poetik, vrednostnih stališč, življenjskih praks in tako naprej, preprosto ni mogoče doseči z, recimo, pravno organizacijskimi okrepi, pač pa z ustrezno zakonodajo, ki bi v osrednji radijski in televizijski hiši z zakonom zapovedala, kolikšen del produkcije mora nastati zunaj njene hiše."
14,Tega ni in to je zame prav gotovo eden najpomembnejših vzvodov za dosego pluralizacije.
2,In končno.
67,"Vsi vemo, če odštejem zdaj ta pluralizem, ki se nanaša na produkcijo na ostalih območjih, da je učinkovita demokratizacija pravzaprav v enakopravni delitvi frekvenc kot dela narodnega bogastva, zato bi vsaka resna odločitev v zvezi z osnutkom zakona, ki ga imamo pred sabo, morala hkrati misliti na zakon o telekomunikacijah ali pa vsaj na zakon o razdelitvi frekvenc, tako kot predlaga tudi to skupščinska komisija za informiranje."
32,"Če že ne gre ta posebni del o radio in televizijskih programih ven, potem seveda predlagam, da hkrati, ko bi sprejemali zakon, ki ga imamo pred sabo, sprejemamo tudi zakon o telekomunikacijah."
50,"Ker sicer bodo vse intence in to decidirana določila in členi, ki jih imamo v osnutku, pravzaprav brez učinka, ne bodo mogla ta določila zaživeti, ker enostavno ne bo materializacije za emitiranje, recimo temu tako, ostalih nacionalnih programov, ki bodo po koncesiji pripadali drugim hišam - regionalnim, komercialnim in tako naprej."
2,Hvala lepa.
1,Hvala.
2,Gospod Magajna?
3,Gospod Borut Šuklje?
2,Gospod Balažic.
4,Hvala lepa za besedo.
1,Spoštovani!
20,Podal bi nekaj pripomb o osnutku zakona o javnih glasilih: pri tem bi tudi izrazil strinjanje s predgovornikom gospodom Šeligom.
38,"Torej za izhodišče razprave o osnutku zakona o javnih glasilih velja vzeti seveda ustavno določilo iz 39. člena, ki pravi, citiram: ""Zagotovljena je svoboda izražanja misli, govora in javnega nastopanja, tiska in drugih oblik javnega obveščanja in izražanja."
11,"Vsakdo lahko svobodno zbira, sprejema, širi vesti in mnenja."" Konec citata."
22,Osnutek zakona o javnih glasilih v nasprotju s to široko demokratično formulacijo sam sebe utemeljuje predvsem na podlagi ohranjanja slovenske nacionalne identitete.
38,"Že tu je ta osnutek zakona na nek način negacija ustave in zanikanja svobode tiska kot pravice državljana, poudarjam ""državljana"", zato ni pretirana trditev, da je ta osnutek zakona na nek način tudi zakon države proti civilni družbi."
7,Če gremo dalje in pogledamo 3. člen.
25,"Osnutek zakona določa, da tuje fizične in pravne osebe ne morejo biti ustanovitelji in izdajatelji informativno-političnih javnih glasil, ki so namenjena obveščanju prebivalcev Republike Slovenije."
14,Kratica predvideva omejitev sofinanciranja tujcev na največ 49% sredstev potrebnih za delovanje javnih glasil.
29,"Ta omejitev je nesmiselna, saj se jo lahko na več načinov zaobide, poleg tega, da se porajajo vprašanja, ali so take določbe kompatibilne z evropskimi zakonodajami na tem področju."
66,"Četudi velja podpreti intenco zakona po odpravi dosedanje prepovedi financiranja javnih glasil iz tujih virov, pa se določilo o omejitvi financiranja tujcev, ki bi ga bilo potrebno urediti drugače, to je, da se onemogoča divjo privatizacijo večine medijev v roke tujega kapitala, sprevrne v lastno nasprotje, saj ponovno propagira omejitve zgolj s stališča varovanja slovenske nacionalne identitete, ki je verjetno bolj ogrožena s strani samobitne zatohlosti."
29,"V 3. členu pa velja podpreti odpravo še veljavne prepovedi ustanavljanja in izdajanja javnega glasila s strani posameznikov, fizičnih oseb, tako da so v načelu izenačeni vsi možni ustanovitelji."
24,"Naslednji členi v zakonu, tja do 9. člena, določajo razmerje med ustanoviteljem in izdajateljem, kot da gre za nadaljnji razvoj političnega sistema socialističnega samoupravljanja."
41,"Čeprav predlagatelj trdi, da poskuša s tem osnutek zakona, skladno s svobodo tiska, bistveno poenostavit postopek ustanovitve javnega glasila, še vedno vztraja na množici podatkov, ki naj bi državi verjetno omogočili dovolj rigorozen nadzor s stališča temeljnega nezaupanja do lastnih državljanov."
38,"Če je vsega tega preveč, pa je osnutek zakona prekratek tam, kjer bi moral strogo vpeljati protimonopolna določila, ki bi onemogočala koncentracijo medijske moči nad civilno družbo s strani politike ali lastnikov kapitala po tržni logiki koncentracije kapitala."
18,"Zato velja v zakon vgraditi določila, ki bi omejevala kumulativno lastništvo medijev in hkrati spodbujala, seveda medijski pluralizem."
14,"O 9. členu in sploh o tretjem poglavju, ki govori predvsem o novinarski zbornici."
52,"V alternativi ali naj se upošteva pri imenovanju in razreševanju odgovornega urednika in ostalih stvari zgolj mnenje novinarjev - ali pa v varianti soglasje - se velja seveda zavzeti, in sam se za to zavzemam, za avtonomijo novinarjev do lastnikov in za institut soglasja novinarjev kot pomembnega elementa soupravljanja ali soodločanja zaposlenih tudi tu."
37,"Poglavje o novinarski zbornici naj se iz tega zakona črta, kajti gre za avtonomne stvari samih novinarjev, ki jim država ne sme omejevati pravic in svoboščin ali celo predpisovati, kakšna naj bo novinarska zbornica s strani države."
30,"V vsakem primeru pa se bo potrebno pri kakršnikoli obliki novinarske zbornice izogniti takšnim določilom, ki jih vsebuje osnutek zakona, ki dišijo po nekem cehovstvu in morda celo ideološkopolitični selekciji."
26,"15. člen vsebuje določilo, citiram: ""Cenzura informacij se lahko uvede samo v neposredni vojni nevarnosti, v vojni ali izrednih razmerah."" To mislim, da je potrebno črtati."
31,"Čeprav o razglasitvi izrednega stanja odloča državni zbor po novi ustavi v členu 92. to določilo pušča preširoko polje za zlorabo s strani države, ki bi za zavarovanje demokracije dovoljevala cenzuro."
27,"V 17. členu velja črtati določilo, po katerem mora javno glasilo, citiram: ""Na zahtevo pristojnega državnega organa brez odlašanja objaviti sporočilo, katerega objava je nujna."" Konec citata."
14,"S tem določilom se poskuša uveljaviti pravico države, da medijem ukaže objaviti pomembne informacije."
18,"Seveda se tu postavlja vprašanje, kdo je to, kakšne so te informacije, kdo o temu odloča in podobno."
26,"Ta člen izraža na nek način neko žalostno ugotovitev, da gre za temeljno nezaupanje države do novinarjev in urednikov, saj očitno ta oblast zaupa zgolj sebi."
22,"Govorim tako, kot sem govoril pod prejšnjo vlado, tudi zato, če bo ta vlada sprejemala takšen osnutek zakona in na tem vztrajala."
2,Člen 48.
8,V tem členu se najlepše pokaže inteca oblasti.
39,"Gre za eksemplaričen primer sestave Komisije za radiodifuzijo Republike Slovenije, da naj bi jo v dveh tretjinah sestavljali predstavniki oblasti, ki jim je dana možnost, da z medstrankarskim dogovorom o polastitvi medijskega prostora dosežejo tiho, udobno in nevidno cenzuro."
22,"Zopet se pojavljajo politične uzde in apetiti oblasti, ki bi krepili državno strankarsko politično moč nad nacionalnimi RTV postajami po logiki redukcij."
27,"Pluralizem se izvede na pluralizem političnih strank, civilno družbo se izvede na stranke in morda še na privaten kapital, demokracija pa se izvede na strankarsko atriulacijo interesov."
18,"V takšnih in podobnih primerih zato zastopam stališče, da naj bo v organih nad polovico predstavnikov civilne družbe."
2,Člen 56.
31,"Iz tega člena naj se črta nesmiselno določilo, ki spominja na stare dobre čase, to je, da morajo tuji dopisniki obvestiti pristojni upravni organ o kraju in času svojega snemanja itd."
24,"Osnutek zakona, tak kot je predlagan v sprejem parlamentu, je prej potreben državi za nadzor nad mediji in preko njih za nadzor nad državljanih."
14,"Osnutek zakona omejuje politično in nasploh svobodo državljanov, civilno družbo, omejuje celo podjetniško svobodo."
26,"V osnutku zakona pa manjka ravno tisto, kar bi v njem moralo biti, to je zaščita državljanov in civilne družbe pred nasilno močjo države in kapitala."
22,"Tako mu manjka jasna opredelitev pravic in svoboščin državljanov, določitev zakonskih sankcij ob kršitvi teh pravic in zagotovitev minimalnih standardov demokratične komunikacije."
40,"Takega osnutka zakona zato ne morem podpreti tudi zato, ker v njem manjka določitev o omejitvi moči političnih in kapitalskih skupin pritiska, kar bi obvarovalo neodvisnost medijev in pravice ter svoboščine državljanov v prid njihove široke udeležbe v komunikacijskih dejavnostih."
69,"Torej neodvisno od tega, ali smo imeli v prvi fazi ta osnutek predlagan s strani Peterletove vlade, neodvisno od tega, da ga tudi ta vlada ni umaknila, ali ga na nek način (morda še ni imela časa) ustrezno spremenila po vseh teh dolgoveznih in žolčnih razpravah okrog tega osnutka - mislim, da takšnega zakona v prid državljanom ta parlament ne more sprejeti ne glede na to, kakšna barva vlade je."
15,"Pomembno je, da je ta zakon slab in koristi državi proti civilni družbi in državljanom."
28,"Torej, jaz ne dajem podpore temu osnutku zakona o javnih glasilih in se tudi ne strinjam s predlogom sklepov, ki so bili prebrani, tako da bom glasoval proti."
2,Hvala lepa.
1,Hvala.
2,Gospod Šetinc.
1,Spoštovani!
44,"V dosedanji razpravi o osnutku tega zakona bi rekel, je ta osnutek bil že do dobra razcefran, tako da ga bo verjetno predlagatelj moral precej spremeniti, če bo hotel,da ga Skupščina sprejme in mislim, da bo tak predlog potem tudi konceptualno precej drugačen."
8,Zato bi bilo tudi pametno delati nov osnutek.
21,"Kar se pa tiče naših konkretnih pripomb, začnejo se že z drugim poglavjem: mislimo, da je cela vrsta določb povsem odveč."
13,"Mislimo tu na celo vrsto določb, ki urejajo odnose med ustanoviteljem in izdajateljem."
22,"In ker bo šlo v prihodnosti praviloma za zasebne ustanovitelje in zasebne izdajatelje, zato so tudi njihovi medsebojni odnosi povsem zasebna stvar."
48,"Ob ustanovitvi javnega glasila naj ustanovitelj pošlje na ministrstvo le tiste nujne podatke, ki so potrebni za vpis v evidenco javnih glasil oziroma za odmero raznih davčnih olajšav in podobno, vse ostalo ministrstva ne bi smelo prav nič zanimati oziroma s tem ne bi smelo kaj posebnega početi."
75,"Dolžnost ustanavljanja programskih svetov, ki naj bi bili po tem konceptu v osnutku nekakšna korektura oziroma nadzor javnosti med javnimi glasili, je nepotrebno obremenjevanje oziroma, bom rekel, neka sicer po svoji dikciji povsem napredna, vendar v praktičnem učinku kozmetična zadeva, ker so programski sveti smiselni le v javnih glasilih, ki so v sklopu javnih podjetij, medtem ko si zasebnikom pač ne bo težko podrediti te javnosti v svetih, ker jih bodo končno tudi sami imenovali."
37,"Ne podpiramo določil o prepovedi ustanavljanja in omejevanja lastninskih deležev tujcev v javnih glasilih, ker gre očitno za zaščito tako imenovane slovenske nacionalne identitete, torej za kulturno politični protekcionizem, ki lahko doseže kvečjemu obratne učinke od želenih."
15,"Zaradi takšnega protekcionizma se bo samo zmanjševala ""odpornost"" tistega, kar naj bi ta določila varovala."
30,"Sploh te omejitve nimajo posebne praktične vrednosti, ker je mogoče javna glasila v slovenščini oziroma z uporabo slovenščine ustanavljati v zamejstvu, njihove izdelke pa potem prosto uvažati na slovensko tržišče."
48,"Namesto tega protekcionizma pa ravno v zakonu manjka vsaj nek zametek antimonopolne zakonodaje, ki bo še zlasti seveda aktualna v prihodnosti, ko bo privatizacija medijskega prostora močnejša, kot je v tem trenutku in bi morala omejevati pretirano koncentracijo medijske moči v rokah človeka ene kapitalske družbe in podobno."
7,Nekaj tega poznajo tudi mnoge zahonodevropske družbe.
16,V tem zakonu prav tako ni ničesar o programski avtonomiji novinarskih kolektivov v razmerju do lastnikov.
67,"Poglavje o novinarski zbornici je očitno pomembno zgolj zaradi določila o strokovnem izpitu oziroma podeljevanju licenc za opravljanje novinarskega dela, ker je to končno edino kar dejansko potrebuje zakonsko sankcijo, čeprav tudi ta zakonska sankcija tukaj ni povsem jasna, ali dejansko ta licenca ima to sankcijo, ali dejansko brez te sankcije ni mogoče upravljati novinarskega poklica oziroma če je mogoče, zakaj potem sploh je potrebna ta licenca."
17,"V vsem ostalem je pač novinarska zbornica stvar novinarjev, za katere ne potrebujejo nobene posebne zakonske podlage."
18,"Novinarjem nič ne prepoveduje in preprečuje, da bi ustanovili svojo zbornico in preko nje uveljavljali svoje stanovske interese."
68,"Tako kot je postavljeno v zakonu, je to kvečjemu neke vrste cehovsko omejevanje vstopa novincev v poklic in ne vidimo nobene potrebe, da bi nekdo, ki ga neko medijsko podjetje hoče zaposliti in pač izpolnjuje pogoje, ki jih to podjetje zahteva, zakaj bi moral iti najprej skozi postopek izdaje licence, zlasti še zato, ker v zakonu ni nobenega zagotovila, da bodo to dejansko delali ljudje z ustrezno izobrazbo."
64,"Namreč v praksi se bo lahko zgodilo, da bo nekoga, ki bo končal npr. novinarsko fakulteto, ocenjeval nekdo, ki nima niti visoke izobrazbe in to se lahko izrodi v neko kvazi strokovno mučenje novincev in tudi iz prakse novinarskih hiš, kjer imajo neke svoje interne izpite se je to že doslej pokazalo; poznam sam nekaj teh primerov, npr. iz prakse v časopisni hiši Dela."
23,"Bodoči novinar bo pač moral imeti zahtevano izobrazbo, potrdilo ustrezne izobraževalne ustanove, potrebnih obrtnih spretnosti pa se bo moral priučiti v novinarski hiši."
20,In vsaka večja novinarska hiša pri nas ima tudi nekakšno svojo šolo novinarstva in tudi svoja obrtna pravila in zahteve.
7,Kaj naj torej potem ocenjuje novinarska zbornica?
29,"Treba je tudi opozoriti na nevarnosti ideološko politične selekcije novincev v primeru, če bi upravne odbore oziroma izvršilne odbore te zbornice dobila v svoje roke neka politično interesna skupina."
70,"Poglavje o pravicah, obveznostih in odgovornostih javnih glasil se nam zdi ustrezno, mislim pa, da je to tako in tako preneseno več ali manj v celoti iz starega zakona, namenjenega varovanju pravic posameznika pod terorjem medijev, na drugi strani pa tudi pomaga odgovornim urednikom, da vnaprej poznajo pravila igre pri objavljanju odgovorov oziroma popravkov in to jim ni treba čakati na to, da bo ustrezna pravila šele izoblikovala sodna praksa."
37,"Nikakor pa se ne strinjamo z določilom o cenzuri, citiram: ""V neposredni vojni nevarnosti, v vojni ali izrednih razmerah."" To je, prvič, kršenje ustave, ker ta dovoljuje omejevanje pravic in svoboščin le v vojnem in izrednem stanju."
34,"Drugič, cenzura je nedopustna celo v vojnem času, ker je ravno takrat nadzor javnosti nad oblastjo še pomembnejši kot v času miru, ker so tudi posledice napak oblasti mnogo hujše kot v mirnem času."
31,"Varovanje informacij, katerih javna objava bi lahko škodila obrambnim interesom v takšnih razmerah naj pač oblast zagotavlja z zaporo pri viru informacij, ne pa s cenzorji, ki bi sedeli v uredništvih."
27,"In na koncu: poglavje o radijskih in televizijskih programih je treba, po našem mnenju, izločiti iz zakona, ker gre za posebno tematiko in problematiko, vredno posebnega zakona."
14,"To na nek način posredno priznava že predlagatelj osnutka, ko govori o posebnih določbah."
20,"Sicer pa podpiramo težnje, ki jih je videti iz teh posebnih določb v osnutku - težnjo k odpravljanju monopola sedanje RTV."
58,"Strinjamo se s to zasnovo, vidno v tem osnutku, glede podeljevanja koncesij, delitve naročnine, nadzora nad določanjem naročnine in podobno, vendar pa je treba iz te igre izločiti vlado in odločanje o tem prepustiti komisijam, ki bi jih sestavljali predstavniki bodočega Državnega zbora in civilne družbe v takšnem razmerju, ki bi onemogočalo strankarsko prisvajanje radijskih in televizijskih programov."
32,"In kako je to nujno, je tudi vidno že iz znane in kontraverzne prakse sedanjega sveta RTV, ki je sestavljen po čistem strankarskem ključu in ki pada iz ene samoblokade v drugo."
1,Hvala.
1,Hvala.
4,Besedo ima gospod Tomažič.
1,Hvala.
27,"V poslanskem klubu Narodnih demokratov že dolgo, ali pa morda nikoli v teh dveh letih, nismo bili tako razočarani nad nekim zakonskim predlogom, kot smo nad tem."
38,"Mi smo že v programskih dokumentih pred volitvami in tudi kasneje vedno ugotavljali, da je bila specifična pravna ureditev javnega obveščanja v vseh pogledih prilagojena tedanjemu političnemu sistemu socialističnega samoupravljanja in da jo je treba takoj temeljito spremeniti."
10,Pri tem ne smejo biti dovolj kozmetične spremembe obstoječih predpisov.
17,"Že tedaj smo zapisali, da bo treba v celoti in korenito odpraviti neoboljševistični konstrukt ""družbeni sistem informiranja""."
23,"Ustavna funkcija tega sistema naj bi bila - to je bilo takrat - zagotoviti delavcu, delovnemu človeku in občanu celovito, resnično, objektivno in pravočasno informacijo."
19,"Dejansko pa je šlo za kompleksen in prefinjen način obvladovanja in nadzorovanja javnega mnenja, obveščanja, kar je seveda povezano."
10,Normativno ureditev bi bilo treba skrčiti na najmanjšo možno mero.
12,S predpisi naj bi se predvsem varovali mednarodno-pravno sprejete in zavarovane vrednote.
35,"Že pri tedanji ustavi smo ugotovili, da je svoboda tiska in drugih oblik javnega obveščanja kot temeljna človekova pravica že v tej ustavi in da se ta svoboda ne sme omejiti z nobenim drugim predpisom."
26,"Predlagali smo, naj bi v morebitnem novem zakonu o javnem obveščanju od tedanjih 112. členom ostalo morda kakšnih 15, ki pa bi se morali ustrezno prilagoditi."
40,"Že tedaj smo predlagali, da se morajo povsem odpraviti naslednji inštituti: razlika med ustanoviteljem in izdajateljem časopisa, cenzura informacij v izrednih razmerah, časopisni svet, prepoved imenovanja za glavnega in odgovornega urednika, vse vrste dovoljenj in prepovedi in tudi register časopisov."
35,"Seveda so na področju elektronskih medijev določene specifike, zato je treba urediti in eventuelno na področju javnega informiranja omogočiti, da država poskrbi vsaj za en ali več nacionalnih radijskih programov, ostalo pa naj prepusti trgu."
14,In kot krona vsega smo že tedaj predlagali odpravo tedaj Republiškega komiteja za informiranje.
19,"Njegove pristojnosti bi se zmanjšale z odpravo številnih predpisov, preostale pristojnosti pa bi se razporedile na druge upravne organe."
40,"In ko danes obravnavamo ta predlog za izdajo zakona je tako, kot da bi brali nek zakonski predlog iz - kot je že gospod Balažic rekel - dobrih, starih časov 70. ali 80. let, kot da bi ponovno gradili družbeni sistem informiranja."
20,"V tem zakonu je odločno preveč normiranja, administriranja, kot da bi iskali razlog, da se Ministrstvo za informiranje ne ukine."
45,"Če na kratko analiziram - čeprav mislim, da skoraj ni potrebno, ker je že bilo veliko pripomb in se z njimi v glavnem strinjam - lahko ugotovimo, da je v poglavju o ustanovitvi, izdajanju in urejanju javnih glasil veliko omejitev, ki so v direktnem nasprotju z Ustavo."
30,"Vemo - to smo danes že slišali - da ustava enostavno zagotavlja svobodo izražanja, misli, govora in javnega nastopanja ter tiska in da tu ne omenja, da bi to urejal kakšen zakon."
22,"Na nekaterih mestih ustava predvideva še kakšen zakon, tu ne; tu pa imamo v 4. členu vsebinsko zasnovo, da je treba predložiti."
15,Dalje imamo: da mora tiskar oziroma izdajatelj oddati obveznostne izvode - to je v 7. členu.
6,Cenzura informacij - to smo že slišali.
6,Soglasje k statutu - in tako dalje.
8,"Rezultat je, da je to poglavje popolnoma odveč."
9,"Ni potrebno nobenih predpisov, ki bi zahtevali registracijo časopisov."
24,"Časopise naj pač izdaja tisti, ki ima podjetje, ki ima to kot dejavnost in ne vidimo nobenega razloga, da bi se to posebej registriralo."
6,Ker to je omejevanje svobode tiska.
6,In če gremo na naslednja poglavja.
8,"Novinarska zbornica - slišali smo, da je praktično odveč."
18,"Lahko bi se vprašali, ali je potrebno eventuelno v tem zakonu pustiti ureditev pravice do popravka in odgovora."
13,"Vendar jaz opozarjam, da tudi tu 40. člen ustave ne predvideva nobenega zakona."
34,"To je ustavna pravica do popravka in odgovora, zagotovljena v 40. členu ustave, in prepričan sem, da bi se tudi brez kakršnekoli zakonske regulative to lahko izpeljalo, če ne drugače, tudi s sodno prakso."
27,"Sicer pa so postopkovne stvari v zakonu o pravdnem postopku, v zakonu o kazenskem postopku vemo, da so tudi določena kazniva dejanja, če gre za obrekovanje, itd."
29,"Tako na primer Amerikanci imajo znameniti prvi amandma k ustavi, ki govori o svobodi tiska - kako je to pomembna stvar - pa nimajo nobenih posebnih predpisov in tudi niso potrebni."
45,"Jaz se strinjam s tem, kar je danes rekel gospod Šetinc, da se poglavje, ki se tiče radijskih in televizijskih programov bi pravzaprav sodilo posebej - neka specifika je - ali v zakon o RTV, kar se tiče pa dodeljevanja frekvenc in drugih pa v zakon telekomunikacijah."
21,Torej bi od tega zakona praktično ne ostalo nič - in tudi prav je tako - in zato sem moral malo več povedati.
19,"Seveda se ne strinjam, da bi sprejeli predlog za izdajo in da bi naložili predlagatelju naj pripravi nov osnutek."
14,"Naša naloga pri obravnavi predloga za izdajo je, da ugotovimo ali je zakon potreben."
20,"Takšen zakon ni potreben in zato predlagam, da predloga za izdajo ne sprejmemo in da se tu ta postopek ustavi."
1,Hvala.
1,Hvala.
2,Gospod Ocvirk.
1,Hvala.
19,"O tem zakonu je, kar se tiče politične razsežnosti zakona, bilo povedano pravzaprav vse, razen, po mojem mnenju, najpomembnejšega."
21,"Težko bomo demokratizirali področje javnih medijev, če se ne bomo spravili na demokratizacijo tehnologije, s katero pravzaprav ta javni medij operira."
8,"In jaz mislim, da je to ključni problem."
20,"Vse ostalo je problem političnega razreševanja in to se bo reševalo naslednjih tisoč let, tako kot bo pač demokracija tukaj."
13,"Mislim, da je enkrat za vselej tega problema enostavno rešiti ne bomo mogli."
17,"Seveda pa obstajajo določeni načini, kako s samo organizacijo ali pa strukturo vodenja medijev to lahko storimo."
45,"Zanima me v prvi fazi to, čemur pravimo sedaj državni ali pa nacionalni mediji ravno zaradi tega, ker je tehnologija za produkcijo tako draga, še vedno, da je zelo utopično v naslednjih ne vem koliko letih pričakovati ne vem kako veliko konkurenco na tem področju."
17,"Do sedaj smo vedno govorili samo o tem, kako radio in televizija sta zakompliciran in drag medij."
18,"Jaz bi v tem trenutku vendarle predstavil, še dal zraven tukaj vsaj... (Na traku zbrisano kakšne pol strani.)..."
37,"RTV, ki bi to na nek način tudi lahko počel, tega ne počne, nima nikakršne svoje razvojne strategije in zato tudi ni bilo nikakršnega upanja, da bi v tem sklicu sploh govorili o tem tako pomembnem problemu."
7,Kaj mislim pravzaprav s tem demokratizirati tehnologijo?
22,"Jaz sem prepričan, da je potrebno sofinancirati radio, televizijo in časopisne medije tam, kjer so vložki največji in to je v tehnologiji."
26,"Država mora podpreti rotacijo, mora podpreti distribucijo tako radijskega kot televizijskega signala in do te tehnologije morajo imeti vsi državljani enake pravice, da pridejo do nje."
17,"Kako se to organizacijsko spelje je verjetno jasno, saj se že zadnjih pet let o tem pogovarjamo."
26,"Treba je osamosvojiti oddajnike in zveze in ravno tako je treba resno razmišljati o tem, kako organizacijsko pravzaprav urediti zadeve, da bi lahko sofinancirali tudi tisk."
45,"Šele od tu naprej, ko bo imel tudi, recimo, kanal A isto sofinanciranje kot ga ima televizija Slovenija, s tem da bo televizija Slovenija vedno imela neke davčne ali ne vem kakšne možnosti, da se bo sofinancirala dokler dolgo bo pač sistem takšen kakršen je."
13,"In verjetno obstajajo tudi nekaj razlogi, da neko močno nacionalno produkcij vendarle imamo."
14,"Skratka, če se bomo na ta način lotili tega, potem bomo lahko karkoli spremenili."
62,"Dokler se bomo pa lotevali tega tako kot se lotevamo sedaj, ko je RTV v popolnem razsulu zaradi tega, ker je večini, ali pa vsaj tistim strankam, ki imajo in ljudi v svetu in v vodstvu RTV, tako najbolj pogodu - ker samo zavrtijo telefonsko številko in se zgodi vse kar oni rečejo - tako dolgo seveda se ta problem tukaj ne more rešiti."
32,"Če kdo misli, da govorim na pamet, obstajajo primeri o tem, kako se zadeve urejujejo na tem RTV; da ne govorim o problemih samega vodenja in organizacije, kar je seveda druga stvar."
18,"Če gremo od tu korak naprej, pridemo do razreševanja še enega ključnega problema in to je problem frekvenc."
73,"Zopet moram reči, da je pravilno, da se ta zakon ukvarja s to problematiko, ker tisti zakoni, ki so bili omenjeni - o radiodifuziji - so tehnični zakoni in urejajo neke tehnične razmere na tem področju pač v okviru dogovora, ki je bil 1984. leta v Ženevi narejen, s tem da bomo morali tu kot država zahtevati popravke tega dogovora in si prisvojiti vse tiste frekvence, ki so bile prej na našem področju dane Sloveniji."
28,"No vendarle kar se tiče te komisije za radiodifuzijo - jaz mislim, da ne more biti nikakršnega razloga, da bi kdorkoli, ki je prosilec za frekvenco, ne dobil frekvence."
11,Po mojem blagem poznavanju tega področju je frekvenc več kot dovolj.
46,"Jasno je, da določena merila bodo morala biti, predvsem finančna, in dokazi, da se bo ta, ki bo frekvenco dobil v, recimo, 3, 4, 5, 6 mesecih resno lotil te problematike (tako imajo Italijani narejeno) in če ne, potem po 6 mesecih seveda izgubi to pravico."
17,"Zakaj menim, da je možno, da je več kot nujno, da vsak, ki prosi, tudi dobi frekvenco?"
3,Iz dveh razlogov.
7,Najprej zaradi tega ker je frekvenc dovolj.
20,"Seveda, niso vse enakovredne toda z nekakšnim administriranjem se bo tudi ta zadeva dala urediti, pravična pa nikoli ne bo."
3,To je jasno.
17,"Treba je vedeti, da mi po mednarodnih konvencijah bomo dobili določene frekvence, ki so v tem razrezu."
18,"Med temi frekvencami obstaja celo polje frekvenc, ki bi jih mi lahko uporabljali, če bi kontrolirali moč oddajnikov."
30,"To so frekvence, ki jih imajo Španci, ki jih imajo Skandinavci in se zato, če bi bili oddajniki kontrolirani, njihova moč, ne bi prišlo do problema motenj in tako naprej."
52,"Iz tega zornega kota, če gledamo, mislim, da se stvar da realizirati, še bolj pomembna pa je z drugega zornega kota in to je kot, po katerem moramo mi vedeti, da mi vnaprej ne vemo, kdo je tisti, ki je kvaliteten producent, kdo je tisti, ki bo naredil kvaliteten medij in obratno."
19,"Moram reči, da so Italijani šli po tej poti (Italija je ena izmed referenc, na katero se splača sklicevati)."
5,In do česa so prišli?
22,"Od 600 televizij, danes obstajata zopet samo še mogoče dva velika sistema in to je RAI in Berlusconi, vse ostalo je mašilo."
16,"Kljub temu, moram reči, da še vedno boljše dva kot eden - in to je pri nas."
31,"Skratka, prepričan sem, da bo naravna selekcija pripeljala do tega, da bo iz množice desetih, ali koliko je zdaj prosilcev, se marsikdo zelo hitro spametoval, ko bo videl v kaj gre."
36,"Naslednja stvar, ki jo je nujno narediti in je treba zahtevati ločitev I., II. in III. programa, tokrat televizije, in to organizacijsko in upravljalsko; če je treba tudi politično, saj mislim, da drugače ne bo šlo."
14,"Ta zadeva je nujna iz večih zornih kotov, predvsem iz tako imenovanega nacionalnega interesa."
18,"Nemogoče je namreč pod eno upravo in pod eno programsko politiko delati dober, pa če tudi kulturni program."
29,"Mi moramo vedeti, da se mi vedno znova kregamo o desetih minutah programa na televiziji in mogoče o dvajsetih minutah radijskega programa; vse ostalo nas praktično nikoli ne zanima."
7,Jaz gledam na te zadeve ravno obratno.
42,"Popolnoma vseeno mi je (tu govorim zelo tehnokratsko, ker sicer mi seveda ni), kdo bo upravljal s tistimi desetimi minutami, mi pa seveda ni vseeno, če je nasploh produkcija radijskega in televizijskega programa na takšni ravni, kot je pri nas v Sloveniji."
23,"Ne moremo se mi danes več sklicevati na to, kako so privatni programi v tujini slabi in neurejen način financiranja in podobni razlogi."
17,"Mi imamo dokaj urejen način financiranja in mnogo mnogo slabši program, kot ga danes producirajo Berlusconijeve mreže."
11,"Skratka menim, da bi se moral zakon razvijati v tej smeri."
20,"Seveda podpiram tiste, ki menijo, da kar se ideološko politične komponente tega zakona tiče, da je ta komponenta popolnoma nepomembna."
64,"Ravno tako podpiram tudi to, da mora ta zakon imeti v sebi protimonopolno logiko in podpiram tudi to, da se istočasno sprejema tudi zakon o radio difuziji, čeprav - glede na to, da poznam razmere v Ministrstvu za promet in zveze in mislim, da tudi gospod Kacin vam bo isto povedal - je upanje na to, da bomo kaj hitro prišli do tistega zakona, zelo majhno."
11,"Sem pa seveda proti temu, da se s tem zakonom zavlačuje."
33,"Sem za to, da je drugačen, moramo priti pa čim prej do resnih rezultatov in možnosti, da začnemo resno razpravljati tudi o zakonu o RTV zamenjamo svet (kakršnega imamo) in zamenjamo seveda vodstvo."
1,Hvala.
4,Dovolite najprej eno pripombo.
18,"Ko sem poslušal nekatere iz vladne koalicije, sem si rekel: gorje ministru, ki mora biti v taki koaliciji."
44,"Jaz moram reči, da pri nas ne razmišljamo ravno tako, da je ta zakon za v koš in smo na Komisiji za informiranje tudi povedali, katere stvari se nam zdijo nesprejemljive, kaj pa mislimo, da je ustrezno in še vedno mislimo, da je tako."
46,"Zlasti v prvem delu zakona je verjetno res teh podrobnih določb, kako naj bodo urejena razmerja med ustanoviteljem in izdajateljem, kakšen naj bo status urednikov in tako naprej, ker tudi mi mislimo, da gre tu za vprašanje, ki naj jih urejajo znotraj časopisnih, oziroma izdajateljskih hiš."
19,"Drugo, kar se mi zdi pomembno in zaradi česar mislim, da zakon je vendarle potreben, je pa novinarska zbornica."
26,"Prepričani smo namreč, da novinarska zbornica na nek način tudi ureja stvari, ki se tičejo delovanja novinarjev v demokratični družbi; zdaj so te stvari dokaj neurejene."
11,"Veste tudi, da novinarji sami še zdaj nimajo kodeksa novinarjev Slovenije."
28,"Bilo bi seveda zaželeno, da ga čim prej dobijo, ta stvar je v osnutku in prepričan sem, da bi prav delovanje novinarske zbornice tudi te stvari hitreje reševalo."
36,"Ne zaradi tega, da bi zdaj država nadzorovala delo novinarjev, jih klicala na odgovornost ali kateri od njenih organov, ampak gre za to, da novinarji natančno vedo, kakšna so pravila igre tudi zanje v parlamentarni demokraciji."
8,Zato se nam zdi to dovolj pomembna reč.
13,"Naslednje, ker mislim, da je tudi pomembno, pa je vprašanje radia in televizije."
35,"Tudi tu mislimo, da so stvari, ki jih je potrebno podpreti, seveda še tudi morda z nekaterimi dodelavami, zlasti pa s spremljajočim zakonom o delitvi frekvenc, kar smo tudi že opozorili na Komisiji za informiranje."
29,"Tako, da bi mi želeli, da se zakon vendarle pelje naprej s temi preureditvami, ki so bile tu že večkrat povedane in s katerimi se navsezadnje tudi mi strinjamo."
39,"Samo ta osnovna usmeritev pa lahko je ta, da osnutek, kakršen je, tudi lahko preoblikujemo v predlog, ki bo vseboval tisto, kar mislimo, da mora vsebovati, ker ta zakon, pa navsezadnje po oceni tudi naše stranke, pa le potrebujemo."
2,Hvala lepa.
7,"Dovolite, bi še sam nekaj stvari povedal."
19,"Jaz ne bom govoril tako globalno, kot ste se nekateri lotili zakona, zaradi tega, ker ste to že opravili."
44,"Mislim, da bi bilo dobro vseeno osnutek sprejeti zaradi tega, ker predvidevam, da bo predlagatelj upošteval tudi pripombe in ker vem, da nekatere je pravzaprav že pripravljen upoštevati in da predvideva, da bi nekatere sporne točke šle iz zakona, ki so zdaj bile sporne."
26,"Sam bi rad, pravzaprav, na par drobnejših določb opozoril, ki se mi zdijo nevarne, če bi na neki način ostale v takem besedilu kot so zdaj."
30,"Najprej bi se pridružil gospodu Šeligu, če sem prav razumel, kar je rekel, da je treba jasno ločiti, da ta zakon zadeva informativne programe na radiu, televiziji in tako naprej."
42,"Kajti, če bi se v nadaljevanju nekatere določbe, ki so, potem aplicirale tudi na druge programe, na zabavne, na kulturne, na znanstvene, bi lahko prišlo do kakšnih nesporazumov in, po moje, kakor jaz razumem, vendarle to zadeva informativni del, ne pa ostalega."
32,"Drugo ker je, strinjam se s tistimi pripombami, s tistimi govorniki, ki so govorili o tem, da se zakon preveč podrobno loteva nekaterih stvari v zvezi s tistimi glasili, ki bodo privatna."
21,"Zdaj zahteve po programskih svetih in tako naprej so najbrž sporne v zvezi s temi mediji, ki bodo v privatni lasti."
39,"Problem, se mi zdi (kot sem rekel, gre po nekod za malenkosti ampak vendarle), recimo, določba v 35. členu, ki pooblašča vlado, da lahko pravzaprav brez nekih vnaprejšnjih kriterijev - da tako rečem - prepove oglašanje zdravju in okolju škodljivih proizvodov."
21,Seveda se vsi strinjamo s tem (gre za znano diskusijo tudi v zadnjem času okrog reklam za West in tako naprej).
7,"Vendarle, kaj če dobimo izrazito ""zeleno"" vlado."
30,"Naj kar na enkrat bo cela vrsta popolnoma normalnih proizvodov, za katere bodo rekli: ""Ti proizvodi so v končni fazi zdravju nevarni in zaradi tega se jih ne sme reklamirati""."
36,"Ker morajo biti dejansko vnaprej opredeljeni kriteriji, kaj to lahko je, ali pa mora biti taka prepoved sprejeta z nekim širšim aktom kot je zakon, da ne pride do zlorab tudi te možnosti za tako prepoved."
36,"Druga stvar je, še zlasti - glede na to, če bi ostalo to, kar sem rekel, da bi pravzaprav ta zakon zadeval na neki način tudi zabavne programe, recimo, kulturne revije in tako naprej - je problem pornografije."
4,Kje je meja pornografije?
6,Ali mi imamo zakon o pornografiji?
21,"Kar naenkrat se lahko zgodi, da bo prepoved neke popolnoma normalne pesmi, ker ima pač erotično ali ne vem kakšno vsebino."
8,To se mi zdi ravno tako en problem.
31,"Nekaj je bilo že o 48. členu rečeno, moram reči, da se tudi sam bojim, da bi ta člen lahko pripeljal do tega, da bi bila komisija politično enobarvna v rezultatu."
46,"No, jaz predlagam, da se pri 52. členu črta četrti odstavek, ker ta odstavek lahko v določeni politični situaciji pravzaprav povzroči neke vrste, bom zdaj rekel, notranjo cenzuro pri uvoznikih tujega tista, ker se bodo enostavno pretirano bali, kdaj lahko kakšen časopis izzove negativen politični odziv."
24,"Pri 56. členu sem izrazito za alternativo k prvemu in drugemu odstavku - iz razlogov, ki so bili tudi že povedani - ne za osnovno besedilo."
1,Hvala.
4,Želi še kdo razpravljati?
2,Gospod Pahor.
5,"Spoštovani predsednik, gospe in gospodje."
17,"Računam na vašo veliko hvaležnost, ker ne bom ponavljal stališč socialno demokratske prenove glede tega zakonskega osnutka."
10,"O njem smo izčrpno govorili, mislim, na treh sejah komisije."
19,Socialno demokratska prenova oziroma njen poslanski klub je dal tri strani zelo podrobnih in tudi načelnih pripomb na zakon.
8,"Dovolite mi, da dam samo zelo sumaren povzetek."
31,"Koncept zakona je nesprejemljiv in to smo povedali na vseh treh sejah, čeprav smo se strinjali, da je zakon potreben in da ni nobenih razlogov, da zdaj iz proceduralnih razlogov zavlačujemo."
57,"Skratka, naj pride pred zbor; na tem zboru pa naj predlagatelji zakona povedo, ali bodo vztrajali pri teh konceptih, ki so po našem mnenju nesprejemljivi ali pa so pripravljeni te koncepte spremeniti (in mislim, da za določene spremembe obstoji med nami velik konsenz) in na tej podlagi torej potem zbor sprejme sklepe, kot jih je predlagala komisija."
18,"Torej, ne bi bilo dobro, če bi menili, da je komisija zelo hitro in soglasno sprejela take sklepe."
9,"Ne, dilema je bila zelo velika, diskusija zelo burna."
47,"No, na koncu smo se odločili, da gremo na roko predlagatelju, da ga povabimo pred ta zbor in da na tem zboru ponovno potrdi svojo pripravljenost, da pomembne opazke in kritike, ki jih je bilo slišati v komisiji in tudi tukaj na seji zbora, vnese v zakon."
13,"Če te pripravljenosti ni, potem poslanski klub SDP takega osnutka podpreti ne more."
22,"Torej pričakujem, da bo predlagatelj minister Kacin danes še pred koncem te razprave potrdil voljo predlagatelja, da te ključne kritične pripombe upošteva."
1,Hvala.
1,Hvala.
6,S tem je lista razpravljavcev izčrpana.
8,"Sprašujem predstavnika predlagatelja, gospod Kacin, minister za informiranje."
5,"Spoštovani predsednik, poslanke in poslanci!"
11,"Najprej hvala lepa za možnost, da končno razpravljamo o tem zakonu."
39,"Ne morem drugače kot da vas spomnim, da je vlada besedilo dala v ta parlament v lanskem letu v decembru, da imamo že pol leta papirje na vaših klopeh in da končno tudi na vašem zboru o tem razpravljamo."
3,Rekel bi naslednje.
47,"Razprave, pripombe, dopolnila, sugestije se ponavljajo iz zbora v zbor, zato jaz ne bi na dolgo in široko razpravljal o teh rečeh, rekel bi pa naslednje: Zakon je bil pripravljen že, I. faza v lanskem letu v začetku pomladi in takrat je predlagatelj dobil zelo jasne usmeritve."
17,"Torej danes in na prejšnjih dveh zborih je bila cela vrsta razprav, da je II. poglavje preobsežno."
36,"Jaz bi vendarle predsednika Zakonodajne komisije spomnil, naj si pogleda zapisnik Zakonodajne komisije od lanskega leta, kjer se eksplicitno zahteva, da uredimo določene stvari bolj podrobno - in zdaj ko smo prišli do tega, je to preobširno."
44,"Skratka, stvari se razvijajo skozi čas in tako dolgo kot ta zakon nastaja, je potem na drugi strani tudi razumljivo, da prihaja do različnih pogledov in da se vaša pričakovanja v parlamentu spreminjajo, mi pa vendarle moramo slediti določenim vašim usmeritvam in proceduralnim izhodiščem."
27,"Prvi razpravljavec je bil gospod Šeligo, ki je govoril o tem, da je sicer to zakon o javnih glasilih, ampak razprava je tekla samo o elektronskih medijih."
8,Situacija je podobna bila na vseh ostalih zborih.
27,"Torej, res je: javna glasila so zelo široko področje, elektronski medij zelo ozko - ampak ravno ti elektronski mediji, radio in televizija, najbolj burijo domišljijo in povzročajo skrb."
23,"Jaz se ne morem strinjati z izjavo gospoda Šeliga, da so vse zadeve v zvezi z elektronskimi mediji urejene v zakonu o RTV."
58,"To je zakon, ki ureja samo razmere v hiši, ki se imenuje Slovenski radio in Slovenska televizija, nič pa ni zapisanega o tem, kaj se da storiti še v kakem drugem elektronskem mediju, kajti v bodoče bomo imeli tudi, recimo, zasebne radijske in televizijske postaje - in vsekakor trditi, da so stvari urejene v drugem zakonu ni ravno resno."
26,"Tudi izhajati iz trditve, da bi to, kar je zapisano v tem zakonu, bila destabilizacija edine nacionalne radijske in TV hiše, to ponujamo že zelo dolgo."
38,"Jaz osebno se zavzemam, da bi do reorganizacije te hiše prišlo: da pa bi se ta reorganizacija izvršila, se to ne da storiti s tem zakonom, ampak s spremembo zakona o RTV, ki ureja razmere v tisti hiši."
21,"Tudi skrbi okrog tega, koliko programa naj bo namenjeno kulturi ali kateri koli vrsti - jaz razumem - niso pa predmet tega zakona."
23,Noben zakon se ne more in se ne sme ukvarjati z uredniško politiko in tudi ta zakon se s to politiko ne ukvarja.
13,"Zato, prosim, ne v zakonu brati stvari, ki v njem preprosto niso zapisane."
25,"Res pa je, da se mnoge stvari začno in končajo pri denarju in jaz moram vendarle citirati 41. člen: ""Ustvarjanje nacionalnega programa je javna služba""."
44,"In ko bo sprejeta zakonodaja s področja javnih služb, bodo to jasne tudi obveznosti tistega, ki koncesijo za opravljanje javne službe daje - to bo v vsakem primeru vlada - in tistega, ki koncesijo sprejema; in iz tega medsebojnega odnosa bo marsikaj tudi veliko bolj jasno."
11,Vprašanje gospoda Balažica - zakaj omejitev deleža tujih vlagateljev v obstoječih medijih.
5,Gre preprosto za varovalni mehanizem.
27,"Pri naših sosedih Madžarih - najbolj tipičen primer - se je pač zgodilo, da so pod ceno razprodali vse domače medije in potem po veliko višji ceni kupovali nazaj."
32,"Dokler razmere ne bodo jasne in predvsem dokler ne bomo imeli privatizacijske zakonodaje, toliko časa sem jaz prepričan, da je treba tudi v zakonu zapisati nek varovalni mehanizem, ki preprečuje odkrito razprodajo."
24,"Se pa strinjam z vami, da to ni nobeno jamstvo, da ne bo prišlo do prikritih poskusov odprodaje večjega deleža naših javnih medijev tujcem."
16,"To je seveda drugo vprašanje, ampak mi smo delež tujcev zavestno omejili ravno iz teh razlogov."
36,"Kar zadeva pomanjkanje proti monopolne zakonodaje - ta ugotovitev drži in se jaz z njo strinjam, ampak razlog zakaj mi antimonopolne zakonodaje v osnutek zakona še nismo uvrstili je dejstvo, da mi še vedno nimamo privatizacijske zakonodaje."
30,"In ko bomo videli, kako bo potekala privatizacija, bomo lahko tudi vgradili ustrezne člene, ki bodo preprečili to monopolno situacijo, do katere vsekakor lahko pride; ampak gre za določeno zaporedje."
15,"Približno enaka zgodba je z ugotovitvijo mnogih, da nekatere določbe niso v skladu z ustavo."
37,"Jaz vas le moram spomniti, da je zakon prišel sem v obravnavo preden ste sprejeli zadnjo slovensko ustavo in da ga je do faze predloga pač potrebno uskladiti in to po naši oceni ni nek poseben problem."
19,"Kar zadeva vprašanje o novinarski zbornici moram reči, da je bilo poglavje uvrščeno v soglasju z društvom novinarjev Slovenije."
91,"In na vprašanje, zakaj pravzaprav naj bi bilo v zakonu - gre za spoznanje, da v trenutku ko ima zbornica javna pooblastila ta pooblastila lahko izvaja samo, če ima zakonsko podlago - in zato je tukaj posebno poglavje o novinarski zbornici, s tem da smo dali možnost, da se celotno poglavje izpusti in po vseh teh razpravah, ki smo jih zdaj dobili, pa zlasti po obravnavi v naslednji fazi, ko gre za usklajevanje s stroko, bomo do faze predloga pač pripravili predlog, ki bo sprejemljiv za večino tukaj navzočih, pa tudi za stroko."
7,"Torej, velikokrat se pojavlja zgodba o cenzuri."
1,Prvič.
17,"V tem zakonu v osnutku so zapisane tri možnosti, v ustavi samo dve in to se uskladi."
35,"Jaz osebno pa sem prepričan, da poglavje o cenzuri lahko ostane v zakonu; se pa strinjam z vsemi vami, ki govorite o tem, da se cenzura dela na tak način, da se zapirajo viri informacij."
6,To se tako v praksi stori.
36,"Nikdar nobena država ne more cenzure izvajati na ta način, da pošlje množico cenzorjev vsakemu mediju in vsakemu uredniku za vrat in mu potem ti nad mojstri gledajo pod roke, kaj bo objavil in kaj ne."
17,"Stvari se urejajo drugače, ampak pooblastilo za to, da se to uredi, vendarle mora biti v zakonu."
43,"Ampak še tukaj je zavarovalni mehanizem: to se lahko zgodi samo po predhodni ugotovitvi takih razmer in takega stanja tukaj v parlamentu, in parlament je po našem mnenju pravi organ, ki lahko da pooblastilo vladi, da nekaj takega v takih razmerah lahko stori."
20,"Veliko razpravljavcev je bilo v zvezi z 48. členom in zlasti vlogo vlade, ki jo ima v tej tripartitni komisiji."
67,"Če mi uporabljamo termin ""vlada"" potem prosim dajte nas razumeti, da ne nameravamo v to komisijo stlačiti vladne ministre, ampak strokovnjake, ki se že dolgo časa ukvarjajo s temi področji; in mislim, da bi vlada zaradi pristojnosti in odgovornosti, ki jo ima na tem področju, vendarle morala imeti pravico, da del svojih strokovnjakov v tako komisijo tudi delegira in s tem prispeva k celovitosti obravnave tega področja."
24,"Eno tretjino pripada stroki in eno tretjino pa parlamentu in od vas je pač odvisno, koga boste v imenu parlamenta delegirali v to komisijo."
26,"Vsekakor mi pa dovolite, da tukaj preskočim na ugotovitev Mojmira Ocvirka, da je frekvenc dovolj: ni jih dovolj in jih še nekaj časa ne bo dovolj."
32,"Lahko, da bomo v meddržavnih pogovorih dosegli še kakšno dodatno frekvenčno območje, ampak zaradi majhne globine slovenskega ozemlja se vedno zastavlja vprašanje oddajne moči posameznega oddajnika in poseganja v prostor sosednjih držav."
24,"Tukaj pa so takoj zelo hude omejitve, tukaj so potem zelo drage tehnološke rešitve, ko je treba antene usmerjati oziroma oslepiti v določeni smeri."
20,In naša severna soseda Avstrija je ena najbolj konservativnih ali pa zelo strogih ali pa striktnih držav na tem področju.
22,"Z njimi se je zelo težko pogovarjati in zelo težko pri nas dodeliti nekomu frekvenco, ki vsaj delno posega v njihov prostor."
6,Torej ta ugotovitev preprosto ne drži.
35,"Tudi se mi ne zdi ravno korektna navedba gospoda Balažica v zvezi s 17. členom, kajti stvar ni bila prebrana do konca, zato bi ta 17. člen vendarle prebral, da bomo vedeli za kaj gre."
79,"Ne gre za diktaturo države, ampak gre preprosto za varovalni mehanizem, po katerem ""javno glasilo mora na zahtevo pristojnega državnega organa brez odlašanja objaviti sporočilo katerega objava je nujna, njen namen pa je preprečiti ali pa odpraviti nevarnost za življenje in zdravje ljudi, njihovo premoženje in varnost države ali preprečiti ali odpraviti nevarnost za živalski in rastlinski svet."" Torej to je določba, ki ne bo unikum v Sloveniji, ampak je to določba, ki je normalna v vseh evropskih zakonodajah."
32,"Država si zaradi svoje odgovornosti, ki jo ima, izbori pravico, da se taki podatki oziroma sporočila, ki preprečujejo oziroma zmanjšujejo nevarnost za favno in floro, in seveda za prebivalstvo, v zakon vgradi."
5,Samo v obvestilo gospodu Ocvirku.
29,Ta hip smo v zaključni fazi priprave razpisa za dodelitev sredstev za obnovo rotacij in država že ima odgovornost na področju infrastrukture in bo to tudi počela v bodoče.
46,"Kar pa zadeva odgovornost za stanje v Svetu RTV vas moram vendarle spomniti, da ima tudi ta parlament svoje delegate v Svetu RTV, da je ta parlament oziroma skupščina tudi ustanovitelj RTV in za preseganje obstoječega stanja bi bilo treba nekaj narediti tudi skozi vaše predstavnike."
17,"Kar zadeva trditev ali pa zavzemanje za ločitev programov Televizije, to ne more biti predmet tega zakona."
30,"To se ureja v zakonu o RTV in če se dogovorimo, da je napočil pravi trenutek, da začnemo postopek za spremembo zakona, lahko tudi s takimi rešitvami poskusimo nekaj urediti."
35,"Kar zadeva vprašanje oziroma strah gospoda Peršaka, da se lahko zgodi, da dobimo ekstremno čudno vlado, ki bo potem omejila kakršnokoli reklamiranje po svetu oziroma po medijih, se jaz s tem strahom ne bi ukvarjal."
11,"Vlada bo izvoljena v parlamentu, parlament je pa spet demokratično izvoljen."
5,Toliko o tej načelni zadevi.
69,"Kar pa zadeva drugi del vprašanja, na kakšen način si mi razlagamo, kaj je pornografija, kaj je nasilje in na kakšen način in katere reklame so lahko dovoljene, tukaj obstoji mednaroden dogovor, to je Konvencija brez meja, kjer so stvari zelo jasno precizirane in mi z upoštevanjem teh mednarodnih norm prenašamo te mednarodno sprejete norme tudi kot osnovo odločanja naše vlade, ko gre za konkretno ukrepanje v posameznem primeru."
6,Na koncu bi rad rekel tole.
37,"Osebno ocenjujem, da je zakon mogoče v naslednji fazi v veliki meri približati pričakovanjem vas poslancev, pa tudi uskladiti z nekoliko spremenjenimi pogledi na to celotno področje, ki smo mu priča zaradi razvoja demokracije v državi Slovenije."
32,"Drugi teden bomo usklajevali zadeve tudi s strokovnjaki iz Sveta Evrope, ki so enkrat že bili tukaj pri nas in v načelu podprli usmeritve, naslednji teden se pogovarjamo o posameznih konkretnih ukrepih."
31,"Osebno pa bi si vsekakor želel, in to je bila tudi naša sugestija, da se pospešijo priprave druge zakonodaje s področja frekvenc, za katero je pristojno Ministrstvo za promet in zveze."
46,"Mi pred osamosvojitvijo pristojnosti na tem področju nismo imeli in se sam osebno bojim, da dokler ne bo v tistem ministrstvu pripravljena ustrezna zakonodaja, bo Slovenija tudi zelo težko nastopala kot partner nasproti drugemu svetu in pridobivala morebitne druge pravice za dodatne frekvence ali karkoli podobnega."
35,"Torej gre za kardinalno vprašanje na tem področju in jaz bi vsekakor priporočil, da ta zbor posebej zaveže slovensko vlado, da pospeši pripravo delovne zakonodaje, kot se imenuje, na področju telekomunikacij, še posebej pa frekvenc."
2,Hvala lepa.
1,Hvala.
3,Razprava je zaključena.
1,Predlagam. ...
6,"Se opravičujem, ampak sem bila zunaj."
5,Ali lahko samo dva stavka?)...
3,"Prosim, Darja Lavtižar-Bebler."
2,Se opravičujem.
4,Lahko grem tudi dol.
11,"Če pa imate dve minuti potrpljenja, bi pa vas lepo prosila."
5,Samo opozorila bi na tole.
22,"V 65. členu nove slovenske Ustave smo zapisali določilo, da položaj in posebne pravice romske skupnosti, ki živi v Sloveniji, ureja zakon."
43,"Mislim, da je to tudi eden od zakonov kamor bi morali tudi romsko skupnost vključiti, namreč v 2. člen, ki govori o tem, da je Republika Slovenija dolžna posvetiti posebno skrb obveščanju teh narodnosti in jaz bi rekla tudi romske skupnosti na slovenskem."
6,Potem imam pa še eno pripombo.
24,"Mislim, da v 33. členu ta poseben organ, ki je zadolžen za varstvo človekovih pravic in temeljnih svoboščin, bi kazalo vendarle nekoliko bolj razdelati."
30,"Čeprav se ta člen sklicuje na poseben zakon, ki bo to materijo uredil, ampak morda bi se lahko zgledovali, denimo, po švedskem modelu, ki ima posebnega ""ombutsmena"" za vprašanje tiska."
36,"Zlasti ker gre za zakon o javnih glasilih se mi zdi, da bi bilo to primerno, da ne bi, kot je nekako izzvenelo tudi iz nekaterih današnjih razprav, bolj lahko govorili o zakonu o javnih trobilih."
11,"Mislim, da je to vendarle tudi pomembna zadeva za to materijo."
1,Hvala.
1,Hvala.
2,So replike?
6,Replika gospod Šeligo in gospod Ocvirk.
21,"Nasploh pa prosim, da se za razprave, tako, kot imamo običaj, prijavljate s prijavnico, da potem ne pride do teh nesporazumov."
8,"Opravičujem se, zelo na kratko in na hitro."
38,"V imenu predlagatelja gospod Jelko Kacin ni razumel, kaj sem hotel reči, ko mi je očital v tem zaključnem govoru ali kaj je že bilo, da seveda zakon se ne more ukvarjati z uredniško politiko na področju kulture."
13,"Bog se usmili Kacina, če res misli, da sem jaz tako to mislil!"
3,Nimam kaj reči.
21,"Jaz sem jasno rekel, kar pa mislim, da je treba upoštevati, da Radio in Televizija nista samo v območju informativnega programa."
18,"Ne spada ta samo v tisto, čemur se reče, v kompleks javnega obveščanja, ampak sta tudi kulturni instituciji."
47,"Hotel sem reči, in mislim da sem bil jasen, da predlagani osnutek tega ne ""misli"", ne reflektira in da sprejemam rešitve, ki so protimonopolne rešitve na področju informativnega programa, hkrati pa ima to čisto druge posledice na ostalih predelih ali pa, če hočete, tudi na kulturnem področju."
2,Hvala lepa.
1,Hvala.
3,"Gospod Ocvirk, replika."
32,"Najprej se opravičujem in seveda sem izrabil to priložnost, da rečem dve, tri besede tudi o tem, kako danes izgleda RTV, ker sicer nimamo nikakršne možnosti o tem v Skupščini sploh govoriti."
35,"Obstaja kar nekaj pobud o tem, da bi se o tem govorilo, svet RTV pa bo našel 50 razlogov, da o tem ne bo nič naredil in zato sem to priložnost izkoristil in se opravičujem."
6,Kar pa se tiče drugih zadeve.
3,Najprej glede frekvenc.
5,Tam obstaja nek temeljni nesporazum.
17,"Komisija, kot je predlagana, se bo odločala o frekvencah na podlagi (ko bajagi) nacionalnih referenc nekih predlogov."
6,Po mojem je to popoln nonses.
17,"Ta komisija se lahko odloča samo o tem, ali je prosilec sposoben tehnično in ekonomsko projekt izpeljati."
15,"Kaj pa bo ta komisija postavila kot tiste tehnične norme, je pa seveda druga stvar."
25,"Če so oddajniški sistemi dragi, si bodo morali pač tak oddajniški sistem sfinancirati, s tem, da jim bo država sfinancirala 50% tega, ali pa nič."
55,"Če pa tega denarja ni - tistih 50% - potem tudi te radiodifuzije ne bo, za kar mislim, da je veliko možnosti in zaradi tega tudi predlagam, da se v tem zakonu, kjer se opredeljujejo osnovni principi urejanja medijskega področja, opredeli tudi, ali bomo imeli enega, dva ali tri nacionalne programe, ki se bodo dotiral preko države."
20,"To, da bomo imeli potem tri zakone o tem, kako bo RTV-l, RTV-2, RTV-3 organizirana, je pa verjetno druga stvar."
2,Hvala lepa.
2,Hvala lepa.
4,Repliko ima gospod Školč.
2,Hvala lepa.
19,"Mene v bistvu preseneča aroganca, s katero poskuša minister ta zbor pridobiti, da bi glasoval za osnutek tega zakona."
50,"Res je, da je ta tekst v Skupščini že skoraj dobro leto, ampak tisto, kar bi jaz rad povedal ministru, je, da je diskusija o tem v tej Skupščini tekla že prej, preden je on pisal zakonske osnutke o tej temi in da bi bilo potrebno pogledati tudi te pripombe."
15,"Zgoščeno povedano sta dve možnosti, ki ministru sedaj ostaneta, če hoče, da spravi zakon skozi."
32,"Ena možnost je, da upošteva vso diskusijo, ki je bila v tej Skupščini, pa tudi prej v polemikah ob času, ki se imenuje ""slovenska pomlad"", in napiše drugačen zakon z istim naslovom."
22,"Druga možnost pa je, da ta zakonski tekst ostane in da se spremeni naslov in da je to zakon o javnih trobilih."
16,"O tem je tekla diskusija nekaj let in to je tisto, kar gospod minister zmeraj presliši."
2,Hvala lepa.
1,Hvala.
11,"Če je sedaj zaključena razprava in replike, potem predlagam, da glasujemo."
30,"Najprej imamo predlog Komisije za informiranje, ki nam predlaga, da bi zbor sprejel sklep (ki sem ga že enkrat prebral), in sicer: ""1. Osnutek zakona o javnih glasilih se sprejme."
7,2. Predlog zakona pripravi Vlada Republike Slovenije.
37,"3. Pri pripravi predloga zakona naj predlagatelj preuči in ustrezno upošteva pripombe, predloge in mnenja delovnih teles Skupščine Republike Slovenije, zlasti Komisije za informiranje in Zakonodajno-pravne komisije, ter razpravo na seji zbora in pisne pripombe poslancev zbora."
30,"4. Ministrstvo za promet in zveze naj v čim krajšem času pripravi predlog za izdajo zakona s področja telekomunikacij oziroma zvez, predvsem tisti del, ki se nanaša na razdeljevanje frekvenc."
38,"5. Zbor meni, da bi bilo treba istočasno razpravljati tako o predlogu zakona o javnih glasih kot tudi o osnutku zakona s področja telekomunikacij, saj je problematika delitve frekvenc v veliki meri povezana z zakonom o javnih glasilih."""
21,"Naj takoj povem: če ta predlog ne bo sprejet, bom dal na glasovanje predlog v običajni dikciji, ki jo zbor sprejema."
30,"In če tudi tisti ne bo sprejet, potem bomo odprli razpravo o tem, ali naj se naroči vladi, da pripravi nov osnutek ali pa oceni, da zakon sploh ni potreben."
5,"Najprej prosim, da ugotovimo navzočnost!"
5,Besedo želi še gospod Balažič.
6,"Samo o sklepih, o možnih sklepih!"
7,Jaz očitno prej nisem bil dovolj jasen.
29,"Predlagal sem sklep, da se ta osnutek zakona umakne z dnevnega reda in da bi tudi o tem glasovali in da bi naložili vladi, da pripravi nov osnutek zakona."
12,"To je alternativa, da se sklep, ki je predlagan, ne izglasuje, ne?"
1,Ja.
13,"Vi predlagate zboru, da ne izglasuje sklepa, ki je predlagan s strani Odbora."
18,"Jaz moram dati sklep odbora na glasovanje, vi oziroma zbor se pa lahko odloči, da ga ne izglasuje."
4,"Prosim, da ugotovimo navzočnost!"
21,"Kdo je za sklep, kakor ga je predlagala Komisija za informiranje, to je tisti, ki sem ga prebral v petih točkah?"
3,Je kdo proti?
4,Se je kdo vzdržal?
8,"Ugotavljam, da predlog Komisije za informiranje ni sprejet."
9,"Štirje glasovi za, 27 proti in 15 je vzdržanih."
9,"Sedaj dajem na glasovanje predlog sklepa, ki bi glasil:"
7,"""Zbor sprejema osnutek zakona o javnih glasilih."
16,"Zbor nalaga predlagatelju, da ob upoštevanju razprave na zboru in v delovnih telesih pripravi predlog zakona."""
14,"Razen če hočete, da se izrecno glasuje o predlogu, da se osnutek ne sprejme."
17,"Ali to pomeni samo: osnutek se ne sprejme in nič več, ali, da se pripravi nov osnutek?"
5,"Nalagamo vladi, da pripravi novosnutek."
23,"Glede na to, da je ta predlog po logiki stvari bolj oddaljen od običajnega sklepa, predlagam, da se najprej glasuje o tem sklepu."
13,"Sklep bi se potem glasil: ""Osnutek zakona o javnih glasilih se ne sprejme."
28,"Zbor nalaga Vladi Republike Slovenije, da pripravi nov osnutek, upoštevajoč razpravo v delovnih telesih in v zboru, in to najkasneje v dveh mesecih."" Ali je v redu tako?"
4,Zakaj v dveh mesecih?
15,"Zato: če je ta osnutek nesprejemljiv, potem vlada potrebuje določen čas, da pripravi nov osnutek."
10,"Ne moremo pričakovati, da ga bo pripravila v 10 dneh."
26,"Kdo je za tak sklep, ki je oblikovan po predlogu gospoda Balažica: ""Se ne sprejme in se pripravi nov osnutek v dveh mesecih na podlagi razprave."""
3,Kdo je za?
3,Je kdo proti?
4,Se je kdo vzdržal?
26,"Ugotavljam:35 glasov za, 1 proti in 4 vzdržani - pomeni, da osnutek ni sprejet in da je vladi naloženo, da v dveh mesecih pripravi nov osnutek."
4,Mi smo že glasovali.
6,Morali bi prej predlagati ločeno glasovanje.
7,Poleg tega tudi sklepi komisij veljajo. - Dobro.
27,"Ker smo predvideli ob 13. uri odmor, predlagam, da se ponovno dobimo ob 13.45 uri in bomo najprej obravnavali zakon o solidarnosti za begunce - iz 38. seje."
4,Prosim da potrdite navzočnost.
4,Vse navzoče prosim! 12.
16,"Prosim, da bi natančno ob dveh bili res navzoči, prosim predstavnike klubov, da poskrbite za to."
19,"Danes imamo priložnost, da še marsikaj naredimo. (Ne vem, kako se te komisije sklicujejo vedno takrat, kadar je zbor)."
2,Preverimo navzočnost.
10,"Prosim vse poslance in poslanke, da potrdite svojo navzočnost. (Prosim?"
7,Potem pa se odpovejte mandatu.) Smo vsi?
7,Za 15 minut smo že podaljšali pavzo.
21,"Predlagam, da naredimo še enkrat pavzo za 10 minut in da potem ugotovimo, ali imamo pogoje za nadaljevanje seje ali ne."
11,"Poslanke in poslanci, približujemo se sklepčnosti, zato predlagam, da kar začnemo."
12,"Namreč, v okviru prejšnje točke moramo še eno stvar urediti na kratko."
33,"In sicer smo zdaj po tem sklepu, ki ga je naš zbor sprejel, neusklajeni z Zborom občin in Zborom združenega dela in bo treba opraviti usklajevanje, zato predlagam, da imenujemo usklajevalno delovno skupino."
5,Prosim za predloge - 5 članov.
4,Jaz predlagam gospoda Polajnarja.
2,Neusklajeni smo.
17,"In čim so zbori med seboj neusklajeni, je usklajevanje obvezno ali je to nam všeč ali ne."
1,Ja.
4,Tudi v fazi osnutka.
8,Tako je skupna komisija za usklajevanje po poslovniku.
3,"Polajnar, Ocvirk, Pahor"
1,", Šeligo."
5,Saj ne bo danes to!
6,"Polajnar, Ocvirk, gospod Smole, še koga?"
7,To bo do naslednjega nadaljevanja - do 10.
9,"Se pravi Polajnar, Ocvirk, Pahor, Smole - še enega potrebujemo!"
2,Gospod Šeligo?
4,Še enega člana potrebujemo.
1,Podobnik?
2,V redu.
5,"Polajnar, Ocvirk, Pahor, Tomše, Smole."
4,"Prosim, da ugotovimo navzočnost."
4,Vse navzoče poslance prosim.
11,Kdo je za predlagano komisijo v tem sestavu iz našega zbora.
3,Je kdo proti?
4,Se je kdo vzdržal?
11,Z 31 glasovi za in z 1 proti je komisija imenovana.
36,"Zdaj v skladu s tem kar sem prej povedal, predlagam, da prekinemo trenutno 37. sejo preidemo na 38. sejo, opravimo pri tem samo dve proceduralni zadevi in točko, ki zadeva zakon o solidarnostnem prispevku za begunce."
11,"To je tisti zakon, ne splošne razprave o informaciji o beguncev."
34,"Apeliram na vas, da bi se pri točki držali tega in bi se potem vrnili na 37. sejo in v okviru 37. seje opravili tisto splošno razpravo, tako kot imamo po dnevnem redu predvideno."
18,"Zato, da bi se res držali tega načela, ki smo ga na začetku postavili, da gremo po vrsti."
19,"Edino v tem primeru bi naredili preskok, ker je stvar urgentna za to točko v zvezi s tem zakonom."
