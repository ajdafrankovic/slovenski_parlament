4,"Dober dan, spoštovani delegati!"
8,Pričenjam 8. sejo Zbora občin Skupščine Republike Slovenije.
12,Za današnjo sejo zbora sta se opravičila Vili Žižek in Aleksander Lovec.
19,"Ugotavljam, da je na seji navzočih 72 delegatov, tako je zbor sklepčen in lahko pravno veljavno razpravlja in sklepa."
59,"Želel bi vas obvestiti na samem začetku, da smo se predsedniki dogovorili, da bi imeli danes ob 14. uri skupno zasedanje, na katerem bomo obravnavali točko dnevnega reda, ki jo bomo, če jo bomo, sprejeli na dnevni red v zvezi z odpravljanjem posledic poplav in poslušali obrazložitev podpredsednika Izvršnega sveta v zvezi z zakonom o privatizaciji in spremljajočima zakonoma."
15,Predvidoma bomo v nadaljevanju tega skupnega zasedanja nadaljevali prejšnjič prekinjeno delovno skupno sejo za usklajevanje.
40,"S tem v zvezi bi vas kar na začetku že obvestil, da se bo usklajevalna komisija za odlok o Zakonodajno-pravni komisiji in pa za oba odloka k zveznim aktom sestala ob 11. uri v sobi 84, v pritličju skupščinske stavbe."
22,"Mi smo, kot se verjetno spominjate, v to komisijo izvolili: Janeza Lukača, dr. Petra Glaviča, Ervina Schwarzbartla, Danijela Starmana in Francija Feltrina."
15,"Mislim, da so vsi navedeni danes prisotni, tako da ni potrebno, da spreminjamo svojo odločitev."
12,Skupna seja vseh zborov pa bo predvidoma jutri zjutraj ob 10. uri.
27,"Se pravi, če ne bo spremenjene informacije, to kar drži, da jutri začnemo s skupno sejo po dnevnem redu, kakor je bil v sklicu za skupno sejo."
4,"Toliko, kar zadeva obvestila."
8,Prehajamo na določitev dnevnega reda 8. seje zbora.
36,"Zbor je na zadnji seji preložil nadaljevanje obravnave Informacije o zasedbi republiškega štaba za teritorialno obrambo, da bi lahko izvršni svet oziroma Republiški sekretariat za ljudsko obrambo pripravil dodatne informacije in pojasnila na zastavljena vprašanja delegatov."
6,Torej bomo s tem danes nadaljevali.
46,"Izvršni svet je predložil predlog za izdajo zakona o spremembah in dopolnitvah zakona o pokojninskem in invalidskem zavarovanju s predlogom zakona, in sicer na podlagi sklepov zborov skupščine, s katerimi smo zavezali izvršni svet, da za to sejo pripravi zakonsko ureditev in metodologijo za usklajevanje pokojnin."
7,Predlog zakona ste prejeli danes na klop.
11,S to točko se torej predlaga razširitev dnevnega reda današnje seje.
8,Želi o tem predlogu za razširitev kdo razpravljati?
3,"Ugotavljam, da ne."
32,"Zato lahko preidemo na glasovanje o tem, da dnevni red razširimo s točko dnevnega reda predlog za izdajo zakona o spremembah in dopolnitvah zakona o pokojninskem in invalidskem zavarovanju s predlogom zakona."
3,Ugotovimo najprej prisotnost.
34,"Prosil bi, da uporabljamo samo po enega. (Tukaj nismo vsi.) Če kdo nima, mislim, da zunaj so še, če ne, si pa sposodite od tistih, ki so ga dobili, toliko, da se vidi kartonček."
4,Bolje je kot roka.
10,"Da, danes smo pač obsojeni na malo te polavtomatske telovadbe."
2,Ugotovimo sklepčnost!
36,"No, jaz se opravičujem, očitno sem se zmotil v računstvu na začetku, ko sem ugotovil, koliko nas je prisotnih. 18 so mi rekli, da jih še manjka, torej je bilo 62 prisotnih po podatkih iz prijavnice."
16,"Torej teh 65 pomeni, da so še trije prišli, toliko, da ne bi bilo čudno videti."
13,"Torej, kdo je za ta predlog, da to točko uvrstimo na dnevni red?"
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je predlog za razširitev dnevnega reda z večino glasov sprejet."
22,Zbor združenega dela je ob obravnavi predloga zakona o posebnem prispevku solidarnosti za odpravljanje posledic poplav v letu 1990 sprejel naslednji sklep:
54,"""1. Problematika reševanja posledic katastrofalnih poplav v Sloveniji se uvrsti kot 1. točka sej zborov 20. novembra 1990, na kateri bodo zbori skupaj obravnavali to vprašanje, ki je skupnega pomena za zbore, ko bodo znane podrobnejše ocene stanja in višine škode kot osnove za določitev vseh aktivnosti za postopno reševanje oziroma za odpravo posledic."
40,"2. Izvršni svet Skupščine Republike Slovenije naj ob pripravi te obravnave upošteva pobude zborov ob obravnavi zakona o posebnem prispevku solidarnosti, še posebej pa naj prouči možnosti oprostitve plačila carine in davkov pri nabavah opreme za odpravljanje posledic naravne katastrofe."
23,"3. Zbor združenega dela daje pobudo Družbenopolitičnemu zboru in Zboru občin, da to vprašanje, ki je skupnega pomena za zbore, zbori obravnavajo skupaj."""
42,"Na podlagi tega predlagam zboru, da odloči o tem, ali uvrstimo to točko na dnevni red današnje seje, kakor tudi o tem, da bi to točko obravnavali na skupnem zasedanju, na katerem bi poslušali celovitejšo informacijo Izvršnega sveta in tudi opravili razpravo."
22,"Kot veste, po poslovniku se morajo vsi zbori odločiti za obravnavo neke točke na skupni seji, če se tudi razprava skupaj opravi."
8,Zaradi tega bomo o tem predlogu seveda glasovali.
6,Želi o tem predlogu kdo razpravljati?
39,"Torej, pod to točko dnevnega reda, kot je predvideno, bi poslušali informacijo s strani izvršnega sveta in pa nekaterih drugih za posamezna področja s prizadetih območij in bi na osnovi tako podane informacije, kolikor mi je znano, opravili razpravo."
14,"Pripravlja pa to točko Zbor združenega dela, tako da podrobnejših informacij ne morem dati."
17,"Prosil bi, da če ne pridete sem, da vsaj vklopite mikrofon, da bi bilo to v magnetogramu."
2,"Se opravičujem,"
18,"sklep, da resno na naslednji prvi seji to točko obravnavamo, s tem, da imamo jasen program izvršnega sveta."
9,Mi s tem v zvezi nismo sprejeli takega sklepa.
27,"Mi smo samo zadolžili izvršni svet, da nam posreduje čimprej metodologijo za delitev sredstev in zadolžili naš Odbor za splošno gospodarske zadeve, da spremlja porabo teh sredstev."
11,"Zbor združenega dela je pa sprejel sklep, ki sem ga prebral."
24,Tako da na osnovi tega sklepa in predloga Zbora združenega dela dajem ta predlog za razširitev in tudi predlog za obravnavo na naslednji seji.
4,Želi še kdo razpravljati?
3,"Ugotavljam, da ne."
24,"Torej, dajem na glasovanje v celoti predlog, da razširimo dnevni red s to točko in hkrati, da to točko obravnavamo skupaj z ostalima zboroma."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
55,"V zvezi z informacijo podpredsednika Skupščine Republike Slovenije na skupni seji, na zadnjem zasedanju, 8.11.1990, v zvezi s protestom kupcev avtomobilov pri firmi TREND, je odbor Skupščine Republike Slovenije za varstvo potrošnikov pripravil in predložil zborom informacijo v zvezi z leasing pogodbami podjetja TREND in predlaga, da jo zbori uvrstijo na dnevni red današnje seje."
10,Želi o tem predlogu za razširitev dnevnega reda kdo razpravljati?
6,"Ugotavljam, da da, prosim, gospod Gros."
11,"Prosim, če vklopite, najprej gospa Potočnikova naj izklopi, potem se vklopite."
8,Samo če bi hoteli še enkrat ponoviti naslov.
10,Gre za informacijo v zvezi z leasing pogodbami podjetja TREND.
27,"To je informacija, ki jo daje Odbor za varstvo potrošnikov, 28. točka dnevnega reda v tem predlogu, kakor je predlagan zdaj in ste ga dobili na klop."
2,Gospod Razdevšek.
31,"Jaz bi, predsednik, ta odbor želel samo opozoriti, da je zadeva zelo pereča, da je to zadeva, ki je bila tudi s strani vodstva Skupščine poudarjena želja, da se to obravnava."
33,"Mi smo pripravili to informacijo, pripravili smo tudi sklepe in bi potem o njih imeli razpravo, tako da je ta informacija zelo aktualna in predlagam, da se informacija odbora uvrsti na dnevni red."
2,Hvala lepa.
1,Hvala.
2,Gospod Jug.
8,Jaz bi samo eno vprašanje postavil temu zboru.
23,"Zdaj mi prehajamo, recimo šli bomo v to tržno ekonomijo in tako dalje, ali bomo vsa podjetja v Sloveniji imeli na tem zboru?"
6,"Ker ne vem, koliko jih je."
27,"Ampak, če gremo, mislim, da so nekatere druge stvari oziroma drugi organi in ki bi morali ta ""lumpenkapital"" ali pa, ne vem kako se to imenuje, obravnavati."
34,"Slovenija ima ogromno teh podjetij in se mi zdi, pazite, ne vem zakaj je ta informacija in tako dalje, zame je to neumestna zadeva, da se v tem zboru oziroma v Skupščini to obravnava."
2,Hvala lepa.
8,"Hvala, še kdo želi razpravljati o tem predlogu?"
2,Gospod Gros.
19,"Da, tudi zame je to zadeva za kazenski pregon in ne da se bo skupščina ukvarjala s takšnimi zadevami."
1,Hvala.
1,Hvala.
2,Še kdo?
13,"Ugotavljam, da ne, torej dajem ta predlog za razširitev dnevnega reda na glasovanje."
8,Kdo je za uvrstitev informacije na dnevni red?
3,Kdo je za?
3,Je kdo proti?
4,Se je kdo vzdržal?
7,"Ugotavljam, da predlog za razširitev ni sprejet."
38,"Odbor za podjetništvo in obrt v svojem poročilu, ki ste ga prejeli danes na klop, predlaga, da zbori preložijo obravnavo in sprejemanje predloga zakona o zasebnem delu na naslednjo sejo in ga obravnavajo skupaj s predlogom obrtnega zakona."
5,Želi poročevalec odbora ustno utemeljiti
6,Začenjam torej razpravo o tem predlogu.
3,"Gospa Potočnik, prosim!"
4,Če pridete kar sem.
20,"Jaz bi prosil. (Da, ali je nerodno, če sem tu, prav.) Stvar izbora, snemati se da menda samo od tukaj."
2,Spoštovani kolegi!
15,"Če se spomnite, mi smo imeli to točko kot predlog že dano na prejšnjem zasedanju."
29,"Takrat je predlagatelj, to je takrat ZSMS, potem ZSMS - Liberalna stranka, danes LDS že v prejšnji vladi predložila ta zakon, s katerim bi odprli možnosti veliki privatni iniciativi, zasebnikom."
36,"Bilo je veliko pripomb, veliko dopolnitev in tudi na zadnji seji smo razumeli tako Izvršni svet kot tudi Odbor za podjetništvo in obrt, ki je imel številne pripombe in smo tudi zaradi tega ta zakon umaknili."
9,"Danes predloga, ki ga daje ta odbor, ne razumemo."
34,"Prvič zaradi tega, ker je bilo izredno dosti časa, da pripombe, ki jih je dal Izvršni svet, in predlagatelj jih je tudi vključil v ta zakon, obravnavajo in se v zvezi s tem opredelijo."
30,"Drugače ne moremo razumeti tega zavlačevanja kot enostavno neposluh do, bom rekla, do iniciative, do ideje, do zakona, ki bi omogočil številnim posameznikom, da začnejo z dejavnostmi na različnih področjih."
17,"Upam pa, da ni res to, kar piše v Mladini, zakaj ta odbor tega predloga ni obravnaval."
40,"Naslov je namreč ""Prasec je pojedel zakon"", s čimer je odbor odločil obravnavo tega zaradi tega, ker jih je eden od kolegov povabil na zabavo in se jim je tako mudilo, da tega zakona niso mogli uvrstiti na dnevni red."
28,"Zato predlagam, spoštovani kolegi, da ste vi, glede na to, da se je izvršni svet opredelil in Zakonodajno-pravna komisija, korektni in da ta zakon danes obravnavamo in sprejmemo."
1,Hvala.
1,Hvala.
10,Želi kdo v imenu odbora kaj pojasniti stališče tega odbora?
5,"Če ne, prosim, gospod Gros."
5,"Da, bomo počakali, ni težav."
10,"Ali želi še kdo drug razpravljati medtem, prosim, gospod Zakonjšek."
7,"Nekdo se ni izklopil, morda tam zadaj!"
9,"Da, kaže, da tudi te tipke malo počasneje delujejo."
47,"Preden bo gospod Gros našel svoje papirje, bi opozoril še na nekaj: ta zakon je bil malone blokiran s strani prejšnje vlade in z največjo težavo in ob velikih razpravah tudi v skupščini prejšnjega sklica smo prišli sedaj do predloga, ki je bil z izvršnim svetom usklajen."
4,Je še nekaj amandmajev.
17,"Gre za krovni zakon, ki v ničemer ne posega v specifične pravice in ureditve na posameznih področjih."
9,Obrtni zakon ostaja in bo očitno tudi še dopolnjen.
25,"Ne razumem predloga, ki je bil sedaj dan, da naj se ta zakon v zadnji fazi in po vseh vsestranskih uskladitvah umakne z dnevnega reda."
2,Hvala lepa.
2,Hvala lepa.
4,"Gospod Gros, lahko zdaj?"
6,"Gospod Zakonjšek, zdaj sem našel papir."
22,"Torej, na Odboru za obrt je po daljšem razpravljanju prišlo do sklepa, kakor ste ga prejeli danes ne klop, iz več razlogov:"
29,"1. da odbor ni razpolagal s pisnim mnenjem, ker je na eni od prejšnjih sej sprejel sklep, da bo obravnaval samo zadeve, za katere ima pisno mnenje izvršnega sveta."
67,"Potem se je ugotovilo, da je bilo na sami seji predloženih precej bistvenih pripomb tudi Gospodarske zbornice in tudi drugih razpravljalcev, predvsem pa je bilo prisotno mnenje, da je treba ta zakon o zasebnem delu obravnavati skupaj z obrtnim zakonom in zato je Odbor za obrt predlagal, da bi zakon o zasebnem delu obravnavali skupaj z obrtnim zakonom dne 5. decembra 1990, ko bo zopet sklicana skupščina."
2,Hvala lepa.
7,"Želi še kdo razpravljati, prosim, gospa Potočnik!"
13,"Samo kot obrazložitev predloga, da naj se obravnava to skupaj z obrtnim zakonom."
16,Ta zakon bo posegal tudi v ostala področja in bo potrebno pripravljati tudi ostale branžne zakone.
29,"In zato ni logično, da bi samo čakali na ta obrtni zakon, ampak bi potem morali čakati na zakon o zdravstvu, izobraževanju, kjer se pač uvaja vsepovsod privatna iniciativa."
13,"Zato se mi zdi takšen argument za nerazpravljanje o tem zakonu danes, nesprejemljiv."
1,Hvala.
4,"Hvala, prosim, gospod Gros!"
25,"Argument gospe Vike Potočnik se mi ne zdi logičen, kajti upoštevati je treba, da obrtni zakon že obstaja in je tudi že pripravljen za proceduro."
12,"To se pravi, da samo preložimo za 14 dni, nič drugega ni."
1,Hvala.
53,"No, v vsakem primeru tukaj piše, da odbor ni razpolagal s pisnim mnenjem izvršnega sveta, torej ni bil kakšen ""prasec"" razlog, bi rekel, toliko glede na razpravo, ki je bila doslej, mi pa, moram vas opozoriti, zdaj ne razpolagamo z mnenjem Odbora za obrt in podjetništvo, ki je matično delovno telo za to."
5,Toliko v informacijo pred odločanjem.
8,"Ne, torej ni vsebinskega mnenja o samem zakonu."
2,Gospod Zakonjšek.
9,"Gospod predsednik, danes sem tu kot predstavnik Zakonodajno-pravne komisije."
32,"Rad bi obvestil zbor, da je komisija zelo temeljito obravnavala ta zakon, predlagala nekatere amandmaje, vendarle pa ugotovila, da je zakon potreben in da je tudi primeren za obravnavo na zborih Skupščine."
2,Hvala lepa.
2,Hvala lepa.
9,Še kdo želi razpravljati v zvezi s tem predlogom?
8,"Torej na glasovanje dajem, da, prosim, gospod Gradišar."
17,"Samo vsebinsko pripombo, da je končno treba tudi intelektualno delo vrednotiti, ne samo rokodelsko, inventivno in kreativno."
8,"To je tisti voz, ki potegne v razvoj."
32,"In če imamo trg znanja, ga imamo v celoti, pa ne samo za roke, tudi za možgane in je treba potem enkrat končno se osvoboditi teh proračunskih jasli, pa neke dušebrižniške državnosti."
1,Hvala.
5,"No, v vsakem primeru, glejte!"
12,Mi odločamo zdaj samo o eventualnem umiku te točke z dnevnega reda.
19,"Torej, če se ne bomo odločili za umik, potem lahko imamo še vso možnost za vsebinsko razpravo o tem."
20,"To je pa predlog Odbora za obrt in podjetništvo, ki sem ga dolžan predložiti tukaj ob odločanju o dnevnem redu."
4,Še kdo želi razpravljati?
8,"Če nihče, potem dajem ta predlog na glasovanje."
26,"Kdo je za predlog, da se umakne ta točka z dnevnega reda oziroma preloži na naslednjo sejo, tako kot je predlagal Odbor za obrt in podjetništvo."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
14,"Torej smo v našem zboru sklenili, da se ta točka preloži na naslednjo sejo."
77,"Glede na to, da so zbori sprejeli ob nekaterih aktih različne odločitve na seji 8.11. predlagam, da na tej seji nadaljujemo usklajevanja, in sicer glede odloka o soglasju k aktom o pristojnosti Zbora republik in pokrajin Skupščine SFRJ o začasnih ukrepih, ki ga naš zbor ni sprejel in glede soglasja k zveznemu proračunu, 4. točka odloka v zvezi z akti o pristojnosti Zveznega zbora ter glede odloka o sestavi in številu članov Zakonodajno-pravne komisije Skupščine Republike Slovenije."
27,"Kot sem že prej povedal, imamo že imenovano usklajevalno komisijo in naj še enkrat povem, ob 11.00 uri naj bi se ta komisija sestala v sobi 84."
9,Komisija naj bi torej pripravila sporazumen predlog za zbore.
32,"Izvršni svet predlaga, da zbor obravnava naslednje akte, ki jih bo naštel v skladu z 265. členom Poslovnika Skupščine Republike Slovenije, torej tako, da se prva in druga faza zakonodajnega postopka združita."
10,Se pravi kot predlog za izdajo zakona z osnutkom zakona.
130,"Gre za naslednje akte: predlog za izdajo zakona o privatizaciji podjetij z osnutkom zakona; predlog za izdajo zakona o Agenciji Republike Slovenije za privatizacijo z osnutkom zakona; predlog za izdajo zakona o Skladu Republike Slovenije za razvoj z osnutkom zakona; predlog za izdajo zakona o zadrugah z osnutkom; predlog za izdajo zakona o zavodih z osnutkom; predlog za izdajo zakona o imenovanju in razrešitvi poslovodnih organov ter o imenovanju delegatov družbene skupnosti v organe upravljanja podjetij in organizacij, ki opravljajo dejavnosti posebnega družbenega pomena z osnutkom; predlog za izdajo zakona o civilnih invalidih vojne z osnutkom; predlog za izdajo zakona o spremembah in dopolnitvah zakona o osebnem imenu z osnutkom zakona in predlog za izdajo zakona o spremembah in dopolnitvah zakona o varnosti na žičnicah in vlečnicah z osnutkom zakona."
8,Želi o tem predlogu izvršnega sveta kdo razpravljati?
16,"Se pravi, gre za predlog o postopku, kjer se torej predlaga združitev prve in druge faze."
3,"Prosim, gospod Gros."
52,"Predlagam, da predloga za izdajo zakona o privatizaciji podjetij z osnutkom zakona in predloga za izdajo zakona o Agenciji Republike Slovenije za privatizacijo z osnutkom zakona in predloga za izdajo o Skladu Republike Slovenije za razvoj z osnutkom zakona ne združimo v eno fazo zlasti, ker so komisije za... bom prebral sklep."
126,"Skupščina Republike Slovenije za spremljanje preobrazbe družbene in zadružne lastnine, Komisija Skupščine Republike Slovenije za denacionalizacijo in Komisija Skupščine Republike Slovenije za celovito proučitev okoliščin, posledic in pojavov oškodovanja družbenega premoženja ne podpirajo predloga za izdajo zakona o privatizaciji podjetij z osnutkom zakona, ne podpirajo predloga za izdajo zakona o Agenciji Republike Slovenije za privatizacijo z osnutkom zakona in ne podpirajo predloga za izdajo zakona o Skladu Republike Slovenije z osnutkom zakona in zato predlagajo zborom Skupščine Republike Slovenije, da navedenih predlogov za izdajo zakonov z osnutki ne sprejmejo ter da naložijo Izvršnemu svetu Skupščine Republike Slovenije, da v najkrajšem času pripravi nove predloge zakona z osnutki, ob upoštevanju mnenj in stališč iz razprave na sejah delovnih teles Skupščine Republike Slovenije in pisnih pripomb in mnenj."
13,"Zato predlagam, da ne sprejmemo predloga izvršnega sveta, da ti dve fazi združimo."
1,Hvala.
4,Želi še kdo razpravljati?
3,"Prosim, dr. Glavič."
13,"Če razumem, je torej to postopek po 312. členu poslovnika za skrajšani postopek."
12,"265. člen, ne, za združitev prve in druge faze kot sem rekel."
25,"To je normalni postopek, vendar pa s tem, da ne obravnavamo posebej predloga za izdajo zakona in nato šele osnutek zakona, ampak to dvoje skupaj."
4,Še kdo želi razpravljati?
3,"Prosim, gospa Štularjeva."
44,"Rada bi se pridružila za 7. točko, to je predlog za izdajo zakona o zavodih, da ne bi združevali postopka, ampak da bi bil normalen, zlasti zato, ker niso pripravljeni še področni zakoni, ker mislimo, da bi bilo bolj smotrno, da se obravnavajo skupaj."
6,Ker drugače določene stvari nekoliko izvisijo.
1,Hvala.
2,Še kdo?
42,"Če ne, bi predlagal, da glasujemo posamično o posameznih zakonih oziroma posebej bi glasovali o tistih treh, ki jih je omenjal gospod Gros, nato posebej o tem zakonu o zavodih, potem pa o ostalih, na kar pač v razpravi ni bilo pripomb."
6,Se strinjate s takim načinom glasovanja?
5,"Ugotavljam, da nihče ne nasprotuje."
32,"Torej, dajem na glasovanje predlog, kakor ga je dal izvršni svet, se pravi, najprej za zakon o privatizaciji, zakon o agenciji in zakon o skladu, da se združita prva in druga faza."
6,Kdo je za združitev teh faz?
3,Kdo je za?
44,"Predlog komisije se nanaša samo na obravnavo, kasneje, pod to točko, se pravi, da zavrnemo zadevo, predlog gospoda Grosa je bil pa njegov osebni, da ne združimo teh dveh faz, se pravi, samo negativno obrnjena formulacija istega predloga, kot ga je dal izvršni svet."
32,"Dobro, potem pa dajem, formuliram zadevo z negacijo prejšnje formulacije; pomeni, da dajem na glasovanje predlog, da za te tri zakone, ki sem jih pravkar naštel, ne združimo prve in druge faze."
7,"Kdo je za to, da ne združimo?"
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
10,Za te tri zakone ne združimo prve in druge faze.
39,"Dalje, dajem na glasovanje, bom spet tako formuliral, kot je bilo predloženo zboru, se pravi, da ne obravnavamo predloga za izdajo zakona o zavodih skupaj z osnutkom, se pravi, da ne združimo teh dveh faz pri zakonu o zavodih."
7,Kdo je za tak predlog gospe Štularjeve?
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
11,Torej obravnavamo tudi pri tem zakonu samo predlog za izdajo zakona.
50,"Dalje, dajem na glasovanje za vse ostale navedene zakone, če jih na kratko navedem: o zadrugah, o imenovanju in razrešitvi poslovodnih organov, o civilnih invalidih vojne, o osebnem imenu in o varnosti na žičnicah in vlečnicah; torej dajem na glasovanje predlog, da za te zakone združimo prvo in drugo fazo."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
29,"Dalje, izvršni svet predlaga, da zbor obravnava predlog za izdajo zakona o spremembah in dopolnitvah zakona o pokojninskem in invalidskem zavarovanju, s predlogom zakona, to je po skrajšanem postopku."
6,Želi o tem predlogu kdo razpravljati.
43,"Preden pa začnemo razpravo, eventualno bi pa opozoril, kot sem že prej rekel, da je nalog za pripravo te seje izvršni svet dobil s strani skupščine, se pravi, zbori so sprejeli tak sklep, da je potrebno, da na to sejo predloži ta zakon."
3,Želi kdo razpravljati?
1,Prosim.
5,"Če dovolite, kar od tukaj."
24,"Gre le za to, da to omogoča tak postopek, omogoča tudi uskladitev pokojnin še v letošnjem letu, kar mislim, da bi bilo zelo primerno."
21,"Če s tem odlašamo, potem se lahko usklajevanje zamakne v začetek naslednjega leta, kar tudi do upokojencev ne bi bilo korektno."
2,Hvala lepa.
4,Želi še kdo razpravljati?
6,"Če ne, lahko preidemo na glasovanje."
5,Kdo je za tak postopek?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
17,"Izvršni svet predlaga, da zbor obravnava predlog zakona o spremembah in dopolnitvah zakona o posebnem prometnem davku."
14,"V skladu s 314. členom Poslovnika Skupščine Republike Slovenije, to je po hitrem postopku."
6,Želi o tem predlogu kdo razpravljati?
3,"Ugotavljam, da nihče."
4,Torej prehajamo na glasovanje.
7,Kdo je za ta predlog izvršnega sveta?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
43,"Torej imamo še predlog za razširitev dnevnega reda Komisije za volitve, imenovanja in administrativne zadeve, ki predlaga, da razširimo dnevni red z dvema točkama, ki smo ju predlagali k podtočki ene točke, to je to, kar imate v predlogu navedeno pod 27. točko."
3,Se pravi pod:
28,"a) predlog odloka o spremembah in dopolnitvah odloka o ustanovitvi, nalogah, sestavi in številu članov Komisije Skupščine Republike Slovenije za spremljanje preobrazbe družbene in zadružne lastnine, in pa"
16,b) predlog za razrešitev in izvolitev članov Odbora Zbora občin Skupščine Republike Slovenije za varstvo potrošnikov.
6,Želi o tem predlogu kdo razpravljati?
3,"Ugotavljam, da nihče."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
27,"Pri 24. točki dnevnega reda, po tem predlogu dnevnega reda, kakor smo ga prejeli, obravnavamo stališča Skupščine Republike Slovenije z zakonom iz pristojnosti Zveznega zbora Skupščine SFRJ."
42,"Naj vas obvestim, da smo predlog za izdajo zakona o spremembi in dopolnitvi zakona o popisu prebivalstva, gospodinjstev, stanovanj in kmetijskih gospodarstev v letu 1991 že obravnavali in to na seji, 8.11., pod točko b), zato tega akta danes ne bomo obravnavali."
32,"Ker zaradi kratkega časovnega presledka med obema sejama ni bilo mogoče pravočasno pripraviti zapisnika prejšnje seje, umikam 1. točko dnevnega reda iz predloga na sklicu, to je odobritev zapisnika 7. seje zbora."
46,"Tako predlagam za današnjo sejo zbora dnevni red, ki ste ga kot predlog prejeli danes na klop, razen 15. točke dnevnega reda, to je predloga zakona o zasebnem delu, ki smo ga danes preložili na naslednjo sejo in mi dovolite, da ga ne berem v celoti."
3,"Prosim, gospod Gros."
14,Na dnevnem redu zborov Skupščine Republike Slovenije je tudi obravnava deklaracije o narodni spravi.
15,"Sklenjeno je bilo, da se o tej deklaraciji uvede usklajevalni postopek med posameznimi političnimi strankami."
32,"Ugotavljamo, da ta postopek usklajevanja ni bil izveden, zato predlagamo, da se obravnava, razprava in odločanje o deklaraciji o narodni spravi preloži in naloži vodstvu Skupščine, da izvede usklajevalni postopek med strankami."
8,"Poslanci Golja Franc, Šter Andrej in Vitomir Gros."
2,Hvala lepa.
2,Hvala lepa.
11,Torej v zvezi z usklajevanjem nismo tega sklenili na tem zboru.
6,"Dobro, lahko se pa za naprej."
10,"Usklajevalni sestanki so bili, samo ni bila ta tema odprta."
2,Je bila?
1,Dobro.
2,Gospod Starman.
6,"Cenjeno predsedstvo, spoštovane kolegice in kolegi!"
16,Na klopi ste dobili mojo pobudo za spremembo in dopolnitev zakona o funkcionarjih in državnih organih.
27,"Gotovo imamo še v spominu, da smo konec meseca julija sprejemali ta zakon, s tem, da bi uskladili osebne dohodke državnih funkcionarjev z osebnimi dohodki v gospodarstvu."
37,"Danes, po nekaj mesecih veljavnosti tega zakona se lahko ugotovi, da ta zakon v praksi ni bil uveljavljen, ampak je izvršni svet izkoristil pooblastilo iz 6. člena tega zakona in drži osebne dohodke vseh funkcionarjev bistveno zmanjšane."
26,"Meni je znano stanje v področju pravosodja, torej na rednih sodiščih in sodiščih združenega dela in tak način dela povzroča odhajanje najboljših sodnikov iz naših sodišč."
55,"Poleg tega, da si ne znam predstavljati, kako se bo lahko organizirala država Slovenija z nepopolnim sodstvom, se mi postavlja v tem načelno vprašanje, ali lahko v principih delitve oblasti na zakonodajno, izvršilno in sodno, izvršilni organ, konkretno minister za finance, odloča o tem, koliko osebnega dohodka dobivajo sodniki kot nosilci ene bistvenih vej oblasti."
64,"Menim namreč, da je to področje nagrajevanja sodnikov pridržano samo parlamentu in ta parlament je sprejel zakon in določil kriterije, zato se moj predlog nanaša na dopolnitev 6. člena z naslednjo dikcijo: ""Zmanjšanje osnove za obračun osebnega dohodka, ki ga določi Izvršni svet Skupščine Republike Slovenije, ne velja za obračun osebnih dohodkov predsednikov in sodnikov rednih sodišč in sodišč združenega dela v Republiki Sloveniji."""
11,"Predlagam, da ta zakon sprejmemo po hitrem postopku iz naslednjega razloga."
15,"Sodniki ustanavljajo svoj sindikat, da bodo kot neodvisni nosilci sodne oblasti zaščitili svoje ""delavske"" interese."
14,"Obveščen sem, da se pripravlja tudi opozorilna in nato splošna stavka sodnikov v Sloveniji."
51,"V informacijo vam lahko povem še to, da imajo na območju Republike Slovenije sodniki vojaških sodišč več kot 50% višje osebne dohodke kot sodniki rednih sodišč, ki se financirajo iz naših proračunov in da ima, npr. carinik začetnik s srednjo šolo enak osebni dohodek kot predsednik oziroma vodja enote temeljnega sodišča."
29,"Stanje je resnično nevzdržno in predlagam, da to sprejmemo kot posebno točko dnevnega reda, potem ko bo Zakonodajno-pravna komisija, s katere predsednikom sem že kontaktiral, o tem predlogu razpravljala."
25,"Torej gotovo je, da če gre to med zadnje točke dnevnega reda, da bomo to razpravljali ali jutri ali šele 27. ali na drugem podaljšanju."
25,"Vsekakor pa predlagam, da se Zbor občin s tem ukvarja, ker si ne znam predstavljati stanja v pravosodju s takim osipom, kot se danes dogaja."
2,Hvala lepa.
2,Hvala lepa.
4,"Torej, slišali smo predlog."
36,"Jaz bi vseeno, še preden gremo naprej z razpravo, če dovolite, predlagal, da bi posredovali ta predlog izvršnemu svetu in Zakonodajno-pravni komisiji in ko dobimo ustrezna mnenja, da bi se tedaj odločali o razširitvi dnevnega reda."
50,"Mislim, da bi bilo to korektno, drugo pa menim, da bi v primeru pozitivnega mnenja bilo prav, da seveda tudi ostala zbora to dobita kot predlog za razširitev, ker sicer nam celo eventualni sprejem v našem zboru ne pomaga veliko oziroma ne reši problema, ki ga je opisal gospod Starman."
5,"Toliko, če se zbor strinja."
3,"Prosim, gospod Starman."
18,"Torej, jaz se s takšnim dopolnilnim predlogom strinjam pod pogojem, da bi to mnenje dobili med tem sklicem."
27,"Torej, mi bomo takoj posredovali tema dvema, se pravi izvršnemu svetu in Zakonodajno-pravni komisiji, ni pa v moji pristojnosti, da bi lahko obljubili, kdaj bo to mnenje."
4,"Da, gospod Zakonjšek, prosim."
8,Rad bi v celoti podprl predlog gospoda Starmana.
36,"Ko smo razpravljali in sprejemali zakon o funkcionarjih v državnih organih, smo večkrat in eksplicitno rekli, da je potrebno področje sodstva posebej urejevati v skladu z načeli, ki so zapisana v osnutku ustave in tako naprej."
16,"Takrat nam je bilo rečeno, da je ta zakon, ki ga sprejmemo, začasen, do trajnejše ureditve."
21,"V enem od sklepov smo postavili tudi zahtevo, da se vendarle čimprej, še pred sprejetjem nove ustave, uredijo odnosi v sodstvu."
14,"Predvsem gre tu za nagrajevanje, ki naj se drugače uredi kot v državnih organih."
19,"Mislim,da je stvar dejansko urgentna in da jo je potrebno čimprej obravnavati in tudi sprejeti predlog gospoda Starmana."
2,Hvala lepa.
2,Hvala lepa.
12,"Še nekdo, se mi zdi, se je javil že prej k razpravi."
11,"Gospod Glavič, ste se vi javili, neko roko sem še videl."
24,"Hočem reči samo to, da je problem pravzaprav enak v družbenih dejavnostih in da se seveda ob tem postavlja vprašanje sploh stališča do reforme."
19,"Dinar je še vedno fiksiran, marka 7 dinarjev in jaz sem poslal skupščini pobudo za razpravo o tej problematiki."
16,"Če ostajamo pri tem tečaju dinarja, je potrebno cene in plače zniževati, ne pa jih zviševati."
41,"Tendenca, ki je, očitno prevladuje ne samo v zveznih organih, ki smo jih prejšnjo skupščino kritizirali, ampak očitno tudi v republiških organih, med poslanci je pa ravno nasprotna temu in mislim, da je potem potrebno o zadevi razpravljati bistveno bolj kompleksno."
2,Hvala lepa.
33,"Jaz bi sedajle samo obvestil te člane usklajevalne komisije, da jih že čakajo v sobi 84 in jih prosim, da gredo tja v zvezi s tem usklajevanjem, naslednji se je gospod Kokošinek javil."
25,"Jaz sem tudi član usklajevalne komisije, vendar mislim, da bomo kmalu imeli drugo točko na dnevnem redu, takoj po poročilu štaba teritorialne obrambe, je tako."
10,"Glejte, takole je glede poteka, bi vas seznanil s temle."
6,Prišlo bo do nekaterih sprememb pravic.
24,"Te, 1. točke ne bomo mogli takoj sedaj obravnavati, ker je republiški sekretar zadržan trenutno, pa bo prišel, tam ob 12. uri je predvideno."
35,"Teh treh zakonov o privatizaciji in ostalih dveh pa ne bomo obravnavali pred tem skupnim zasedanjem, ker bomo na njem, kar bo pa ob 14., poslušali, tudi vsi zbori skupaj pojasnilo o teh treh zakonih."
14,"Tako da bomo prešli sedaj, ko opravimo z dnevnim redom, na zakon o zadrugah."
5,Toliko v obvestilo članom komisije.
13,"Prosim, gospod Kokošinek se je najprej javil, potem gospod Mesiček in tako naprej."
4,"Spoštovano predsedstvo, spoštovani predsednik!"
18,"Če mi dovolite delegatsko pobudo glede na to, da bi jutri radi dobili že odgovor med zasedanjem Skupščine."
6,Sicer so pobude šele 30. točka.
25,"Torej tista vprašanja, ki so urgentna lahko, kot smo bili že poprej dogovorjeni, ko smo imeli isti režim dnevnega reda, se jih lahko odda pisno."
6,Gospod Mesiček se je še javljal.
9,Sedaj smo namreč pri razpravi o predlogu gospoda Starmana.
5,"Spoštovano predsedstvo, kolegice in kolegi."
3,Sem krščanski demokrat.
10,Do predloga gospoda Starmana se opredeljujem pozitivno s posebnega vidika.
4,"Namreč, z moralno etičnega."
27,"Sodim, da sodnik mora biti popolnoma avtonomna osebnost, tako da odloča po svoji pameti in vesti, torej ne sme biti žrtev nikakršnega pritiska, niti političnega niti socialnega."
15,"Le spomnimo se, kako so sodniki krivično sodili v zloglasnih dachavskih procesih zavoljo političnega pritiska."
21,"Enako bi se lahko zgodilo še danes, da bi sodnik, ki ni dovolj dobro stimuliran, podlegel človeški slabosti in sodil nepravično."
24,"To je temeljni razlog, zavoljo slabe finančne stimuliranosti, da resnično iz sodnika napravimo to, kar je bil nekoč: avtonomno, pošteno, moralno in neoporečno osebnost."
2,Hvala lepa.
37,"Hvala, jaz bi prosil, da čim manj zahajamo v vsebinsko razpravo, predlagal sem že, da bi o tem predlogu odločali, ko bomo imeli ustrezna mnenja, da pa seveda, če ima kdo kakšne pripombe glede tega predloga, prosim."
3,"Prosim, gospod Gradišar."
19,"Delam tudi na sodišču in sem večkrat klican kot izvedenec in je dejansko stanje, kot pravi gospod Starman, porazno."
8,Gre za razliko do povprečne vrednosti družbenih dejavnosti.
23,"Ali so bili sodniki pajacasti podaniki sistema in le po potrebah, ne pa po prepričanju, ker to je etični poklic kot vsi ostali."
22,"Vendar menim, da je treba tukaj dvostopenjsko obravnavati poračun in potem skupno obravnavati, tako kot pravi gospod Glavič, za vse družbene dejavnosti."
26,"In končno, kdaj bosta v tej družbi družbena dejavnost pa gospodarstvo nehala biti dve levi nogi, ampak je samo leva in desna noga istega družbenega telesa."
18,"In če že govorimo, da so nekateri poklici na etični in eksistenčni pogon, je treba to tudi povedati."
14,Velja to tudi za ostale vzgojno izobraževalne in zdravstvene in ne samo za sodne.
18,"Pa še nekaj me čudi, da tako malo vemo o teh nematerialnih dejavnikih razvoja in stanja v družbi."
15,"Gre za tako imenovane materialne etične škarje, ki je o njih tudi kolega sedaj pripovedoval."
2,To obstaja.
6,"Vemo, kaj so materialne etične škarje."
19,"Predlagam torej, da se poračun izvrši do povprečja, ker tukaj so končno zanemarjeni tudi kvalifikacijski količniki, nekdanji ali struktura."
13,"Gre za uvrstitev ali neuvrstitev na dnevni red, o vsebini bi pa potem."
17,"Če se strinjate, bi med sejo, čim bi dobili mnenja, odločali o tej uvrstitvi na dnevni red."
1,Prosim.
15,"Torej, jaz le predlagam, da uvrstite to na dnevni red, če se strinjate s predlogom."
21,"Razpravljalci so bili za to, ker menim, da je s tem izvršen določen pritisk na tiste, ki naj bi mnenje dali."
22,"In ta pritisk jaz pogrešam že nekaj mesecev, ker smo dali tudi delegatsko pobudo v istem smislu, pa ni bilo nobene reakcije."
2,Hvala lepa.
2,Gospod Partljič.
34,"Torej, nimam nič proti, če pride to na dnevni red, čeprav za prihajanje na dnevni red morajo veljati približno enaki kriteriji in mislim, da torej naj to pride, bomo pač takrat razpravljali o vsebini."
18,"Ne pa zameriti, da vendarle sedaj vprašam o družbenih dejavnostih, morda bomo pa kdaj želeli tako točko uvrstiti."
21,"Mene bi ob tej točki zanimalo, ali bomo dobili informacijo o tem, mislim, da bi jo lahko dal edino izvršni svet."
22,"Mi smo na enem, prvem ali drugem, svojih zasedanj glasovali za znižanje stroškov oziroma stopnje za družbene dejavnosti, torej tudi za to."
7,V interesu vsaj reševanja in vitalizacije gospodarstva.
34,"Rad bi kdaj izvedel podatke, koliko smo res takrat privarčevali in koliko si je od tega slovensko gospodarstvo opomoglo in na kateri točki je sedaj, potem bom pa lažje glasoval za zviševanje ali zniževanje."
15,"To se mi zdi pač delegatsko vprašanje, na katerega bomo, upajmo, kasneje lahko dobili odgovor."
45,"Dobro, jaz bi v tem primeru dal kar sedaj na glasovanje predlog gospoda Starmana, da razširimo dnevni red s točko, ki bi se imenovala: predlog zakona o spremembah in dopolnitvah zakona o funkcionarjih v državnih organih. kdo je za razširitev dnevnega reda s to točko?"
11,"Oprostite, prekinjam tole glasovanje, ker bi kdo morda še kaj vprašal."
14,"Jaz bi le vprašal, če je to v skladu s poslovnikom, nasploh tovrstne razširitve?"
13,"Torej, razširitev dnevnega reda sama po sebi je povsem v skladu s poslovnikom."
39,"Sem pa tudi v bistvu sam opozoril na to, da bi bilo bolje, da razširimo dnevni red šele tedaj, ko bi imeli ustrezno mnenje, vendar pa s točko dnevnega reda, z dodatno točko, lahko pač dnevni red kadarkoli razširimo."
13,"Mislim, da so omejitve v 100. členu oziroma v zvezi z 99. členom."
34,"No to smo že, torej tukaj se govori o tem, da se to razširi izjemoma, kadar je to nujno zaradi razlogov iz 99. člena, ki ima pa na koncu tudi druge izredne potrebe republike."
5,Katere pa so te potrebe?
37,"Da, o tem pa zbor odloči potem, ko je - s tem, ko je določeno v 100. členu, da se o vsaki predlagani razširitvi glasuje posebej, torej zbor oceni, ali so argumenti, ki smo jih sedaj slišali, utemeljeni."
7,Jaz pa dajem tak predlog na glasovanje.
11,"Zdi se mi, da nimamo formalnih razlogov, da bi predlog zavrnili."
7,Kdo je za uvrstitev na dnevni red?
3,Je kdo proti?
4,Se je kdo vzdržal?
10,"Ugotavljam, da je predlog za uvrstitev na dnevni red sprejet."
7,Smo pri določanju dnevnega reda v celoti.
6,"Še kakšna razprava, prosim, Vika Potočnik."
4,"Da, dopolnitev dnevnega reda."
30,"Spoštovani kolegi, Komisija za mirovno politiko je že 8.11. predlagala skupščinskim zborom, da uvrstijo na prvo sejo svojega zasedanja naslednji predlog zakona o začasni ureditvi ugovora vesti o vojaški službi."
29,"In kratka obrazložitev: ureditev tega področja, kakršnega je uveljavil 28.9.1990 sprejeti ustavni zakon za izvedbo ustavnih amandmajev v Ustavi Republike Slovenije na področju ljudske obrambe, je še v pripravi."
34,"Do sprejema zakona, ki bo celovito uredil način uresničevanja z ustavnim zakonom uveljavljanja pravice zaradi ugovora vesti, je še vedno legalizirano represivno obravnavanje nabornikov, ki se zaradi drugačnega prepričanja upirajo konvencionalnemu služenju vojaškega roka."
29,"Še vedno veljavni 22. člen zveznega zakona o vojaški obveznosti dopušča pravico ugovora vesti le iz verskega prepričanja, kar pa je po mnenju komisije neustrezno in preozko opredeljena pravica."
40,"Zato je nujno že pred 28.12.1990, ko naj bi bil v skladu s 15. členom ustavnega zakona za izvedbo amandmajev k Ustavi Republike Slovenije na področju ljudske obrambe uveljavljen republiški zakon o vojaški obveznosti, sprejeti predlagano začasno rešitev teh problemov."
22,"Namreč, gre za začasni zakon, ki bi uvedel moratorij na izvrševanje kazni nad drugače mislečimi oziroma tistimi, ki odklanjajo služenje vojaškega roka."
46,"Do danes nisem dobila obrazložitve, zakaj se tega ne uvrsti na današnjo sejo, kljub temu, da smatram, da je to bilo dano v skladu s poslovnikom, in tudi v skladu z nujo, potrebo - bom rekla do humanega obnašanja in odnosov posameznikov, ki zavračajo služenje vojaškega roka."
1,Hvala.
2,Hvala lepa.
20,"No, v vsakem primeru bi jaz obvestil zbor, da je ta zakon uvrščen v predlog dnevnega reda za naslednjo sejo."
30,"Nisem uspel izvedeti, kdaj točno smo prejeli ta predlog zakona, vendar pa domnevam, da ga nismo pravočasno, da bi ga uvrstili na dnevni red za to sejo v sam predlog."
18,"Lahko pa se zdajle, seveda, če je to razumeti kot predlog za razširitev dnevnega reda, o tem odločimo."
4,Želi kdo o tem?
30,"Torej, vi predlagate, da razširimo dnevni red s to točko, torej predlog zakona o začasni ureditvi, ali kako se mu že reče, o začasni ureditvi ugovora vesti v vojaški službi."
11,Mi smo ta zakon posredovali izvršnemu svetu in Komisiji za obrambo.
16,"Mnenj teh dveh inštitucij še nimamo, smo v podobni situaciji, kot pri malo prej sprejeti razširitvi."
14,"Če ne želi nihče razpravljati o tem, bi jaz dal ta predlog na glasovanje."
3,"Prosim, gospod Kuhar."
4,Spoštovane kolegice in kolegi!
47,"Ko smo na Komisiji za obrambo razpravljali o ustavnem zakonu, smo podobno pobudo dali Republiškemu sekretariatu za ljudsko obrambo s priporočilom, da v času od sprejetja ustavnega zakona pa do sprejetja zakona o vojaški dolžnosti naj ne bi pošiljali nabornikov, zaradi ugovora vesti, na služenje vojaškega roka."
19,Na komisiji za obrambo smo bili seznanjeni s stališči Komisije za mirovno politiko glede začasnega zakona o ugovoru vesti.
59,"Mislim, da je tudi komisija za mirovno politiko dobila odgovor republiškega sekretarja za ljudsko obrambo, s katerim nas obvešča, da v tem roku ne more našega priporočila uresničiti, ker je vezano na zvezno ustavo, na zvezni zakon o ljudski obrambi, na zakon o oboroženih silah in da mora Republika Slovenija po določenem razrezu pošiljati nabornike na služenje vojaškega roka."
14,"Hkrati smo bili obveščeni, da primerov zaradi ugovora vesti v preteklosti ni bilo veliko."
77,"Glede na to, da imamo že predlog za izdajo zakona o obrambi in zaščiti v postopku, ki naj bi ga na naslednjih sejah, dne 5. in 6.12.1990, obravnavali, bi se jaz pridružil pobudi, da Sekretariat za ljudsko obrambo vsak primer preuči in da v tem času, dokler ne bo novi zakon sprejet, naj upoštevajoč našo razpravo, ki smo jo imeli ob sprejetju ustavnih amandmajev in ustavnega zakona, zadrži pošiljanje nabornikov zaradi ugovora vesti na služenje vojaškega roka."
3,"Prosim, gospa Potočnik."
3,Samo kot obrazložitev.
22,"Tudi mi smo zadolžili in poprosili Sekretariat za ljudsko obrambo, da dejansko, dokler ni pripravljen celovit zakon, pripravi trenutno rešitev tega problema."
20,"Odgovoril nam je, da naj počakamo - oprostite, pač v grobi obliki, dokler pač ta zakon v celovitosti ne bo pripravljen."
44,"To je bil pa razlog, da je naša komisija sama pripravila ta začasni zakon, ki začasno zakonsko legalno rešuje tudi v skladu s sprejetimi amandmaji k ustavi to vprašanje do dokončnega sprejetja zakona, ker smatramo, da bi do decembra moral biti predložen ta zakon."
22,"Če pogledamo, obravnava, ki bo lahko v več fazah, bo do trimesečna, se v tem času s temi posamezniki lahko dogaja marsikaj."
2,Hvala lepa.
1,Dobro.
15,Torej bi jaz dal ta predlog za razširitev dnevnega reda s tem zakonom na glasovanje.
3,Kdo je za?
3,Je kdo proti?
5,To bi bilo bolj predglasovanje.
5,"Prosim, da glasujemo do konca."
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
10,Ali je še kakšna razprava v zvezi z dnevnim redom?
33,"Če ne, potem dajem dnevni red v celoti - se pravi brez 15. točke predloga o zasebnem delu in z dodatnimi točkami, ki smo ju pravkar uvrstili in še brez 25. točke - na glasovanje."
3,Kdo je za?
3,Je kdo proti?
4,Se je kdo vzdržal?
18,"Ugotavljam, da je dnevni red današnje seje z večino glasov sprejet v obliki, kot sem povedal pred glasovanjem."
13,5. TOČKA DNEVNEGA REDA - PREDLOG ZA IZDAJO ZAKONA O ZADRUGAH Z OSNUTKOM ZAKONA.
5,Predlagatelj akta je izvršni svet.
4,Želi njegov predstavnik besedo?
11,"Da, prosim, gospod dr. Osterc, republiški sekretar za kmetijstvo in gozdarstvo."
6,"Spoštovane poslanke in poslanci, spoštovano predsedstvo."
19,"Ker je ta zakon, vsaj tako sodimo v izvršnem svetu, precej pomemben, dovolite, da podam nekoliko obširnejšo uvodno besedo."
6,V Sloveniji ima zadružništvo 100-letno tradicijo.
24,"Pred drugo svetovno vojno in neposredno po njej so bile v Sloveniji številne kmetijske, obrtne, potrošniške zadruge, kasneje so se razvile tudi stanovanjske zadruge."
12,Te zadruge so bile ustanovljene in so delovale po klasičnih zadružnih načelih.
14,S spreminjanjem našega družbenoekonomskega in političnega sistema pa so tudi zadruge dobivale drugačno vlogo.
35,"Z večkratnimi spremembami predpisov je država močno vplivala na zadružništvo in interes zadružnikov za združevanje v zadruge, saj jim je v letu 1953 z ustavnim zakonom ukinila zadružno lastnino in s tem odvzela temelj delovanja."
31,"Preko statusnih sprememb, povzročenih z različnimi predpisi in drugimi akti, se je bivše zadružno premoženje iz zadrug neodplačno preneslo sprva v državno, nato pa v družbeno lastnino in upravljanje družbenopravnim osebam."
21,"Tako so zadruge ostale brez premoženja in brez možnosti vplivanja na proizvodnjo v organizacijah, ki so nastale na podlagi zadružne lastnine."
38,"Tudi združevanje zadrug v zadružne zveze je v naši novejši zgodovini doživljalo različno usodo, od spodbujanja tega združevanja pa do sprejema zakona o ustanovitvi enotnih gospodarskih zbornic v letu 1962, ki je ukinil vse zadružne zveze v Jugoslaviji."
17,V zvezi s tem zakonom v Sloveniji od leta 1961 do leta 1972 nismo imeli zadružne zveze.
35,"S sprejemom ustavnih amandmajev k Ustavi Socialistične federativne Republike Jugoslavije v letu 1988 in ustavnih amandmajev k Ustavi Republike Slovenije v letu 1989, je bila dana podlaga, da se zadružništvo ponovno postavi na klasične temelje."
19,"Ponovno je bila uvedena zadružna lastnina, organiziranje in delovanje zadrug pa dano v odločanje zadružnikom kot nosilcem tega združevanja."
28,"Zvezna skupščina je v januarju 1990 sprejela zvezni zakon o zadrugah, ki pa je bistveno prekoračil zvezna ustavna pooblastila in uredil tudi zadeve, ki spadajo v republiško pristojnost."
10,Temu se je Slovenija ves čas postopka sprejema zakona upirala.
6,Vendar s svojimi pripombami ni uspela.
15,"Zvezni zakon je uredil tudi vračanje bivšega zadružnega premoženja, vendar je to vračanje časovno omejil."
26,"Določil je, da naj bi se vračalo le tisto premoženje, ki je bilo zadrugam neodplačno odvzeto po 1.7.1953 in je nastalo z delom in poslovanjem zadrug."
21,"Zadružnim zvezam pa naj bi se vrnila le stanovanja in poslovni prostori, ki so jim bili neodplačno vzeti od 1.7.1953 dalje."
33,"Glede na takšne rešitve v zveznem zakonu je Skupščina Republike Slovenije z ustavnim zakonom za izvedbo ustavnega amandmaja Ustave Republike Slovenije odločila, da se zvezni zakon o zadrugah v Republiki Sloveniji ne uporablja."
21,"Republiški zakon o združevanju kmetov, ki je bil podlaga zadružništva tudi na drugih področjih, je prenehal veljati v marcu letošnjega leta."
14,"Uporablja pa se, dokler zadruge ne uskladijo svoje organiziranosti z zveznim zakonom o zadrugah."
33,"Ker se tudi zvezni zakon v Republiki Sloveniji ne uporablja, je na tem področju pravna praznina, saj veljajo le še ustrezne določbe zakona o družbenem delu, ki pa ne upoštevajo specifike slovenskega zadružništva."
16,"Zato je potrebno čim prej sprejeti republiški zakon o zadrugah, da se ta pravna praznina odpravi."
19,"V predloženem zakonu o zadrugah so za vse vrste zadrug, kmetijske, gozdarske, ribiške, obrtne, stanovanjske, potrošniške, urejena tri področja."
27,"Statusne in organizacijske določbe, v katerih je urejena ustanovitev zadruge, članstvo, organi, premoženje, prenehanje in državni organi, revizija, firma, sedež, dejavnost, zastopanje in vpis v sodni register."
22,"Vračanje zadružnega premoženja ter združenih, vloženih ali prenešenih sredstev, v katerem so določeni subjekti vračanja zavezanci za vračilo, objekt vračanja in postopek."
17,"Nadalje, prehodne in končne določbe, v katerih je določen rok za uskladitev organiziranja zadrug s tem zakonom."
35,"Določeno je tudi, da z dnem uveljavitve tega zakona vse premoženje obstoječih zadrug, delovnih organizacij, kooperantov, temeljnih zadružnih organizacij in temeljnih organizacij združenega dela, temeljnih organizacij kooperantov, sestavljenih zadrug in zadružnih zvez postane zadružna lastnina."
13,"Predloženi zakon je obravnavalo šest delovnih teles skupščine, ki so imela različne pripombe."
16,Večina pripomb se nanaša na poglavje o vračanju zadružnega premoženja ter družbenih vloženih in prenešenih sredstev.
6,Pripombe na posamezne določbe so različne.
4,Nekatere tudi povsem nasprotujoče.
7,Glavne pripombe se nanašajo na objekt vračanja.
11,"To je premoženje, ki naj bi se vrnilo v zadružno lastnino."
39,"Nekateri predlagajo, da se v zadružno lastnino, poleg premoženja, ki je predvideno v 56. členu, vrne oziroma da tudi premoženje, ki je nastalo na podlagi dolgoletnega sodelovanja med zadrugami in drugimi družbenimi proizvajalnimi organizacijami, predvsem s področja živilsko-predelovalne industrije."
16,"Prav tako nekateri predlagajo, da naj se vrne tudi ves družbeni, zadružni, bančni in zavarovalniški kapital."
19,Po ocenah je bilo v Sloveniji pred drugo svetovno vojno v zadružni lastnini okoli 40% celotnega nacionalnega denarnega kapitala.
48,"Zato se postavljajo zahteve, da se vse to tudi vrne v zadružno lastnino, drugi pa predlagajo, naj se v zadružno lastnino vrne le tisto, kar je nastalo z delom in poslovanjem zadrug, da naj se torej upošteva enakopravnost lastnin, torej tudi družbene in enakopravnost subjektov, torej tudi delavcev."
15,"Pri tem gre za politično vprašanje, o katerem se mora Skupščina Republike Slovenije posebej opredeliti."
31,"Poseben problem pri poglavju o vračanju je tudi to, da rešitve pri vračanju zadružne lastnine prehitevajo rešitve na drugih področjih, na katerih naj bi se vračalo krivično ali nezakonito odvzeto premoženje."
36,"Te rešitve Izvršni svet Skupščine Republike Slovenije pospešeno pripravlja, tako da bi v naslednji fazi zakonodajnega postopka za zakon o zadrugah lahko obravnavali tudi rešitve glede vračanja na drugih področjih, ki bodo vsebovane v drugih predpisih."
36,"Problem vračanja zadružnega in drugega premoženja pa je neločljivo povezan tudi z lastninjenjem oziroma privatizacijo podjetij, zato je treba rešitve v vseh teh zakonih medsebojno uskladiti in jih napraviti izvedljive ter v največji možni meri pravične."
28,"Vse to bomo poskušali urediti v naslednji fazi zakonodajnega postopka, pri pripravi katere bomo proučili vse pripombe delovnih teles in zborov Skupščine Republike Slovenije in jih ustrezno upoštevali."
15,"Zato predlagam, da sprejmete predlog za izdajo zakona o zadrugah s tezami za ta osnutek."
1,Hvala.
15,"Dobro, predlog za izdajo zakona z osnutkom zakona je bil objavljen v Poročevalcu št. 18."
15,"Kot je bilo že rečeno, so ga obravnavala pristojna delovna telesa in dala pisna poročila."
8,Ali želi kdo od poročevalcev delovnih teles besedo?
3,"Ugotavljam, da ne."
10,Pričenjam torej razpravo o zakonu o zadrugah z osnutkom zakona.
3,"Prosim, gospod Šonc."
4,"Spoštovano predsedstvo, spoštovani kolegi!"
12,Slišali smo poročilo gospoda ministra o pripravah in osnutku zakona o zadrugah.
56,"Jaz bi v svojem imenu in v imenu Odbora obrtnih zadrug Slovenije podal določeno poročilo k temu osnutku, in sicer s tega vidika, prebral bom tako, kot smo napisali, da je osnutek zakona o zadrugah pisan na kožo kmetijskih zadrug in je za potrebe obrtnih zadrug in drugih zadrug preobsežen in zato tudi v bistvu neuporaben."
31,"Zvezni zakon je bil bolj liberalen in je dopuščal večje možnosti za primerno organiziranje zadrug, zato je potrebno omogočiti registracijo zadrug po zveznih predpisih in ne čakati na sprejetje republiškega predpisa."
80,"S tem, da smo v razpravi ugotovili, da če je zakon obsežnejši in če obravnava tudi stvari, ki za obrtne zadruge pravzaprav niso primerne, da ne nasprotujemo tem členom, kljub obsežnosti zakona, da pa smatramo in zahtevamo, da v tem zakonu, ki ga bomo sprejeli v tem postopku, ki je še pred nami, sprejmemo tiste rešitve, ki so bile v zveznem zakonu, ki je odpravljen in da v ostalih spremljajočih zakonih, ki so urejevali gospodarjenje in delo obrtnih zadrug, dopolnimo."
6,Jaz bi dal ta predlog pismeno.
12,"Ne bi ga bral, da vas ne bi še obremenjeval z detajli."
2,Hvala lepa.
6,Naslednji se je prijavil gospod Kuhar.
4,Spoštovane kolegice in kolegi!
8,"Osnutek zakona, ki se ponuja, ni dovolj jasen."
11,"Tudi ni jasno razvidno, kaj je bistveno, kar se mora spremeniti."
15,"V Zahodni Evropi, še zlasti v Skandinaviji, je zadružništvo postalo pomemben segment ohranjanja delovnih mest."
16,"Znani so primeri, ko delavci v propadlem podjetju začenjajo na novo s tem, da odkupijo podjetje."
11,"V takšnih primerih je osnovna ideja zadružništvo, solidarnost, samopomoč in soupravljanje."
11,Po zadnjih podatkih je v Zahodni Evropi kar 35.000 takšnih zadrug.
6,Ponujeni zakon ima vrsto dobrih opredelitev.
9,"Vsebuje boljše izrazoslovje, kot smo ga uporabljali do sedaj."
10,Kljub temu pa ima nekaj protislovij in nanje želim opozoriti.
7,1. Zakon ignorira položaj delavcev v zadrugi.
13,V Zahodni Evropi so priznali delavcem tudi v okviru zadrug pravico do soodločanja.
8,Ta pravica mora preiti tudi v ta zakon.
21,"2. Zadružna lastnina; upravičen je strah, da bi delavci, ki so ustvarjali lastnino skupaj z zadružniki, ostali na koncu na cedilu."
9,3. Kar nekam prepodrobno je obdelano vprašanje zadružne lastnine.
6,Začeti je potrebno na realnih osnovah.
24,"Mogoče bi tam, kjer je prišlo do grobih, krivičnih posegov države, problem reševali z delnicami države, ne pa z vračanjem na račun sedanjih upravljalcev."
13,"Npr. v Ljubljani, ali bi bilo smotrno vračati hotel Union Zadružni zvezi Slovenije?"
18,"Konkretne pripombe imam na 50. člen, kjer ni jasno, ali je članstvo v zadružni zvezi prostovoljno ali obvezno."
9,"Formulacija napeljuje na obveznost, moralo pa bi biti prostovoljno."
20,"In k 53. členu, kjer se opozarja glede kritja stroškov za revizijo, kar tudi ni ustrezno rešeno v osnutku zakona."
2,Hvala lepa.
4,Besedo ima gospod Frelih.
4,"Spoštovano predsedstvo, spoštovani poslanci!"
87,"Mogoče bom nekoliko polemiziral tudi že z dosedanjo razpravo, predvsem pa bi podprl uvodno besedo, ki nam jo je dal gospod minister Osterc v zvezi z argumenti, zakaj slovenski zakon in zakaj smo takrat v pripravi za zvezno zakonodajo bili sicer aktivni udeleženci, tudi pripravljali ta liberalni tekst, nismo pa se strinjali s skupnimi rešitvami, ki so naše slovensko zadružništvo, ki je imelo 120-letno tradicijo in jo še vedno ima, doseženo stopnjo razvoja, da se izenačimo z vsemi ostalimi republikami in pokrajino na nivoju izpred 20 let."
81,"V zvezi s tem smo se takoj na začetku soočili s problemom, da želimo evropsko zadružništvo pri nas in da ob pripravi, kjer smo sodelovali, tudi če se dam v funkcijo zadružnika ali kot zadružne zveze, na način, da smo se soočili z vso evropsko zakonodajo, pripravili z našimi strokovnjaki pregled evropske zadružne zakonodaje, jo tudi izdali v knjigi, ki je na razpolago v zadnjih treh mesecih in ta je bila tudi osnova za prenos izkušenj evropskega zadružništva v slovensko zakonodajo."
28,"Tako bi zavrnil najprej očitke, da se soočamo z osnutkom, ki je lociran na jugoslovanska tla ali na slovenska tla, brez spogledovanja z izkušnjami 130-letne tradicije evropskega zadružništva."
8,"To je prvo, kar bi hotel tu opredeliti."
93,"Drugo, zavedamo se, da je ta zakonodaja tesno povezana z današnjim dnevnim redom zakona o privatizaciji agencij, ko gre za postopek lastninjenja in če identificiramo zelo jasno, da je zadružna lastnina privatna lastnina, ki so jo zadružniki, bom rekel, po svoji lastni vesti na koncu, ob delitvi, namenili za krepitev svoje materialne osnove, potem je to neposredno povezano tudi s postopkom privatizacije na način, ki pa velja v zadružništvu, s temeljnimi zadružnimi tradicionalnimi načeli, da je eno pokrivanje ristorno po odločitvi na občnem zboru, drugo pa je krepitev materialne osnove za napredek zadružništva."
18,Tu pa se daje na tej osnovi vrsta odgovorov na dileme: ali je deljivo zadružno premoženje ali nedeljivo.
9,"Ob vseh klasičnih načelih, da so to sredstva zadružnikov."
25,"Da je to še vedno zasebna lastnina in da bomo uporabljali v tem sistemu vodenja zadruge sedaj vse pravo, ki je vezano na zasebno lastnino."
44,"V zvezi s tem mislim, da se bomo še vračali na problem 3. člena zakona o privatizaciji in variantnega dodatka, kjer opredeljuje postopek najprej vračanja tistega dela premoženja zadružne lastnine, ki je bila povezana, odtujena, odvzeta zadrugam in je danes vezana na živilsko-predelovalno industrijo."
48,"Naj se postopek najprej spelje na postopek o postopku reprivatizacije; šele preostanek dela premoženja v tej živilski predelavi (če zdaj konkretiziram zadevo na tem kmetijskem področju, velja pa približno enako za gozdarski kompleks ali za del obrtniške dejavnosti) pa se edini potem lastnini na podlagi zakona o privatizaciji."
9,"Naslednje vprašanje, zakaj podroben zakon, dileme za in proti."
26,"Jugoslovanski zakon o zadrugah je liberalen, je nedodelan, posebej je nedodelan v premoženjskih zadevah in nedodelan tudi v sistemu revizije in odnosu zadružnik - delavec oziroma član."
32,"S tem v zvezi mislim, da podrobne določbe zakona v ničemer ne obvezujejo posamezne zadruge, da v statutu ali v pravilih to prenaša v svoje samoupravne akte, ker so to dispozitivne določbe."
37,"Ko gre za organizacijo, ko gre za sam sistem urejanja notranjih odnosov, so pa dana zakonska možnost in zakonsko varstvo posameznega člana, ko z zasebno lastnino ureja svoje premoženjske, razvojne in druge tendence v okviru svoje zadruge."
19,"V zvezi s tem smo se na nek način oprijeli nemške, avstrijske, italijanske zakonodaje, ki podrobno urejajo notranja razmerja."
22,"V zvezi s tem gre tudi vprašanje revizije, ko se Zakonodajno-pravna komisija opredeljuje, da s tem zakonom prehitevamo sistem uvajanja zadružne revizije."
115,"V tem trenutku, ko se formira zadružno premoženje in ko se člani odločajo za krepitev svojega materialnega položaja na način, da izdvajajo del dohodka po razdelitvi ristorna, potem mislim, da je zadružnik na občnem zboru dolžan in ima pravico, da dobi poročilo revizorja, kako se poleg poslovodne ekipe, ki gospodari s to imovino na podlagi sklepov občnega zbora, da dobi ponovno poročilo revizorja in to zadružnega revizorja, ki smo ga mi poznali v Jugoslaviji, v Sloveniji vse do leta 1956; 1953. leta smo ukinili zadružno premoženje, 1956. leta pa še zadružno revizijo, tako da je bila zabrisana vsaka avtonomna pravica člana, da je na občnem zboru dobil poleg direktorja tudi podatke revizorja ob samem poslovanju."
64,"V zvezi s tem menim, da je predlog Zakonodajno-pravne komisije nesprejemljiv glede na to, da ne bomo še dolgo, najmanj pol leta, da bomo dobili zvezni zakon o reviziji ali republiški zakon o reviziji, da se soočamo z izenačevanjem revizijske funkcije z SDK-jevsko funkcijo in da bo za ta prehod družbene lastnine v zasebno lastnino gotovo minilo nekaj časa v zvezi s tem, smatramo."
17,Mi pa smo že na tem problemu zadružniki in da je treba revizijo urediti z avtonomno zakonodajo.
7,Naslednje vprašanje je opredelitev države do zadružništva.
22,"Mislim, da z 51. členom, ki ga navaja obstoječi zakon o zadrugah sicer omogoča, da se lahko država pozitivno opredeli do zadružništva."
9,"Mislim, da je to za nas izredno ozko, premalo."
100,"V zvezi s tem bomo v javni razpravi, in tudi do sedaj se je tu zelo precizno opredelila želja, ne zahteva, ker mi se zavedamo, da gre tu za alternativo, ali se bo država opredelila za izključno podporo privatništvu, tako kot je definirano v osnutku ustave, ki v nobenem tekstu ne definira podpore zadružništvu, potem mislim, če bo to prenešeno v končen tekst ustave, potem se tudi v okviru zadružništva ne nadejamo posebnih ""šans"", da bo z neko oprostitvijo stimulirala ali pa na nek način vzpodbujala razvoj zadružništva, ki ga Evropa pozna v najmanj 30 do 35% celotne gospodarske strukture."
4,Argumenti so tu jasni.
5,Gre za dve osnovni načeli.
11,"Zadružništvo ne more biti nikoli tako fleksibilno, kot je privatni kapital."
7,"To je jasno, ker ima že posrednika."
39,"Če pa sledimo cilju, da skušamo zaščititi majhnega producenta na kmetijskem, na obrtnem, na potrošniškem področju, potem gre tu za del socialne kategorije, ki jo sleherna družba, ki skuša to zasledovati, stimulira skozi del zadružne pomoči pri samih vzpodbudah."
26,"S tem v zvezi predlagamo, da se 51. člen dopolni z zadevami, ki bodo vezane na zakon o davkih in na zakon o urejanju potrebnih evidenc."
6,To pa sicer ureja druga zakonodaja.
18,"Naslednje vprašanje, ki je bilo danes tu postavljeno, je vprašanje zaposlenih, ali imajo pravico postati člani ali ne."
10,"To v 5. členu sicer ta zakon omogoča, ne prepoveduje."
44,"Mi predlagamo, naj se to malo bolj precizno definira, ker gre tu za zatečeno stanje, da se dopolni to v 11. členu, in sicer, da določbe zakona o nastanku in prenehanju članstva veljajo, sicer na prostovoljni osnovi tudi za članstvo delavcev, zaposlenih v zadrugi."
20,"Naslednje vprašanje, ki je bilo izredno pomembno in v javni razpravi do sedaj izpostavljeno, je vprašanje deljivosti ali nedeljivosti premoženja."
28,"Glede na to, da gre tu za avtonomno in izključno pravico članov, da so združili del premoženja, se pri obrtnikih postavlja teza, da mora biti zadružno premoženje deljivo."
29,"To pa je v nasprotju s tradicijo in s konceptom kmetijskega zadružništva, kjer se pa opredeljujemo v celoti za nedeljivo obstoječe premoženje, ki je danes ustvarjeno v slovenskem prostoru."
4,Tu so razlogi jasni.
19,"Kmet je vezan na lokacijo, nima možnosti, bom rekel zaradi preselitve, zapuščati svojo dejavnost, ker je vezan na zemljo."
22,"Obrtnik zapre svojo obratovalnico, prej se je povezal v zadrugo, to preseli drugam in se poveže v drugo organizacijo ali samostojno posluje."
41,"Tako da ta deljivost premoženja je vedno vprašljiva v tem zakonu, ker pravi, da transformirana sedanja družbena lastnina z uvedbo tega zakona postane zadružna lastnina in ta transformirana zadružna lastnina, razen lastnine, ki bo pridobljena na podlagi 65. člena, postane nedeljiva."
35,"To se pravi, obstoječa transformirana družbena v zadružno naj bi bila deljiva in vsa novo ustvarjena vrednost, samo tisti del, ki pa se vrača nazaj v zadruge, na podlagi teh določba, pa naj ostane nedeljiv."
41,"Mi predlagamo, da obstoječa transformirana družbena lastnina, transformirana v zadrugo in pridobljena v tem trenutku, naj ostane nedeljiva, vsa novo ustvarjena vrednost po odločitvah kmetov - članov, pa je vprašanje njihovega statutarnega avtonomnega odločanja, kaj bodo s to lastnino naredili oziroma počeli."
19,"Zelo vprašljiva bo v teh razpravah določba 56. člena, kjer mi predlagamo to, kar je že gospod minister načel."
65,"Mi predlagamo definicijo dopolnitve 56. člena s tekstom, da se sredstva, ki so bila ustvarjena na podlagi sodelovanja zadrug, temeljnih organizacij kooperantov in zadružnih zvez po 9.5.1945, ali so jih zadruge, temeljne organizacije kooperantov oziroma zadružne zveze od 9.5. dalje združile, vložile in prenesle v podjetje oziroma druge pravne osebe, niso bile vrnjene, se z uveljavitvijo tega zakona štejejo za sredstva zadrug oziroma zadružne zveze."
61,"Tu postavljamo tezo, da je bila, bom rekel, živilsko-predelovalna industrija v velikem obsegu vse do leta 1953 zadružna, da je s posegom države, z ukinitvijo zadružne lastnine leta 1953, s prehodom v družbeno lastnino in s kasnejšimi reorganizacijami v družbeno lastnino in s kasnejšimi reorganizacijami v družbena podjetja, na tej osnovi bil odtujen glavni potencial sredstev kmetov, zadrug v tem obdobju."
38,"In da se je vsa ustvarjena nova vrednost obstoječih mlekarn, klavnic ali drugih objektov ustvarjala na osnovnem vložku z obsegom sodelovanja, ko so kmetje predelovali svojo surovino, sicer ne v svojih objektih, ampak v tej živilski predelovalni industriji."
34,"Zato danes argumentirano postavljamo tezo, da je ta obseg sodelovanja surovine in predelave v teh, nekdaj naših objektih, osnova za razmejitev premoženja, tega premoženja, s katerim danes gospodarijo mlekarne, klavnice, kleti in tako naprej."
13,"Zato predlagamo dopolnitev k 56. členu na podlagi teksta, obsega, kriterija medsebojnega sodelovanja."
6,Naslednjo dopolnitev predlagamo k 61. členu.
26,"Zaradi izredno težke problematike pri uveljavitvi zadružnega premoženja predlagamo preložitev roka, in sicer, da se najpozneje v treh mesecih nadomesti s tekstom, najpozneje v šestih mesecih."
12,Da si damo šest mesecev rok za uveljavitev zahtevkov posameznih zadružnih organizacij.
28,"V zvezi z bančnim in zavarovalniškim kapitalom pa mislim, da je ta zakon potrebno dopolniti, v kolikor ni dovolj jasen in v kolikor se postavlja vprašanje pravnega nasledstva."
77,"Mi smo se že soočili v teh treh komisijah, ko smo razpravljali v pripravi na današnjo sejo s problemom pravnega nasledstva, kjer se osporava pravno nasledstvo zadružnim zvezam, pravno nasledstvo zadrugam in na tej osnovi tudi izpodbijanje pravnega nasledstva tistega dela kapitala, ki je bil odvzet takoj po vojni oziroma kasneje s transformacijami bančnih hiš in mislim, da v kolikor so tu nejasnosti, potem predlagamo, da se ta tekst zakona v določbah pravnega nasledstva konkretno precizno dopolni."
2,Hvala lepa.
2,Hvala lepa.
6,Naslednji ima besedo gospod Boris Jež.
6,"Spoštovano predsedstvo, drage kolegice, spoštovani kolegi!"
30,"Mi smo v kmetijskih krogih v naši občini tudi obravnavali ta zakon in dali na njega nekatere bolj take vsebinske pripombe, ki jih nismo popolnoma razmejili po členih, pa vendarle."
27,"V praksi pač čutimo nujno potrebo po sprejetju zakona o zadrugah, ki bo urejal pravne in ekonomske odnose v zadružnem kmetijstvu, mi smo se omejili na kmetijstvo."
16,"Hkrati se morajo oblikovati ekonomski pogoji za poslovanje zadruge, ki bodo dali članom zadruge ekonomske prednosti."
10,"Sedanji pogoji, v katerih posluje zadruga, so v bistvu nasprotni."
32,"Člani zadruge so preko zadruge skupaj z ostalimi družbenimi podjetji obremenjeni z vsemi družbenimi dajatvami, medtem pa nečlani, ob neurejeni davčni in tržni zakonodaji in vsesplošnem nespoštovanju zakonodaje, družbenih obvez ne plačujejo."
17,V takem neurejenem poslovanju zadružništvo nima možnosti za enakopravno in konkurenčno poslovanje in je obsojeno na propad.
27,"V primeru, da ekonomskih pogojev poslovanja zadrug nova zakonodaja ne bo rešila, to se pravi strokovna, tržna in finančna, zadruge tudi v novih pogojih ne bodo zaživele."
14,"Predloženi osnutek zakona o zadrugah dosti obširno ureja vsa področja, ki določajo poslovanje zadrug."
22,"Opozoriti želimo na določene stvari, ki bi jih moral zakon upoštevati, brez katerih bi bil zakon v praksi nerealen ali celo neuporaben."
19,"1. Zadruga, kot ekonomski subjekt, je premalo opredeljena, zlasti pa niso vidne ekonomske prednosti poslovanja zadruge z njenimi člani."
29,"2. Zakon opredeljuje načelo prostovoljnosti z vstopom člana v zadrugo in njegovo upravno pravico, ne opredeljuje pa njegovega načina in obsega poslovnega sodelovanja, ki je za zadrugo bistvenega pomena."
20,"Član bi moral sodelovati v poslovanju zadruge z vsemi tržnimi presežki, na ta način bo izključena konkurenčnost članov do zadruge."
12,Zakon bi moral bolj detajlno opredeliti sistem ugotavljanja dohodka in njegovo delitev.
9,"Predvsem opredeliti pojem presežka, ki ni povsem bilančni pojem."
12,Po našem mnenju zadruga ni nosilec davčnih obvez in poslovanja s člani.
11,Zadruga ugotavlja z bilanco bruto dohodek in ga razdeli med člane.
9,Davčne obveze plačuje član po določilu splošne davčne zakonodaje.
8,Potem so bile nekatere stvari tukaj že povedane.
19,"Tudi mi se pridružujemo, da pač pravica delavcu mora biti uveljavljena z načelom, da delavec tudi lahko postane član."
3,To je normalno.
27,"Potem, postopek za uveljavljanje zadružnega premoženja naj vodi občinski upravni organ za gospodarstvo v sodelovanju z republiškimi organi, ker pač ta bolj pozna razmere na posameznih območjih."
24,"V zakonu mora biti podano zagotovilo, da je premoženje pridobljeno, se pravi, z uveljavljanjem odvzetega zadružnega premoženja nedeljivo na člane ob morebitni likvidaciji zadruge."
28,"Končni lastnik je lahko le zadružna zveza, ki mora premoženje pač prenesti v korist zadružnikov oziroma pravnemu nasledniku, ki se bo ukvarjal z enako dejavnostjo na tem področju."
16,"Ugotavljamo, da je za uveljavitev dopolnjenih določil zadružnega zakona hkrati nujen sprejem celotne zakonodaje o lastninjenju."
19,"To se pravi, zakon o privatizaciji podjetij, zakon o Agenciji, zakon o Skladu Republike Slovenije za razvoj in drugi."
17,"Sočasni postopek je nujen, da bi podjetja opravila lastninjenje in transformacijo v podjetju v mešana podjetja nemoteno."
7,Prav tako ne sme biti motena proizvodnja.
16,"Vse to je v interesu zadrug, ki bodo z delom sodelovale v mešanih ali zadružnih podjetjih."
2,Hvala lepa.
2,Hvala lepa.
4,Besedo ima gospod Žampa.
6,"Spoštovano predsedstvo, spoštovane poslanke in poslanci!"
3,Žampa iz Ptuja.
28,"Kot prvo menim, da je pred našim slovenskim parlamentom trenutno zakon, ki je podobno delo in življenje teklo, kot je gospod minister rekel, že več kot 100 let."
18,"In da s tem zakonom ne rešujemo samo enega vprašanja, ampak rešujemo kmetijstvo, živilsko industrijo in razno obrt."
30,"Zato menim, da je prav, da danes to obravnavamo kot teze in popolnoma podpiram gospoda ministra, kar je prej rekel, da mora ta zakon biti zelo natančno napisan in jasen."
48,"Zakon kot tak, glede na organiziranost, kar smo slišali, tega smo kmetijci več ali manj navajeni, saj je prvi zakon o zadružništvu po drugi svetovni vojni nas mlade učil iz zakona, ki je obstajal, bil ustanovljen že v prejšnjem stoletju, v monarhiji in pa pozneje noveliran leta 1938."
14,"Pozneje so to neizmerno rušili in tako, da več nismo bili kmetje praktično zadružniki."
8,Tako da organizacijska zadeva ni tako hudo napačna.
38,"To, kar je bilo tukaj rečeno, ali je delavec član zadruge ali ni, naj mu bo to v njegovi presoji, v njegovi svobodni volji in da plača normalno članarino in nosi tako kot vsak zadružnik aktivo in pasivo."
45,"Tu je bilo vprašanje zadružnega premoženja, ker mi se s tem zakonom, pač s temi tezami srečujemo, z zakonom, ki sodi v paket zakonodaje, ki je pred nami o lastninjenju, o denacionalizaciji kot celotnem paketu in ne moremo verjetno tega preveč razločevati enega od drugega."
4,Zelo pomembno pa je.
15,"Menim, poglejte, zadružništvo je enoi iz naslova kmetijstva, ki brani malega posestnika proti velikim kapitalom."
5,To so naši dedje ugotovili.
9,In imamo mi v Sloveniji velike kmete ali male.
29,"Menim, da smo vsi majhni kmetiči in če smo majhni, se moramo na primeren način organizirati in tako nastopiti proti morebitnemu, ki gotovo bo v takšni ali drugačni nadmoči."
29,"Še nekaj več, zadružništvo, kmetijska proizvodnja in živilska industrija si morata biti brat in sestra in tako lahko mi za naš slovenski prostor glede prehrane začnemo res resno skrbeti."
16,"To pomeni, da je ta zakon o zadružništvu slovenskega nacionalnega ali narodnega pomena, izredno narodnega pomena."
31,"Ker z dobro organiziranim zadružništvom, z dobro tehnologijo, z dobro povezano živilsko-predelovalno industrijo in s čistimi in poštenimi računi bomo mi lahko našo delovno ljudstvo po tovarnah in mestih primerno oskrbovali."
3,To je eno.
14,"In drugo, preko takšne organiziranosti bomo lahko mirno, odgovorno in zavestno čuvali našo naravo."
26,"To je eno od osnovnega, če hočemo, da slovenski narod kot narod obdržimo in da si bomo čimbolj zagotovili prehrano, doma pridelano, za svoj lastni narod."
12,"Tukaj je bilo vznemirjenje sedaj, ali so pomisleki za vračanje tega premoženja."
5,Tudi hoteli so bili omenjeni.
18,"Menim, da je tukaj nujno brezkompromisno sestaviti zakon tako, kaj je kdaj zadružnega bilo, sodi nazaj k zadružništvu."
19,"Zadružno premoženje je pa nedeljivo, ostane zadružno premoženje, katero bo dajalo možnost kot kapital v primarni proizvodnji našega kmetijstva."
4,"In seveda, živilski industriji."
3,Drugih rešitev ni.
27,"In kar je zadružništvo ustvarilo, to mora zadružništvo dobiti nazaj in tako kot je bilo pred menoj že povedano, da to pomagajo izpeljati pristojni občinski upravni organi."
6,Naj bo to v zakon vgrajeno.
53,"Zato bi prosil Komisijo za kmetijstvo, ki je tukaj dala zelo dosti pozitivnih predlogov, kar smo že kmetijci prej opozarjali, v 60., 62., 64., 65. členu, kar se popolnoma strinjam, in potem v 72., 73. členu, ki se popolnoma, do danes se hoče nekako zakriti, to je pa ta nesrečna kooperacija ali to."
19,"Preko kooperacij je živilska industrija ubrala izredno ogromno dohodka, akumulacije, ki sedaj pri tej lastnini, živilski industriji dejansko obstaja."
29,"In menim, da je nujno, da je treba z zakonom natančno povedati, v kolikšnem odstotku, kapitalnem, je tudi treba pozneje to kooperacijo lastniniti, ki bo postala jutri kot zadruga."
27,"Ne moremo pustiti tistega deleža, bom zelo konkreten: obveščen sem, nekatera podjetja, nekatera živilska industrija ima za to veliko posluha, tudi naša edina tovarna sladkorja v Ormožu."
29,"Zelo lepo od vodilnih ljudi te tovarne, so sami izrazili voljo, da kmetje kooperanti in vsi tisti, ki peso pridelujejo za to tovarno, naj tudi postanejo solastniki te tovarne."
16,"Normalno, brez pese ne more biti tovarne, brez tovarne in pese pa ne moremo imeti sladkorja."
4,Tega se moramo zavedati.
14,"In podobno je z mlekarsko industrijo, vinarstvom in dalje naprej v celotni živilski industriji."
4,Pri perutninarjih je enako.
27,"V kolikšnem odstotku je perutnina kot kooperacija v kateremkoli sistemu kapitalno danes udeležena, v takšnem odstotku se naj lastnini, ko bo prišlo do tega, v korist zadružništva."
6,Kooperanti se bodo organizirali kot zadružniki.
37,"Zato prosim komisijo pri Skupščini Slovenije, da te zadeve natanko in vse pristojne, predlagatelja zakona, da to dosledno vgradi, da se ne bomo po zadrugah in občinah z določenimi sistemi v živilski industriji tako ali drugače pravdali."
6,Zakon mora biti jasen in točen!
11,"Zato si vzemimo malo več časa zanj, nič ne bomo zamudili."
32,"Rekel sem že, tudi to, kar je bilo povedano, niso samo hoteli, zadružne smo imeli zavarovalnice, zadružne smo imeli banke, in je nujno, da se tudi to razišče in kolikor je, je."
7,Zadružno je in slovenskemu zadružništvu tudi pripada.
2,Hvala lepa.
5,Naslednji ima besedo gospod Jaklin.
3,Bom čisto kratek.
11,"Menim, da je zakon dobro pripravljen in bistvenih pripomb nanj nimam."
17,"Imam precej drobnih pripomb, ki jih dajem v razmislek in nekaj stališč k ponujenim variantam posameznih rešitev."
13,"Ker imam pismeno, ne bom bral, ker vam ne bi rad kradel časa."
30,"Imam pa še pripombo na 61. člen, kjer piše: ""Zahtevo za vrnitev zadružnega premoženja mora predlagatelj skupaj z dokumentacijo vložiti najpozneje v treh mesecih."" Mislim, da je to prekratek čas."
35,"Lahko bi bilo npr., da mora predlagatelj vložiti najmanj v treh mesecih, dokumentacijo pa vsaj v šestih mesecih, kajti vemo, kako je težko s to dokumentacijo, kako je vse to bilo knjiženo po zemljiških knjigah."
2,Hvala lepa.
4,Besedo ima gospod Vovk.
15,"Gospod predsednik, imam samo nekaj kratkih dodatkov k določenim členom, pa bi jih sam prebral."
24,"K 19. členu: v prvem odstavku naj se rok sklica rednega občnega zbora določi tako, da le-ta ne sme biti daljši od treh mesecev."
24,"K 39. členu: v tretjem odstavku naj se v besedilu opredeli vračilo prostovoljnih deležev pod ugodnejšimi pogoji, kot so pogoji za vračilo obveznih deležev."
39,"K 61. členu: v prvem odstavku naj se rok za vložitev zahtevka za vrnitev zadružnega premoženja s treh mesecev podaljša na 6 mesecev od uveljavitve tega zakona, tako da podpiram to tezo, ki jo je že moj predhodnik povedal."
12,K 64. členu: varianta k drugemu odstavku tega člena naj se črta.
25,K 70. členu: v prvem odstavku naj se rok za uskladitev organiziranosti in poslovanja po tem zakonu skrajša na eno leto od uveljavitve tega zakona.
2,Hvala lepa.
7,"Hvala lepa, naslednji ima besedo gospod Štefančič."
6,"Spoštovano predsedstvo, spoštovani poslanci in poslanke!"
6,Iz občine Logatec prinašam tako mnenje.
21,"Torej, zakon kot celota je vreden spoštovanja in nadaljnje obravnave, dopolnjevanja in, seveda, ni da bi ga z levo roko zavrgli."
13,"Kar je bilo povedanega tukaj v smislu dopolnjevanja in dograjevanja, ne bi ponavljal."
44,"Pač pa želim posebej opozoriti na prvi člen in seveda deloma tudi na drugi člen, namreč samo ta ugotovitev, da je zadruga organizacija, ki vnaprej, z nekim številom članov ima namen pospeševati gospodarske koristi svojih članov in nič več, je seveda verjetno nekoliko premalo."
30,"Posebej je to premalo, če smo prej že slišali, da naj bi tudi delavstvo, ki je v teh zadrugah zaposleno, naj bi tudi imelo možnost postati član v tej zadrugi."
22,"Torej, kakor hitro sprejmemo takšno izhodišče, potem vemo, da bo moral tak subjekt verjetno pristati tudi na odnos, ki mu pravimo dobiček."
28,"In kakorkoli že gledamo na stvar, bi morala tudi ta kategorija biti predvidena v tem zakonu, torej ne samo neke gospodarske koristi nasploh, ampak seveda direktno vprašanje dobička."
29,"V zvezi z 21. členom pa bi rad opozoril na dikcijo, ki pravi, da občni zbor kot najvišji upravni organ, sklepa po eni uri čakanja v kakršnem koli številu."
40,"Ta dikcija se zdi nekoliko pretirana, kajti vendarle bi bilo treba določiti, katero je tisto minimalno število, ki sme odločati o spremembi dejavnosti zadruge, kot povečanju zneska ali števila obveznih deležev, o povečanju odgovornosti in tako naprej in tako naprej."
4,"Namreč, koliko je to?"
30,"Ali sta dva človeka že zadosti, kajti tako kot je napisano v tem tekstu, je tako tudi razumljeno, da lahko dva človeka pravzaprav odločata o bistvenih, torej vitalnih stvareh zadruge."
21,"In potem še v 22. členu, če sta dva ali več kandidatov dobila za isto mesto enako število glasov, odloči žreb."
30,"Verjetno bi bilo tudi tukaj treba predvideti vsaj vmesni mehanizem, recimo, še neko stopnjo; še v nogometu je več stvari odločilnih, se prej zgodi, preden ravno žreb odloči o rezultatu."
5,"Hvala lepa, gospod Atelšek prosim."
5,"Gospod predsednik, spoštovani delegati, poslanci!"
15,"Osebno podpiram ta zakon in mislim, da je prepotreben za ureditev zadev na področju zadružništva."
20,"Menim pa, da je vseeno malo preobsežen in preveč posega v organizacijske oblike samega vodenja in upravljanja s temi zadrugami."
17,"To je eno vprašanje, ki mislim, da ga zakonodajalec mora upoštevati in prav je, da ga upošteva."
34,"Drugo vprašanje, ki se mi zastavlja pri vsem tem, bi pa rad vprašal gospoda ministra, ali nekoga, ki je tukaj, kakšna ocena, o kakšnem premoženju govorimo, ki naj bi se preneslo v zadružno lastništvo."
46,"Kje se vse to nahaja, kakšna je ta vrednost, kajti mi smo danes dobili sorazmerno oceno k zakonu o lastninjenju - kaj je vrednost posameznih panog gospodarstva, tako da bi k temu, mislim, da dosti lažje ocenili, kaj bo to pomenilo v bodočnosti in kaj to predstavlja."
12,"In pa drugi del, ki bi rad zopet opozoril, posledice tega lastninjenja."
32,"Mi smo prej slišali, sedaj me ne narobe razumeti, nič določenega ne mislim preferencirati, ali je to sedaj družbeno ali je to državno, ali je zadružno in tako naprej - vse je naše."
17,"Mislim, da pri vsakem sprejemanju vsakega zakona ali vsakega akta moramo gledati, da ni ogroženo nobeno imetje."
6,Mi smo prej govorili o TREND-u.
2,Zakaj TREND?
15,"O njem sploh ne bi bilo treba govoriti, če bi imeli zakon o zaščiti premoženja."
7,"Naj bo katerokoli, državno ali privatno, premoženje."
6,"Potem se ve, kaj se stori."
41,"Menim, da je treba o teh zadevah, kaj pomeni odvzemanje določene lastnine, ali naj bo v bankah ali naj bo to v zavarovalnicah, naj bo to v živilski industriji in seveda dodatne vrednosti vsega tega, tudi imeti pred očmi in ugotoviti."
18,"Še ena zadeva, mislim, da se bodo te zadruge organizirale v tem smislu, kot je bilo danes govorjeno."
35,"Torej, da bodo združevale za boljše poslovanje in učinkovitejše poslovanje njihovih članov, torej malih kmetov, specializacije, ne pa v monopole in sredstva za izsiljevanje določenih, to kar vemo in tudi poznamo, mnogo zadev na trgu."
55,"Torej se bodo tržno obnašale in prepričan sem, da je to namera tudi teh, ki sodelujejo v zadrugah, da bo do takšnih predpostavk prišlo, saj ustvarjamo novo življenje gospodarstva, kjer je družba na eni strani en del, trg reagira pa praktično celokupno ponudbo in povpraševanje, produkcijo, tehnološke posege, investicije in seveda bazira vse na dobičkih."
2,Hvala lepa.
2,Hvala lepa.
5,Gospod Franko je na vrsti.
2,Spoštovani kolegi!
10,"Sem kmet, ki sem že 1945 leta vstopil v zadrugo."
12,"Plačali smo članske deleže, ki pa so se po nekaj letih porazgubili."
9,Pozneje smo bili vsi člani ali pa tudi ne.
7,Kakor je pač bilo kateremu bolj pogodu.
23,"Res pa je, da je družba prisilno vključevala kmete v zadrugo z raznimi regresi in premijami, zato o prostovoljnem zadružništvu nismo mogli govoriti."
21,"Ko smo pred nekaj leti pričeli razpravo o zadružnem zakonu, smo predlagali, naj bo ta čim krajši in za kmeta razumljiv."
7,Predloženi zakon je po naši oceni preobširen.
10,"Mislimo, da vprašanje vračanja lastnine ne spada v ta zakon."
6,Ta zakon naj urejajo drugi zakoni.
12,"V zakonu pa bi moralo biti povedano, kako misli družbo ščititi zadružništvo."
10,"Birokracije, take kot je danes, bodoče zadružništvo ne bo preneslo."
29,"Menim, da bi zakon moral predpisati, kakšna evidenca je potrebna oziroma, kakšno evidenco naj obstoječe zadruge predložijo kmetom kot bodočim zadružnikom, preden se bodo odločali za vstop v zadrugo."
32,"Kar se tiče zadružne lastnine menim, da je to tista, ki so jo zadruge v časih svojega obstoja nabavile ali jo je kdo podaril, ne pa tista, ki je bila nekdaj nacionalizirana."
2,Hvala lepa.
2,Hvala lepa.
6,"Preden gremo naprej, še eno obvestilo."
20,"Če bi kdo še želel si zagotoviti prenočišče, je skrajni čas, da to uredi na recepciji, ker sicer bo prepozno."
5,Sicer pa prej nisem povedal.
7,"Mi imamo predvideno pavzo ob 13,15 uri."
2,Toliko vmes.
5,Gospod Metelko ima naslednji besedo.
3,"Spoštovani delegati, poslanci!"
14,"Mislim, da je bilo o zadružništvu, o tem novem zakonu, izredno dosti že povedano."
8,"Vseeno pa je prav, da še nekaj izpostavimo."
7,Malo bi spodbudil tudi razmišljanje g. Atelška.
48,"Zadružniki se zavzemamo za vračanje zadružne lastnine, za vračanje zadružne lastnine, ki ne bo deljiva, ker je bistveno drugače, kot se zdaj dela v raznih firmah, ko se privatizira in se direktorji privatizirajo, oprostite, ker ste bili včasih direktor, to sem moral, imel sem to na jeziku, omeniti."
12,"Olastninjenje zadružne lastnine, koliko bo tega, najbrž bo gospod minister lahko povedal."
9,Najbrž pa je trenutno težko zdaj vse to ugotoviti.
27,"Bistvo, kar pa je zadružništvo, ki temelji na vzajemnosti, medsebojni pomoči članov je jasno to, kar je že gospod Franko rekel, da bi bilo to poslovanje cenejše."
23,"Poslovanje pa jasno, da bo cenejše v tem smislu, če bo res ta zadružna lastnina iz družbene prenesena v tako imenovano zadružno lastnino."
31,"Saj še letos, ob tričetrt leta, če gledamo bilance zadrug pa zadnja stran delitev ostanka dohodka ali dohodka od vseh postavk, za železnice itn. znese toliko več kot so osebni dohodki."
42,"Mislim in potem tu zamegljuje, ker podražuje samo poslovanje, istočasno pa je, z ene strani so kooperanti oziroma člani zadruge, ker te stvari toliko ne poznajo, mislijo, da se te stvari nekako pod mizo delijo, delavci oziroma ljudje, ki v zadrugah delamo."
33,"Zaradi tega je to bistveno pomembno, da se res ta zadruga postavi na takih temeljih, kakor je vsepovsod po svetu, kjer poznajo to zadružništvo v teh osnovnih poantah kot sem že uvodoma omenil."
22,"Zaradi tega je najbrž prav in podpiram veliko stališč, ki jih je tudi predlagala Zadružna zveza, ki jih je omenil gospod Žampa."
29,"Mogoče 56. člen, on je govoril sicer o 73. ki govori kot v premoženje zadruge se šteje tudi predelovalna industrija, ki je nastala na osnovi sodelovanja kooperantov s surovinami."
33,"Kakor mi vemo, kaj se je ves ta čas delalo pri mleku, mesu in ostalih proizvodih, je bila cena določena in gotovo se je del tega akumuliral v tem času v tej industriji."
35,"Zato bi bilo prav, da se ta 56. člen dopolni, istočasno bi se lahko tudi še z alineo, kooperanti so predlagatelji in imajo pravico zahtevati od industrije ta delež, da se pretransformira v zadružno premoženje."
16,"Še enkrat pa pravim, vsekakor to zadružno premoženje pa mora ostati potem kot zadružno premoženje nedeljivo."
6,Zakaj se zavzemamo za močno zadružništvo?
65,"Zadružništvo nikoli v zgodovini ni bilo v sistemu monopola, v sistemu monopola so večje asociacije, v sistemu monopola so v končni fazi tudi še sedaj določeni mogoče SOZD-i, ne pa zadruge kot take, oziroma zadružništvo. zato se ni bati, da bo zadružništvo, da bodo z zadružništvom nastajali monopoli, ampak bodo s takim načinom zadružništva se uredili boljši pogoji za mogoče cenejše in boljše pridelovanje hrane."
17,"Zelo vprašljiv je tudi, mogoče je za razmisliti, v zvezi s 64. členom, kjer govorimo o odstotku."
5,Tam je predlog dva procenta.
14,"Ne vem, mi tukaj predlagamo, da bi to mogoče znašalo tudi sedem procentov letno."
70,"Naj za zaključek omenim še to, da je - ker je ta zakon o zadrugah mišljen za vse vrste zadrug - največ je tukaj govora o kmetijskih zadrugah, da je vprašljivo, če ne bi bilo celo bolj na mestu, če bi bil posebej sam zakon o kmetijskih zadrugah, ker bi te stvari bolj urejal, ker določene stvari se tukaj prepletajo in so precej specifične za ostale vrste zadrug, kolikor so za kmetijske."
2,Hvala lepa.
4,Gospod Gros želi besedo.
40,"Imam samo majhno pripombo, in sicer pri 50. členu bi po mojem mnenju moralo biti takole: ""Zaradi varovanja in pospeševanja skupnih interesov se zadruge in podjetja v zadružni lastnini lahko združujejo v zadružne zveze."" Torej, da se doda besedica ""lahko""."
35,"Kajti v drugem odstavku pa piše takole: ""Zadružne zveze lahko za svoje člane opravljajo zlasti naslednje posle..."" pride do anomalije, da je v 1. členu obvezno združevanje, v 2. členu je pa obveznost dajanja uslug."
13,"Torej zadruga obvezno pokasira članarino, ni pa dolžna ničesar storiti za svoje zadružnike."
2,Hvala lepa.
3,"Prosim, gospa Potočnik."
29,"Čeprav nisem poseben strokovnjak za to področje, mi dovolite, da prenesem stališča strokovnjakov iz naše stranke, posebej Protner Jožeta, ki ga danes ni tukaj, v zvezi s predloženim zakonom."
21,"Njegove pripombe so splošne in tudi konkretne, zato predlagam, da jih v naslednjih fazah tudi ustrezna telesa in izvršni svet upoštevajo."
19,"Zadružništvo ima v Sloveniji dolgo in bogato tradicijo in velike zasluge za splošni gospodarski razvoj, posebej še na vasi."
5,Pomembno je zato oživeti zadružništvo.
29,"Osnutek zakona je preobširen, saj vsebuje preveč normativizma, ki po moji presoji ni potreben, da je vse v zakonu, npr. celo postopek za sklic občnega zbora in tako dalje."
9,Zaradi nepotrebne obširnosti je zakon manj pregleden in razumljiv.
19,"Osnutek po nepotrebnem posega na nekatera področja, ali jih bodo urejali drugi zakoni, zakon o privatizaciji, zakon o denacionalizaciji."
18,"Pravice delavcev v zadrugah, vključno s pravicami pri soupravljanju zadrug, bodo v osnovi urejene z zakonom o privatizaciji."
16,Pravice delavcev v zadrugi zato ne morejo biti bolj okrnjene od delavcev v drugače organiziranih firmah.
12,"Po svetu je normalno, da so lahko delavci istočasno tudi člani zadruge."
18,"Slišal je, gospod Protner namreč, za mnenje v razpravi, da zaposlenost v zadrugi izključuje možnost članstva v zadrugi."
5,In še nadalje konkretne pripombe.
20,"Pripombe k poglavju 12: vračanje zadružnega premoženja - v 56. členu predlagatelj predlaga rešitve, ki posegajo v področje zakona o denacionalizaciji."
15,"Ni pa nobenega razloga, da bi bivšo zadružno lastnino obravnavali drugače kot druge oblike lastnine."
3,Tudi prvotno lastnino.
35,"Člen 57. razumem tudi tako, da se lahko bivši zadružniki organizirajo v zadrugo in postanejo tako pravni nasledniki nekdanjih zadrug, kar ni slabo, saj bo premoženje in možnost upravljanja ali soupravljanja prišla v prave roke."
18,"Vrednotenje zadružnega premoženja v tretjem odstavku 60. člena bo, kot druge vrste vrednotenja lastnine, urejal zakon o privatizaciji."
17,Pri 64. členu podpiram varianto predloga za drugi odstavek oziroma bo variantno problematiko reševal zakon o denacionalizaciji.
35,"Pri 56. členu je pomemben prvi odstavek, ki ga podpiram, podpiram tudi drugi odstavek tega člena, v osnovnem tekstu, če je potreben, glede na to, da bo to problematiko verjetno urejal eden od drugih zakonov."
32,"To so pripombe, gre pa za osnovno misel, da je stvari, ki jih urejajo drugi zakoni, predvsem zakon o denacionalizaciji in o lastninjenju, potrebno urejevati tam, ne pa še v tem zakonu."
14,"In otresti se v glavnem prenormiranosti, o kateri je bil pa danes že govor."
1,Hvala.
1,Hvala.
18,"Ker prijavljenih za razpravo ni več, bi morda gospod minister želel vsaj odgovoriti ali pripomniti na vse to?"
3,"Da, načeloma lahko."
8,Nekaj stvari bi dopolnil oziroma poskušal odgovoriti nanje.
9,"Najprej, zakaj so vse zadruge v enem zakonu obdelane?"
10,"Vse zadruge imajo skupen osnovni princip, osnovno idejo medsebojne pomoči."
22,"To je tista srčika, okoli katere se vrti vso zadružno delovanje, in to je tisti osnovni vzrok, da smo skušali združiti zadeve."
29,"Bo pa razprava tudi še na drugih zborih in tako naprej pokazala, ali naj pri tem ostane ali se naj razdeli in se posebej zakon o kmetijskih zadrugah sprejme."
11,"Tale pripravljeni zakon upošteva principe zadružništva, ki so v Evropi uveljavljeni."
11,"Mislim, da je to nekajkrat bilo tudi v dosedanji razpravi izpričano."
31,"Prebral bi vam samo dva stavka treh komisij: Komisije za spremljanje preobrazbe družbene in zadružne lastnine, Komisije za denacionalizacijo in Komisije za celovito proučitev okoliščin posledic in pojavov oškodovanja družbenega premoženja."
24,"Te komisije pravijo v svojem skupnem poročilu: ""Obravnavani zakon predstavlja vsestransko obdelan model evropskega zadružnega zakona, ki tudi vključuje vsa moderna načela evropskega zadružništva""."
8,"Torej, osnova so nam dejansko bili ti zakoni."
3,Zakaj ti zakoni?
14,"Zato, ker smo pri nas imeli vmesno obdobje, ko se zadružništvo ni naprej razvijalo."
23,"Ob koncu prejšnjega stoletja in v začetku sedanjega je bilo zadružništvo pri nas tako razvito, da so se drugi k nam prihajali učit."
47,"Vendar, po drugi svetovni vojni smo zakon zamorili in seveda zaostali tudi v razvoju zakonodaje in zaradi tega smo se morali danes mi pri pripravi tega zakona vrniti, ali pa iti k tistim, ki so se včasih pri nas učili, da sprejmemo tisto, kar so naprej razvili."
86,"Še eno mnenje - to je čisto moje privatno mnenje - mislim, da strukturiranje proizvodnih enot tako v kmetijstvu kot sicer tudi v obrti pri nas, ne bo potekalo tako hitro, kot si želimo in zelo verjetno, da se bomo morali na določenih segmentih prej, kot bi bilo to zaželeno glede na stopnjo strukturiranosti, vključevati v evropske tokove in zadružništvo bi lahko pri zaščiti tega našega - te naše majhne enote - pomembno prispevalo k ohranitvi, ker sicer se lahko zgodi, da bi bila škoda na teh majhnih enotah velika."
17,"Velikost premoženja, ki naj bi se prenesla, zelo težko je danes to oceniti, najbrž sploh ni mogoče."
18,"Tako, da bomo, najbrž šele čez čas, ko bodo predlagatelji vloge vložili, šele potem mogoče obseg tega opredelili."
35,"Jaz vam bom - da boste razumeli, kako so stvari nerazčiščene, prebral to, kar je objavil profesor dr. Adamič v Kmečkem glasu 31.10.: ""Med največje sodne postopke se uvršča obračun z vodstvom zadružnih zvez in bank."
41,"Izredno vojaško sodišče 4. armade v Ljubljani je obsodilo poslovanje in zaplenilo premoženje slovenskih zadružnih organizacij leta 1945 in sicer: Zadružne zveze Ljubljana, Zadružne gospodarske banke, delniške družbe Ljubljana, Zadružne banke Ljubljana, Vzajemne posojilnice, Ljudske posojilnice, Kranjske hranilnice in tako naprej."
13,V teh bankah in zvezah je bilo več kot polovica slovenskega denarnega kapitala.
8,Z isto obsodbo je režim nacionaliziral zadružna podjetja.
4,"Med njimi: Kristal, Zmaj,"
9,"Šešir, Park hotel na Bledu, Tovarno Stora, Hotel Union."
26,"Predstavniki navedenih bank in podjetij pa so bili obsojeni na odvzem svobode, prisilno delo in zaplembo osebnega premoženja in potem našteva, kaj vse je bilo narejeno."
52,"In potem naprej, glavna zadružna zveza Slovenije in okrajne zadružne zveze so v obdobju od leta 1953 do 1960 ustanovile številna gospodarska podjetja, hranilnice in posojilnice, zadruge in banke, med njimi so bila to podjetja: Agropromet, Agroobnova, Agrotehnika, Gruda, Hmezad, Klavnica Zalog, Perutnina Zalog, Neverke Ptuj, Ljubljanske mlekarne in še več drugih."
18,"Zadružna imovina in organiziranost sta začeli tekmovati z državnim družbenim sektorjem, vse to je bilo pa potem likvidirano."
22,"Tako da mislim, da ga ni danes, ki bi lahko vsaj približno ocenil in ta proces vračanja bo kar nekaj časa trajal."
6,In je najbrž nemogoče oceniti dimenzijo.
14,"Rad bi samo še tole, zakaj smo vračanje zadružnega premoženja vključili v ta zakon?"
14,"Zaradi tega, ker zadružništvo ne bo moglo zaživeti, če ne bo dobilo lastnine premoženja."
5,Iz nič ne more zaživeti.
18,"In menimo, da je potrebno sočasno to urejati, čeprav je seveda zapleteno, mi se tega zelo dobro zavedamo."
4,"Da toliko, najlepša hvala."
5,"Ugotavljam, da ni več razprave."
10,"Zato zaključujem razpravo in predlagam zboru, da sprejme naslednji sklep:"
12,"""1. Predlog za izdajo zakona o zadrugah z osnutkom zakona se sprejme."
9,2. Predlog zakona pripravi Izvršni svet Skupščine Republike Slovenije.
30,"3. Pri pripravi predloga zakona naj predlagatelj zakona prouči in ustrezno upošteva pripombe, predloge in mnenja delovnih teles Skupščine, pisne pripombe delegatov in pripombe iz razprave delegatov na seji zbora."""
6,Želi o tem sklepu kdo razpravljati?
6,"Če ne, dajem sklep na glasovanje."
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
11,6. TOČKA DNEVNEGA REDA - PREDLOG ZA IZDAJO ZAKONA O PREOBLIKOVANJU POZD.
5,Predlagatelj akta je izvršni svet.
4,Želi njegov predstavnik besedo?
8,"Prosim, gospod Viktor Brezar, sekretar za drobno gospodarstvo."
4,"Gospod predsednik, spoštovani poslanci!"
30,"Zakon o preoblikovanju POZD-ov ima namen, da ustvari pogoje, da se pogodbene organizacije lahko preoblikujejo na osnovi zakona o podjetjih v eno od podjetniških oblik, ki bo predstavljala mešano lastnino."
18,"Zakon obenem rešuje tudi vprašanje vložkov, ki so jih dali ustanovitelji, ko so ustanavljali pogodbene organizacije združenega dela."
30,"Iz postopka, ki je bil predpisan v obrtnem zakonu, ki je reševal POZD, ni bilo možno vložke vlagateljev sproti revalorizirati in ohranjati delež vlagatelja v premoženju pogodbene organizacije združenega dela."
13,Iz tega naslova torej pričujoči zakon rešuje tudi problem vrednotenja in deleža ustanoviteljev.
36,"Delež ustanoviteljev naj bi se revaloriziral na osnovi rasti drobnoprodajnih cen v Republiki Sloveniji od dneva, ko je bila pogodbena organizacija združenega dela ustanovljena, do dneva, ko se pogodbena organizacija preoblikuje v eno od podjetniških oblik."
32,"Obenem bi opozoril, da je v razpravi nastopilo tudi vprašanje, kako ravnati s tistim delom premoženja v pogodbenih organizacijah, ki po prvotni dikciji obrtnega zakona pripada delavcem, ki so v POZD-u delali."
30,"Izvršni svet je sprejel stališče in mnenje, da se del družbenega kapitala oziroma delavskega premoženja, kot je bilo včasih to deklarirano, razdeli in preoblikuje v skladu z zakonom o privatizaciji."
55,"V razpravi na skupščinskih telesih, to je predvsem na Odboru za zakonodajo in Odboru za obrt in podjetništvo, so bila predstavljena stališča, naj bi ta zakon takoj rešil tudi vprašanje tega premoženja, ker je možno enostavno ugotoviti ta delež premoženja in nima smisla, da bi čakali na zakon o privatizaciji, ki bi to vprašanje razrešil."
32,"Poleg tega pa je bila izpostavljena tudi teza oziroma mnenje, naj bi zakon sprejeli do konca leta, tako da bi nova podjetja oziroma POZD-i lahko že pričeli s preoblikovanjem v novem letu."
20,"Zaradi tega se predlaga skrajšani postopek, torej dvofazni postopek, da se teze preoblikujejo v predlog za izdajo zakona z osnutkom."
9,Morda bi poudaril še to v zvezi s tezo.
31,"Po do sedaj veljavni zakonodaji je bilo to premoženje POZD-a, ki je nastalo v obdobju trajanja podjetja in so ga ustvarili delavci skupno z ustanoviteljem, če je bil ta tudi zaposlen."
19,Poleg tega pa je tudi v tem času lahko ustanovitelj svoj delež dvigal ali pa ga reinvestiral v TOZD.
14,Torej ustanovitelj je lahko tudi del dobička potrošil oziroma ga dvignil ali pa reinvestiral.
3,Toliko v informacijo.
2,Hvala lepa.
2,Hvala lepa.
6,Predlog za izdajo zakona ste prejeli.
10,Obravnavala so ga tudi pristojna delovna telesa in pisno poročala.
6,Želi kdo poročevalcev delovnih teles besedo?
3,"Ugotavljam, da ne."
14,"Odbor za podjetništvo in obrt je predlagal, da se zakon sprejme po dvofaznem postopku."
22,"To je, da zbori danes obravnavajo predlog za izdajo zakona z osnutkom zakona, tako da se te teze prekvalificirajo v osnutek zakona."
9,"Torej, da se združita prva in druga zakonodajna faza."
8,"Slišali smo gospoda ministra, ki podpira tak način."
7,Ali želi kdo o predlogu odbora razpravljati?
16,"Se pravi, da se preoblikujejo teze v osnutek, oziroma, da se te teze sprejmejo kot osnutek."
4,"Ugotavljam, da ni razprave."
11,Torej dajem tak predlog odbora za podjetništvo in obrt na glasovanje.
12,"Kdo je za to, da obravnavamo teze za ta zakon kot osnutek?"
3,Je kdo proti?
4,Se je kdo vzdržal?
9,"Ugotavljam, da je predlog odbora z večino glasov sprejet."
7,Prehajamo na vsebinsko razpravo o tem zakonu.
3,Kdo želi besedo?
3,"Prosim, gospod Atelšek."
17,"Nimam posebnih pripomb, ker bi samo rad izrazil svoje mnenje, da tako bi morali zakoni biti pripravljeni."
18,"To je zakon, ki je jedrnat, kratek, razumljiv vsakomur in mislim, da od vseh predlagateljev pričakujemo take zakone."
2,Hvala lepa.
2,Hvala lepa.
4,Še kdo želi razpravljati?
9,"Če ne, potem predlagam zboru, da sprejmemo naslednji sklep:"
16,1. Predlog za izdajo zakona o preoblikovanju pogodbenih organizacij združenega dela z osnutkom zakona se sprejme.
9,2. Predlog zakona pripravi Izvršni svet Skupščine Republike Slovenije.
19,"3. Pri pripravi osnutka predloga zakona naj predlagatelj prouči in ustrezno upošteva pripombe, predloge in mnenja delovnih teles skupščine."
12,"(V našem zboru ni bilo razprave, da bi bilo to potrebno upoštevati.)"
7,Želi o tem predlogu sklepa kdo razpravljati?
6,"Če ne, dajem sklep na glasovanje."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je sklep soglasno sprejet."
10,7. TOČKA DNEVNEGA REDA - PREDLOG ZA IZDAJO ZAKONA O ZAVODIH.
29,"Problem je v tem, da smo v zvezi z obravnavo te točke neusklajeni med zbori, ker smo se edino mi odločili, kar zadeva faze postopke, le za prvo fazo."
30,"Zategedelj in da ne bi bilo nadaljnjih komplikacij, ker bi se veljalo uskladiti o teh zadevah, predlagam, da to točko dnevnega reda za sedaj preskočimo in preidemo na naslednjo točko."
35,"8. TOČKA DNEVNEGA REDA - PREDLOG ZA IZDAJO ZAKONA O IMENOVANJU IN RAZREŠITVI POSLOVODNIH ORGANOV TER O IMENOVANJU DELEGATOV DRUŽBENE SKUPNOSTI V ORGANE UPRAVLJANJA PODJETIJ IN ORGANIZACIJ, KI OPRAVLJAJO DEJAVNOSTI POSEBNEGA DRUŽBENEGA POMENA - Z OSNUTKOM ZAKONA."
5,Predlagatelj akta je Izvršni svet.
5,Ali želi njegov predstavnik besedo?
4,"Prosim, gospod Pavle Svete."
5,"Hvala, gospod predsednik, za besedo."
10,"Spoštovani zbor, bom čisto kratek v zvezi s tem zakonom."
44,"Moram pa poudariti, da je ta zakon neposredno povezan z zakonom o zavodih in bo tudi zaradi tega lahko prišlo do nekaterih težav, če bi se odločili, da ta zakon sprejemamo z zružitvijo prvih dveh faz, zakon o zavodih pa v običajnem, trofaznem postopku."
91,"Potreba za izdajo tega zakona je nastala potem, ko smo ugotovili, da zakon o imenovanju poslovodnih organov, ki je bil sprejet v začetku letošnjega leta in ki je razveljavil prejšnji zakon o volitvah organov upravljanja in o imenovanju in razrešitvi poslovodnih organov v organizacijah združenega dela, da ta zakon ni celovito urejal določenih vprašanj, ker je dejansko urejal samo imenovanje direktorjev javnih podjetij oziroma poslovodnih organov v javnih podjetjih, medtem ko je glede imenovanja poslovodnih organov v drugih podjetjih in organizacijah, ki opravljajo dejavnosti posebnega družbenega pomena, napotoval na področno zakonodajo."
32,"S tem zakonom želimo ta vprašanja enotno urediti, seveda pa se iz tega zakona sedaj izločajo zavodi, ker je za imenovanje poslovodnih organov v zavodih to posebej urejeno v zakonu o zavodih."
17,Je pa tudi v tem zakonu to vprašanje urejeno na podoben način kot v zakonu o zavodih.
62,"Za javna podjetja velja to, kar že sedaj velja, da imenuje poslovodni organ izvršni svet ustrezne družbenopolitične skupnosti, ki je ustanovila javno podjetje oziroma kadar je to mešano podjetje, se pravi delniška družba ali družba z omejeno odgovornostjo, kjer je postopek imenovanja poslovodnega organa drugače urejen, ker tam pač imenuje upravni odbor direktorja, tam pa daje izvršni svet soglasje k njegovemu imenovanju."
42,"Za vsa druga podjetja in tiste organizacije združenega dela, ki se še niso preoblikovale v podjetja na področju materialne infrastrukture, ki pa seveda opravljajo dejavnosti posebnega družbenega pomena, se tu predlaga sedaj enotna rešitev, da izvršni svet daje soglasje k imenovanju direktorja."
27,"Zakon tudi predvideva ponovno imenovanje direktorjev v vseh teh podjetjih in organizacijah, pri čemer določa rok treh mesecev, in sicer po postopku razpisa, ki ga tudi ureja."
16,Dalje zakon predvideva oziroma nalaga imenovanje delegatov družbene skupnosti v organe upravljanja teh podjetij in organizacij.
40,"To pa zato, ker smo ugotovili, da ta imenovanja niso bila ponovno izvršena, čeprav je mnogim delegatom družbene skupnosti že potekel mandat, pa tudi zato, ker so se spremenile strukture v skupnostih, organizacijah in družbenopolitičnih skupnostih, ki te delegate imenujejo."
19,"Za imenovanje teh delegatov predvidevamo rok dveh mesecev, ker mora biti opravljeno prej, preden pride do imenovanja novih direktorjev."
27,"In hkrati urejamo tudi vprašanje, kaj je z delegati, ki so jih doslej imenovale samoupravne interesne skupnosti in z delegati, ki so jih doslej imenovale družbenopolitične organizacije."
33,"Za prve, se pravi za delegate SIS-ov, je zadeva enostavno rešena; te delegate imenuje sedaj izvršni svet, ki je po ustavnem zakonu za izvedbo ustavnih amandmajev 9-89 prevzel naloge samoupravnih interesnih skupnosti."
18,"Kar se pa tiče delegatov družbenopolitičnih organizacij, je s prenehanjem pooblastil teh organizacij tudi tem delegatom prenehal mandat."
40,"Na novo teh delegatov ni treba imenovati, ker ni ustreznega subjekta, pač pa, ker imamo v teh organih dvo - ali celo tridomno odločanje, je potrebno, da zagotovimo v - da tako rečem - zboru delegatov družbene skupnosti ustrezno število, ki omogoča odločanje."
18,"To se pravi, da morajo biti najmanj trije oziroma, da njihovo število ne sme biti sodo, ampak liho."
13,"In v tem primeru nadomestnega, manjkajočega delegata imenuje izvršni svet ustrezne družbenopolitične skupnosti."
6,To je celotna vsebina tega zakona.
2,Hvala lepa.
2,Hvala lepa.
12,Predlog za izdajo z osnutkom zakona je objavljen v Poročevalcu št. 18.
9,Obravnavala so ga pristojna delovna telesa in pisno poročala.
7,Želi kdo od poročevalcev delovnih teles besedo?
8,"V imenu delovnega telesa, besedo ima gospod Stadler."
25,"V imenu Komisije za notranjo politiko bi povedal, da smo ta zakon obravnavali na komisiji in dajemo predlog zboru, da zakon z osnutkom zakona podpre."
2,Hvala lepa.
6,Še kdo od poročevalcev želi razpravljati?
11,"Če ne, pričenjam razpravo in kdo želi besedo na to temo?"
4,Besedo ima gospod Zakonjšek.
9,"Podpiram sprejem tega zakona, imel bi pa tri pripombe."
52,"V 2. členu: v vseh drugih podjetjih na področju gospodarske infrastrukture potrebno uveljavljati predvidene oblike državne kontrole, kjer se lahko mnoga podjetja na teh področjih, recimo v prometu, na železnici itd., organizirajo po zakonu o podjetjih, ne pa da ima tudi ta del dejavnosti znotraj tega področja karakter dejavnosti posebnega družbenega pomena."
18,"Druga pripomba k 5. členu: v drugi vrstici je govor, da mora kandidat biti izvoljen za določen čas."
7,Ta stvar se vleče skozi več zakonov.
31,"Mi smo o tem že večkrat razpravljali in zdi se mi, da ni primerno, da se za imenovanje direktorjev določi čas, ki je praviloma povezan s trajanjem mandata na političnem področju."
14,"Konec koncev, za direktorje so drugi kriteriji o tem, ali je ustrezen ali ni."
26,"V največ primerih je to letna bilanca in račun uspeha ter seveda opravljanje nekaterih drugih funkcij, če gre za podjetja, ki so omenjena v tem zakonu."
15,"Tako da se mi ne zdi primerno, da se praviloma imenuje direktor za štiri leta."
18,"Lahko se izkaže, da je že v prvem ali drugem letu povsem neustrezen in ga je potrebno razrešiti."
31,"9. člen: nisem povsem prepričan, da bo v treh mesecih iz političnih, ekonomskih, organizacijskih, kadrovskih in drugih razlogov mogoče uresničiti zamenjavo direktorjev na vseh teh področjih in v vseh teh organizacijah."
19,"Zato predlagam, da se ta rok podaljša na najmanj šest mesecev, če je sploh potrebno določiti rok v zakonu."
2,Hvala lepa.
1,Hvala.
4,Želi še kdo razpravljati?
4,Besedo ima gospod Frelih.
4,Besedo ima gospa Potočnik.
2,Spoštovani kolegi!
24,"Zdi se mi, da ta zakon sicer želi reševati vprašanje, ki se pač imenuje kadrovske menjave, da pa ob tem pušča vnemar številna vprašanja."
18,"Številna vprašanja, ki so potrebna za jasnejše definiranje in potem tudi izpeljave tako imenovanja kot tudi samih postopkov."
14,"Zame je prvo sporno vprašanje sploh definicija, kaj je to dejavnost posebnega družbenega pomena."
24,"V kolikor mi potem še razumemo tisto staro socialistično pojmovanje, vemo, da s tem nismo rešili ali pa odprli ali pa odpravili nobenega problema."
28,"Naslednje kar je, tudi v teh dejavnostih, ki jih pač imenujemo dejavnosti posebnega družbenega pomena smo za to, da se vključujejo različne oblike oziroma različni tipi organiziranosti podjetij."
17,"Tako kot je sedaj že gospod Frelih rekel, družbe z omejeno odgovornostjo, privatna podjetja in družbena podjetja."
23,"Da bo o vsem tem dajal soglasje na njihove kadrovske predloge izvršni svet, je za mene ne samo podcenjevalno, ironično, ampak tudi smešno."
45,"Naš cilj pa je, da tudi v vsa ta podjetja, ki jih pač imenujemo podjetja s posebnim družbenim pomenom, tudi uvedemo konkurenco, privatno iniciativo in za mene je nesprejemljivo, da bodisi, da daje soglasje ali pa celo imenuje vodstvenega delavca na tem področju izvršni svet."
33,"Zato predlagam, da v kolikor je možno mi odgovoriti danes, v kolikor ne, da predlagatelj upošteva sedaj to heterogenost tudi na področju takšnega tipa organiziranja in delovanja teh podjetij s posebnim družbenim pomenom."
1,Hvala.
2,Hvala lepa.
4,Besedo ima gospod Atelšek.
33,"To, kar je gospod Zakonjšek že prej poudaril, mislim, da bi moral biti rok zamenjave vodilnega direktorja katerekoli organizacije, posebej pa ti, ki so splošnega družbenega ali pa javnih podjetij, njegova uspešnost poslovanja."
20,"Ali je to tri mesece, šest mesecev, ne more ga držati stranka, niti nobena barva, ampak uspešnost poslovanja tega podjetja."
6,Imam še drugo vprašanje. 2. člen.
8,"Kaj je to pa, ali pa železnica, elektrogospodarstvo?"
4,Ali je to podjetje?
14,"Kdo pa predlaga sedaj te spremembe ali zamenjavo, ker izvršni svet daje samo soglasje?"
11,"Kdo je tisti organ, ki daje predloge za razrešitev ali imenovanje?"
17,"To vprašanje mi ni jasno, kajti pri javnih podjetjih je dovolj jasno rečeno, ampak tu pa ni."
2,Hvala lepa.
4,Besedo ima gospa Flego.
3,"Spoštovano predsedstvo, kolegi."
7,"Oprostite, nimam prevajalke, oprostite mi na jeziku."
35,"V 10. členu, drugi odstavek, mislim, da bi bilo tukaj potrebno upoštevati tudi vlogo in položaj samoupravnih narodnostnih skupnosti, ki so bile izvoljene kot edini legitimni predstavnik obeh avtohtonih narodnosti, ker naši SIS-i niso ukinjeni."
1,Hvala.
4,Besedo ima gospod Gros.
11,"To, kar je gospa sedaj povedala, mislim, da se je zmotila."
11,"Ker tukaj gre za delegate v podjetjih, ne za družbenopolitične skupnosti."
18,"Glede tega, kar je gospod Atelšek povedal, moram povedati, da je meni jasno, kaj je predlagatelj zakona mislil."
25,"Ker dobesedno predlaga, da bi za tista podjetja, to se pravi tudi pa in tako naprej, da bi se status teh podjetij določil z zakonom."
15,"Bomo zopet mi sprejemali tukaj predpis, tako da jaz mislim, da je to le urejeno."
16,"S tem zakonom ni dokončno urejeno, bo pa urejeno s tistim zakonom, ki bo še prišel."
57,"Glede pripombe gospoda Freliha bi pa rekel, da tam, kjer gre za drugi odstavek 1. člena, zakon piše o soglasju k imenovanju, ne imenuje izvršni svet in tudi moram povedati, da pravzaprav saj je sedaj praksa podobna in tudi zakoni so podobni, saj sedaj tudi izvršni svet potrjuje direktorje javnih podjetij, tako da ni to nič novega."
25,"In to, kar sedajle zlasti mladinska organizacija oziroma ZSMS predlaga oziroma za menoj govori, da gre za zamenjavo direktorjev, jaz mislim, da to ni tako."
7,"Prosil bi, da premislite in preberete zakon."
1,Hvala.
4,Besedo ima gospod Frelih.
0,...
13,"... menimo, da tu nima nobene funkcije izvršni svet pri določanju oziroma dajanju soglasja."
11,"Če je javno podjetje, tudi drugi odstavek vsebuje, ste ravno prebrali."
10,"Če je javno podjetje družba in take in take ""pasme"" ..."
0,...
4,Bo verjetno predstavnik sekretariata.
4,Besedo ima gospa Potočnik.
14,"Jaz bi ponovno gospoda Grosa poprosila, da se izogiba vnašanja nekega nestrpnega etiketirajočega razpravljanja."
22,"Niti ni bilo to mišljeno oziroma bilo je rečeno, v kolikor bom sama za to odgovarjala in ne potrebujem nikakršnih njegovih opozoril."
29,"Prosila bi ga pa tudi, da uporablja, jaz ne ironiziram nikoli ime njegove stranke in niti ne njegovih postopkov, da pa vseeno uporablja takšno ime, kakršnega ta stranka ima."
1,Hvala.
4,Besedo ima gospod Gros.
12,"Na to zadnje ne bom nič odgovoril, ker zadeve so dosti jasne."
17,"Vendarle, gospod Frelih je govoril o javnih podjetjih, ki so družbe z omejeno odgovornostjo in delniške družbe."
47,"V bistvu je tukaj treba upoštevati, da gre za koncesije, ki jih družbenopolitična skupnost daje določenim podjetjem in če družbenopolitična skupnost daje določeni firmi določeno koncesijo, mora imeti vpliv kako se bo to izvajalo in ta vpliv se vidi tudi s soglasjem k imenovanju direktorja te firme."
1,Hvala.
4,Še kdo želi razpravljati?
4,Besedo ima gospod Božič.
4,"Spoštovano predsedstvo, kolegice, kolegi!"
25,"Jaz bi samo predlagal, da se v 1. členu na koncu besede, v drugi vrstici ""razrešuje poslovodni organ"", doda ""skupščina na predlog izvršnega sveta skupščine""."
8,"To se pravi, skupščina na predlog izvršnega sveta."
16,"In v 2. členu bi predlagal, da se v predzadnji vrstici črta zadnja beseda ""izvršnega sveta""."
6,"Poskušal bom utemeljiti, zakaj to predlagam."
20,"Namreč, gre za to, da bi nad tem imela soglasje oziroma dajala skupščina, ker bi s tem preprečili staro prakso."
55,"Prej so o tem odločale politične koordinacije, ta zakon pa zopet daje vse možnosti, da bi izključno in samo odločale politične koordinacije, ki bi imele drugačen naziv in jaz seveda, ki sem se v prejšnjem sistemu upiral takemu načinu, se upiram tudi v novem sistemu takemu načinu dela, ker lahko pridemo zopet v navadno klanovstvo."
68,"In druga zadeva, temeljito je treba premisliti, glede na to, da imamo ambicije postati veliko hitreje razvita država, kot nam sedaj kaže, da ne bi s tako zakonodajo preprečevali dotok tujega ali pa zasebnega domačega kapitala in podpiram pripombe, ki so jih dali nekateri kolegi v prejšnjih razpravah, to se pravi, ta pripomba je splošna, za 1. in 2. člen pa mislim, da sem utemeljil, zakaj predlagam črtanje."
1,Hvala.
4,Še kdo želi razpravljati?
3,"Prosim, gospod Dvornik."
5,Samo repliko na gospoda Božiča.
26,"Mislim, da v kolikor bi zadolževali skupščine družbenopolitičnih organizacij za ali pa skupnosti teh, da bi dajali te funkcije, si bomo spet nakopali neko kvazi samoupravljanje."
46,"Treba je vedeti, da so izvršni sveti izvršni organi skupščin in operativna telesa, ki so odgovorna skupščinam in v kolikor odločajo narobe, jih lahko skupščina vedno odpokliče oziroma razreši njihovega mandata, tako da ne vidim popolnoma nobenega razloga, zakaj bi te stvari razvlačili v kvazi samoupravljanje."
1,Hvala.
8,"Če ni več razprave, da, gospod Svete, prosim."
10,"Mislim, da nekaj pojasnil glede na razpravo je le potrebnih."
15,"Bi šel kar po vrsti, tako kot gredo členi, ne tako kot je šla diskusija."
18,"Prvič, zakaj je predlagano oziroma predvideno, da direktorja javnega podjetja imenuje in razrešuje izvršni svet skupščine družbenopolitične skupnosti?"
19,"V ustavnem zakonu za izvedbo amandmajev 9 do 89 je izvršni svet družbenopolitične skupnosti pooblaščen, da ustanavlja javna podjetja."
11,"Torej je tudi v njegovi ingerenci, da potem imenuje direktorja podjetja."
20,"Drugo vprašanje: kako je s temi javnimi podjetji, ki so mešana podjetja ali delniške družbe in družbe z omejeno odgovornostjo."
18,Tu država oziroma izvršni svet nastopa kot soustanovitelj te družbe z javnim tako imenovanim državnim ali občinskim kapitalom.
8,Tako javno podjetje pa vendarle opravlja javno službo.
32,"Dobro, danes govorimo o dejavnostih posebnega družbenega pomena oziroma o dejavnostih, ki so nenadomestljiv pogoj za življenje in delo občanov, za delo organizacij na določenem območju ter za delo organov družbenopolitične skupnosti."
41,"V osnutku zakona o zavodih ste lahko videli, da uvajamo pojem javne službe, ki bo nadomestila te dosedanje pojme, in jih seveda tudi ustrezno zožila na tisto, kar so bile javne službe nekoč pri nas oziroma so v drugih pravnih sistemih."
32,"Javna podjetja se bodo ustanavljala za opravljanje javnih služb, vendar na profitni osnovi, za razliko od zavodov, ki se bodo tudi ustanavljali kot javni zavodi za opravljanje javnih služb na neprofitni osnovi."
43,"Torej mora tudi pri javnem podjetju, ki je sicer organizirano kot delniška družba ali družba z omejeno odgovornostjo, zato da pritegne poleg javnega tudi zasebni kapital, imeti izvršni svet ravno zaradi tega, ker to podjetje opravlja javno službo, ingerenco na imenovanje poslovodnih organov."
25,"To velja tudi za podjetja, ki sicer niso ustanovljena kot javna podjetja, ampak opravljajo dejavnosti posebnega družbenega pomena oziroma bodo v bodoče opravljala javne službe."
21,"V bodoče bodo seveda, tako kot je gospod Gros že omenil, ta podjetja opravljala javne službe na podlagi pogodbe o koncesiji."
43,"Za sedaj to še ni tako, ker nimamo s področno zakonodajo na posameznih področjih gospodarske infrastrukture opredeljenih javnih služb, ampak imamo v veljavni zakonodaji pač opredeljene dejavnosti oziroma zadeve posebnega družbenega pomena oziroma zadeve, ki se opravljajo kot nenadomestljiv pogoj in tako naprej."
51,"In z veljavno zakonodajo zdaj računamo, zato govorimo o drugih podjetjih in tudi o drugih organizacijah, pri čemer so mišljene organizacije združenega dela, ki se še niso oblikovale v podjetja in sicer samo tiste na teh področjih, na tu naštetih področjih, ki opravljajo dejavnosti oziroma zadeve, ki so posebnega družbenega pomena."
25,"Tako, recimo Adria-Airways, ki je sicer tudi družbeno podjetje na področju prometa, ni vključeno v to, kar njegova dejavnost ni tudi dejavnost posebnega družbenega pomena."
39,"No, in tudi na imenovanje poslovodnih organov v teh podjetjih oziroma organizacijah združenega dela mora izvršni svet ustrezne družbenopolitične skupnosti imeti določeno ingerenco in zato daje soglasje k imenovanju oziroma ima tudi pravico odreči to soglasje in zahtevati razrešitev."
15,"Gospod Atelšek je vprašal, kdo v teh drugih podjetjih daje predlog za imenovanje in razrešitev?"
12,S tem zakonom se ukinjajo razpisne komisije po zakonu o združenem delu.
12,"Predviden je javni razpis, ki ga opravi organ upravljanja tega drugega podjetja."
25,"V javnem podjetju, ki ni delniška družba, opravi razpis izvršni svet sam in sam izbere ustreznega kandidata izmed tistih, ki so se na razpis prijavili."
25,"V teh drugih podjetjih, pa tudi v javnih podjetjih, ki se organizirajo kot delniške družbe in družbe z omejeno odgovornostjo, opravi razpis organ upravljanja podjetja."
6,Opravi razpis in izbere ustreznega kandidata.
15,"Preden ga izbere, zahteva oziroma predlaga pristojnemu izvršnemu svetu, da da soglasje k tej izbiri."
11,"Kar se pa tiče trajanja mandata, ta zakon tega ne ureja."
11,To je urejeno v drugi zakonodaji oziroma v aktih teh podjetij.
14,"To je seveda drugo vprašanje, ki ga bo treba reševati v ustrezni področni zakonodaji."
19,"Kar pa se tiče roka za ponovno imenovanje teh direktorjev, to pa je seveda čisto vsebinsko vprašanje, vprašanje primernosti."
13,"Če ocenjujete, da je ta rok prekratek, se ga da pač ustrezno podaljšati."
2,Hvala lepa.
9,"Predlagam zboru, da sprejmemo naslednji sklep pod to točko:"
32,"""1. Predlog za izdajo zakona o imenovanju, razrešitvi poslovodnih organov ter imenovanje delegatov družbene skupnosti v organe upravljanja podjetij in organizacij, ki opravljajo dejavnosti posebnega družbenega pomena z osnutkom zakona, se sprejme."
9,2. Predlog zakona pripravi Izvršni svet Skupščine Republike Slovenije.
25,"3. Pri pripravi predloga naj predlagatelj prouči in ustrezno upošteva pripombe, predloge in mnenja delovnih teles Skupščine in pripombe iz razprave delegatov na seji zbora."""
8,"Prosim, ali želi o tem sklepu kdo razpravljati?"
3,"Dr. Glavič, prosim!"
25,"Da bi naslednjič ne prišlo ponovno do teh razprav, predlagam, da v predlogu dobimo v obrazložitvi tudi pregled stanja v evropski zakonodaji na tem področju."
45,"Mislim, da je tak splošen sklep prejšnja skupščina sprejela, da torej morajo pri vseh novih zakonih biti napravljene in prikazane primerjave z rešitvami v državah, razvitih državah in iz tega potem napravljene določene obrazložitve pri izjemah, ki bi jih mi eventualno od teh sistemov imeli."
23,"Na ta način bi se izognili celi vrsti razprav, ki so bile tudi danes prisotne in bodo prisotne tudi še pri vrsti zakonov."
25,"Zato bi bilo prav, da ponovno sprejmemo ta sklep, če je potrebno generalno, ali pa opomnimo predlagatelja, da upošteva sklep prejšnje skupščine o tem vprašanju."
7,Pa to ni bilo k temu sklepu.
7,Ima še kdo kaj o tem sklepu?
6,"Če ne, dajem sklep na glasovanje."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
18,"No, tu imamo še, preden zaključimo to točko, kjer bi veljalo že čimprej zaključiti, ta predlog dr. Glaviča."
8,"Ali menite, da se zbor o tem odloča?"
4,Saj imamo tak sklep.
12,"Kateri sklep je to, jaz ne vem, kaj je prejšnja skupščina sprejemala."
8,Takrat sem bil precej daleč od te skupščine.
0,...
0,...
5,"Bi vi prosim, gospod Svete."
12,"Drži, ta sklep je že izvršni svet sprejel še v prejšnji sestavi."
7,"Samo, to velja za novo sistemsko zakonodajo."
7,Tale zakon je pa izrazito prehodnega značaja.
24,"Namreč, tu najbrž evropske primerjave nimamo, zato, ker v nobeni drugi državi ne prehajajo iz nekega takšnega sistema kot je bil v naši družbi."
37,"Poglejte, to bo možno v področni zakonodaji, kjer se bodo urejale zadeve tako, kot sem že prej povedal, ko bodo opredeljevane javne službe v tem smislu, kot je to v drugih državah in to bo tam prikazano."
12,To je pa izrazito prehoden zakon in tu je kakršnakoli primerjava težka.
34,"Tako kot pri zakonu o zavodih, saj nismo nikjer v drugih državah videli podobnega zakona, kot bo ta naš zakon o zavodih, razen v Italiji, ampak je precej drugačen, ker izhaja iz drugih razmer."
10,"Tudi ta zakon, čeprav je sistemski, je v bistvu prehoden."
66,"Mi smo pač leta 1952 javne službe potegnili iz države in uvedli najprej družbeno upravljanje z uredbo o finančno samostojnih zavodih, nakar smo po ustavi iz leta 1963 uvedli samoupravljanje tudi v zavodih s temeljnim zakonom o zavodih, dokler nismo po ustavi iz leta 1974 z zakonom o združenem delu zavodov popolnoma izenačili z gospodarskimi organizacijami oziroma s podjetji in jih postavili v isti pravni položaj."
18,"Zdaj pa moramo to nazaj povleči in priti v normalne razmere s prehodnimi zakoni, kakršna sta ta dva."
2,Hvala lepa.
25,"No, jaz razumem torej, da se izvršni svet zaveda te svoje obveze in zaradi tega se mi zdi ponovno sprejemanje takega sklepa ta trenutek odveč."
3,"Prosim, gospod Božič."
25,"Meni se ne zdi, da je odveč sprejemanje takega sklepa, smo pa pravkar ugotovili, da se ga ne spominjamo ali pa spominjate, da tak obstaja."
53,"Druga zadeva, me zanima, če prav razumem, če ta zakon ni delan po nekem vzoru, ki funkcionira, ali pa ki bi ga radi zasledovali in če je zgolj začasen, ali bo potrebno po vseh volitvah o tem sprejemati za takratne razmere prilagojen zakon in če je to cilj in namen tega, te zakonodaje."
14,"In naslednja zadeva, če ne zasledujemo tega, ali potem dograjujemo in zasledujemo balkanski pristop."
1,Vsaj.
10,"Gospod Božič, h kateri točki dnevnega reda to pot razpravljate?"
10,"Mislim, da smo razpravo v zvezi s samim zakonom zaključili."
6,Govorili smo samo še o sklepu.
8,"Ni bilo pojasnjeno o sklepu, ampak o zakonu."
10,"Jaz pa še vedno mislim, da ne bo nič narobe..."
11,"No, jaz bi prosil, če tako želite, da daste ustrezno pobudo."
1,Dobro.
18,"Zaključujem to točko dnevnega reda in prekinjam sejo do 14. ure, ko je skupno zasedanje v veliki dvorani."
1,Dobro.
18,"Na tej seji bomo tudi razpravljali in glasovali, zato prosim, da ste v dvorani in ne na balkonu."
2,Prekinjam sejo.
3,Delegatke in delegati!
4,Nadaljujemo z našo sejo.
72,"Predlagam, da danes opravimo še naslednje: Prvič, 1. točko, se pravi nadaljevanje razprave o informaciji o zasedbi Republiškega štaba TO in potem še predlagam, upam, da boste z razumevanjem sprejeli, če se strinjate, bomo dodelali še 9. točko, predlog za izdajo zakona o civilnih invalidih vojne z osnutkom zakona, ker so prisotni predstavniki Zveze civilnih invalidov vojne in bi želel, da to danes opravimo, bi rekel, iz neke uvidevnosti tudi do njih."
8,"Zato, če se strinjate, prehajamo na naslednjo točko."
14,1. TOČKA DNEVNEGA REDA - NADALJEVANJE OBRAVNAVE INFORMACIJE O ZASEDBI REPUBLIŠKEGA ŠTABA ZA TERITORIALNO OBRAMBO.
25,"V prvem delu obravnave te točke je bilo postavljenih nekaj vprašanj, na katera smo zaprosili za odgovor izvršni svet oziroma Republiški sekretariat za ljudsko obrambo."
16,"Prosil bi predstavnika izvršnega sveta, sekretarja za ljudsko obrambo, gospoda Janeza Janšo, da poda dodatne informacije."
5,"Spoštovani kolegi, poslanke in poslanci!"
16,"Najprej se vam opravičujem, predvsem tistim, ki ste zadnjič v razpravi menili, da informacija ni popolna."
29,"Povedati moram, da je na izvršni svet prišel zgolj okviren sklep vašega zbora, češ da ste zahtevali informacijo o zasedbi štaba in mi smo informacijo o zasedbi štaba dali."
28,"Niso pa bila v tej zahtevi navedena konkretna vprašanja, tako da je bila stvar ocene organov, ki so informacijo dajali, kaj sodi pod zasedbo in kaj ne sodi."
17,"Informacija bi bila lahko tudi desetkrat daljša, če bi šli v zgodovino konfliktov in vse to pojasnjevali."
35,"Opravičujem se vam tudi zato, ker ste imeli danes to problematiko uvrščeno pod 1. točko, sam pa nisem mogel biti navzoč, ker smo imeli v Poljčah delovni posvet ob 22. obletnici ustanovitve slovenske teritorialne obrambe."
31,"Iz teh vprašanj, ki ste jih zadnjič navajali potem v razpravi in ki so razvidna iz magnetograma, izhaja štiri ali pet nejasnosti, ki bi jih zdaj, če mi dovolite, skušal pojasniti."
17,Najprej je delegatka Vika Potočnik kritizirala reakcijo pristojnih organov v smislu prepoznega informiranja javnosti o tem dogodku.
12,"Ta kritika je upravičena in smo jo tudi priznali, vsaj jaz osebno."
25,"Moram pa povedati, da je bila prva informacija za javnost oziroma osnutek prve informacije napisan že zjutraj pred 8. uro, pisal sem ga jaz lastnoročno."
7,Seveda so se potem sestajali razni organi.
37,"Del vlade oziroma vlada v ožjem sestavu, pa predsedstvo in vsi so hoteli to informacijo še obravnavati in dopolnjevati in na koncu je prišla v javnost ob 11. oziroma ob 12., ko je bilo res že pozno."
44,"Glavni razlog oziroma glavni argument, ki so ga navajali tisti, ki so seveda zahtevali, da se informacija dopolni, pa je bil v tem, da je bilo potrebno počakati še na odgovor oziroma na pojasnilo Jugoslovanske ljudske armade oziroma pristojnih zveznih organov, kaj to pomeni."
35,"Nadalje, gospa Potočnikova naslavlja na Izvršni svet očitek, da se je s to premestitvijo štaba slovenske teritorialne obrambe v Tacen zgodilo nekaj oziroma spremenilo nekaj vsebinskega in da naša teritorialna obramba dobiva atribute slovenske vojske."
24,"Jaz moram reči, da ima slovenska teritorialna obramba od same ustanovitve, ki datira točno na današnji dan pred 22. leti, določene atribute slovenske vojske."
11,Poveljuje se ji v slovenščini in sestavljena je predvsem iz Slovencev.
53,"Z zadnjimi ustavnimi spremembami, ki ste jih sprejeli v tej skupščini oziroma, ki smo jih skupaj sprejeli, pa je tudi izključena pristojnost za poveljevanje nad slovensko teritorialno obrambo v miru in izrednih razmerah prenešena na republiške organe oziroma na predsedstvo republike, zato je tudi glede na ta atribut slovenska teritorialna obramba slovenska vojska."
3,To dejstvo obstaja.
16,"To ni šele nekaj kar nastaja in je tudi edina, ki jo v tem trenutku imamo."
26,"Nadalje sta dva poslanca problematizirala pobudo člana predsedstva Jugoslavije Janeza Drnovška v smislu zamrznitve nekaterih sklepov, ki se nanašajo na teritorialno obrambo in na vojaško obveznost."
18,"V tem vprašanju oziroma v tej pripombi je rečeno tudi, da gre za identičen predlog predsednika Vlade Peterleta."
8,"Pojasniti moram, da ni šlo za identičen predlog."
68,"V pismu, ki je bilo usklajeno na republiški ravni tudi s predsedstvom republike in tudi z gospodom Drnovškom in ki ga je predsednik republiške vlade poslal predsedniku zvezne vlade, je samo izražena pripravljenost, da Slovenija oziroma pristojni organi Republike Slovenije predlagajo tej skupščini zamrznitev izvajanja lastnega usposabljanja oziroma lastnega izvajanja vojaške obveznosti, če pride v tem času do vsebinskih pogovorov o možnostih dolgoročnega reševanja vojaškega vprašanja v Jugoslaviji."
11,"To je vse, kar je bilo predlagano, nič ni bilo prejudicirano."
11,Seveda pa je šel predlog oziroma pobuda člana predsedstva Drnovška dalj.
43,"On je predlagal, da se zamrznejo vsi sklepi, ki se nanašajo na teritorialno obrambo in na vojaško obveznost, ki so bili sprejeti konec septembra v tej skupščini, kar pa ne glede na to, kaj kdo misli o tej pobudi, tudi praktično ni mogoče."
27,"Teh sklepov ni mogel zamrzniti, vsaj tistih ne, ki se nanašajo na teritorialno obrambo, ker so bili že izvedeni in povratek v prejšnje stanje ni več možen."
27,"Potem poslanec Razdevšek očita informaciji, da ni zadostna, ker vsebuje le podatke in časovno razporeditev ter časovne ure zasedbe štaba teritorialne obrambe oziroma poslopja bivšega štaba TO."
23,"To sem deloma že prej pojasnil, s tem da ta poslanec eksplicitno sprašuje, ali so vojaki, ki so izvedli to zasedbo, še tam."
28,"Ti vojaki so še tam, stavba je večinoma prazna, se ne uporablja oziroma uporablja se zgolj za delo posameznikov, aktivnih vojaških starešin, ki še delujejo v starem štabu."
14,"V tej stavbi pa je še straža, ki je prišla takrat na dodatno zavarovanje."
34,"V zvezi s to točko je bilo postavljeno tudi vsebinsko vprašanje poslanca Slavka Dragovana v smislu, ali lahko dobijo naši fantje oziroma tudi zaposleni in drugi pozive in s tem se onemogoči naša obramba."
8,Na to vprašanje sem že nekajkrat javno odgovarjal.
40,"Pozive za vojaške vaje in za mobilizacijo, v kolikor ta ni javna, (javna je pa lahko samo v primeru napada na državo oziroma v neposredni vojni nevarnosti) vročajo oziroma pošiljajo civilni organi Republike Slovenije oziroma upravni organi za ljudsko obrambo."
42,"Možno je sicer tudi neposredno pozivanje nekaterih starešin, ki jih izvajajo same vojaške enote, vendar je ta možnost zelo omejena in s te strani ne preti kakšna bistvena nevarnost oziroma ne preti ta nevarnost, na katero je opozarjal poslanec v svojem vprašanju."
28,"Mislim, da sem odgovoril na vse izpostavljene dileme na razpravo v tej točki na prejšnji seji, sem pa vam še na voljo, če so še kakšne stvari odprte."
1,Hvala.
13,"K razpravi se je prijavil gospod Ivan Kuhar, predsednik Komisije skupščine za obrambo."
6,"Spoštovano predsedstvo, spoštovane kolegice in kolegi!"
59,"Komisija za obrambo je na 1. in 2. seji v oktobru in v novembru tega leta obravnavala, med drugim, tudi uresničevanje sklepov Skupščine Republike Slovenije glede odvzema orožja TO, informacijo Izvršnega sveta Skupščine Republike Slovenije o poteku dogodkov v zvezi z zasedbo Republiškega štaba za TO ter izvajanje ustavnih dopolnil k 96. in 97. ustavnem amandmaju in ustavnega zakona."
23,"Komisija je ob tem ugotovila, da se sklepi skupščine iz znanih razlogov ne uresničujejo, enako velja za izvajanje ustavnih dopolnil in ustavnega zakona."
48,"V komisiji ugotavljamo, da so se odnosi med oboroženimi silami SFRJ in Republiko Slovenijo zaostrili do takšne mere, da ni več možno racionalno sodelovanje organov na ravni federacije in Republike Slovenije pri razreševanju odprtih zadev na področju oboroženih sil in pri uresničevanju nalog s področja obrambe in zaščite."
23,"Po mnenju komisije za obrambo to ne vodi h krepitvi obrambnih sposobnosti in pripravljenosti v primeru izrednih razmer, neposredne vojne nevarnosti ali vojni."
27,"Zato smo v komisiji menili, da je treba nastalo stanje preseči, za kar je bilo kar nekaj poskusov v vodstvu Republike Slovenije, toda žal, brez vidnih rezultatov."
42,"Na komisiji smo oblikovali tudi dodatno poročilo, ki smo ga naslovili na vse tri zbore, vendar po mnenju predsedstva Skupščine ni bilo potrebe, da bi to poročilo prišlo na zbore, ker bi s tem dograjevali že sprejete sklepe zborov Skupščine Republike Slovenije."
39,"Da smo ostali brez poglavitnih informacij je tudi pokazal tok dogodkov ob zasedbi republiškega štaba, za kar smo prejeli v Zboru občin le pisno informacijo, ki pa je zgolj kronološka, ne pa tudi vsebinska opredelitev razlogov za intervencijo JLA."
77,"Zato je bila dana tudi zahteva v Zboru občin po dodatni informaciji, ki naj bi celovito osvetlila vse dogodke na Prežihovi 7 oziroma še več, podana je bila zahteva za izdelavo celovite strategije obrambe Republike Slovenije in zahteva za pojasnitev predloga o zamrznitvi sklepov Skupščine Republike Slovenije v zvezi z izjavo gospoda Janeza Drnovška - člana predsedstva SFRJ in pismom, ki ga je gospod Lojze Peterle, predsednik Izvršnega sveta, naslovil na gospoda Anteja Markovića, predsednika Zveznega izvršnega sveta."
9,Obe pismi smo dobili pred 14 dnevi v vednost.
20,Na Zboru občin je bila dana tudi zahteva za hitro in učinkovito informiranje delovnih ljudi in občanov o nastalih razmerah.
13,"Mislim, da je Janez Jug o tem govoril na zadnji seji Zbora občin."
25,"Šlo je predvsem za preprečevanje dvigovanja deviznih in dinarskih prihrankov iz bank; strah, ki je nastal med nekaterimi ljudmi; praznjenje trgovin in druga podobna dejanja."
32,"Kritike nad potekom dogodkov so bile številne, zlasti, kar zadeva poziv ženam in otrokom, naj se zberejo na Prežihovi 7. Mnogo pa je bilo tudi pohval na račun postopkov RSLO in RSNZ."
63,"Po temeljitem razmisleku in proučitvi dogodkov lahko kot predsednik Komisije za obrambo izjavim, da je bilo ravnanje RSLO in RSNZ v tistem trenutku in času modro in taktno, saj bi oborožen odpor in branjenje objektov TO s strani pripadnikov TO ali organov za notranje zadeve proti vojaški milici lahko povzročil masakr brez primere ali oborožen konflikt, ki bi lahko imel tudi širše razsežnosti."
44,"Kar pa zadeva celovitost obrambne strategije, je pred nami predlog za izdajo zakona o obrambi in zaščiti in to je tudi priložnost, da se poglobimo v njegovo vsebino, da jo dograjujemo tako, da bo po volji in hotenju državljanov suverene in neodvisne države Slovenije."
2,Hvala lepa.
2,Hvala lepa.
8,Gospod Jug se je še prijavil k razpravi.
3,"Spoštovani poslanci, kolegi!"
34,"Mene so 45 let učili o narodni vojski, ljudski milici in tako dalje, kako lepa je bila, močna, ideal, vendar danes me učijo, da je ta vojska pustila za seboj grobove in tako dalje."
16,"Resnično, pred to ljudsko vojsko in tako dalje, me je strah, posebno me je postalo strah."
15,"Strah me je zaradi tega, ker ta vojska do sedaj nikoli ni imela nobene kontrole."
6,Vojska je bila država v državi.
8,"Hočem reči tole: ne vem, kaj se dogaja."
24,"Po tistih novinarskih ložah čitam, kaj jaz vem, državna varnost, ta in ona, tretja vojska se ustanavlja, policija in tako dalje in tako dalje."
28,"Hočem reči to, da bi ta parlament moral imeti zelo močno komisijo ali službe in tako dalje, ki bi resnično kontrolirala nastanke te nove zadeve v državi Sloveniji."
25,"Da se nam ne bi ponovno zgodilo, da bomo čez toliko in toliko let ponovno govorili, da se je zgodilo nekaj, spet v imenu naroda."
2,Samo toliko.
1,Hvala.
2,Hvala lepa.
3,"Prosim, gospod Razdevšek."
9,Jaz bi se zahvalil gospodu ministru za njegov odgovor.
33,"No, jaz sem pač pričakoval, da bo poročilo o zasedbi štaba teritorialne obrambe vsebovalo celovito informacijo in sicer tako, kot sem vprašal, ali je stavba še vedno zasedena in se za odgovor zahvaljujem."
34,"Pričakoval sem pa tudi, da bomo izvedeli, kakšno stališče je zavzel sekretariat v razgovorih z Jugoslovansko ljudsko armado po zasedbi štaba in ukrepi, ki jih je sprejel v nadaljnjih časovnih dogodkih po tem incidentu."
8,Za odgovore bi se pa še enkrat zahvalil.
1,Hvala.
2,Hvala lepa.
3,"Prosim, gospod Oven."
7,Jaz bi postavil sekretarju samo eno vprašanje.
16,"Čigava last je stavba Republiškega sekretariata, štaba za teritorialno obrambo, ki so jo zavarovali vojaški specialci?"
21,"In, če ni last vojske, ali ne gre za motenje posesti, nenamensko rabo prostorov, kdo plačuje stroške najemnine, ogrevanja in ostalo?"
22,"Vem, da je vsako zaostrovanje občutljivo in da je sekretar ravnal strpno, vendar je sedaj čas, da uporabimo atribute pravne države Slovenije."
10,To vprašanje se smiselno nanaša tudi na drugi zasedeni objekt.
11,"Če sekretar meni, da ni potrebno odgovoriti, ne vztrajam pri odgovoru."
2,Hvala lepa.
3,Gospa Vika Potočnik.
4,"Spoštovani kolegi, spoštovane kolegice!"
38,"Tudi jaz bi se zahvalila sekretarju, da si je vzel čas, da je prišel danes k nam odgovoriti na nekatere naše, takrat, že pred mesecem dni izražene dvome in dejstvo je, da je že ta informacija malo zakasnela."
11,Dogodki so že za nami in se nam pojavljajo nova vprašanja.
11,"Imela sem podobno vprašanje, kot ga je postavil gospod Edvard Oven."
10,"Je pa dejstvo, da sem danes izvedela še nekaj novega."
35,"Namreč, jaz sem zadnjič resno rekla, čeprav bi mi lahko, sem takrat in prej, ko sem poslušala skoraj se obsodila, da je bil to moj lapsus linguae, da sem rekla, da dobiva atribute slovenska vojska."
10,"Danes sem dobila potrdilo, da je teritorialna obramba slovenska vojska."
30,"Jaz sem mislila, da smo in da je še vedno to slovenska teritorialna obramba, ki je normalno pod poveljstvom tega in tega, ne pa, da je to že slovenska vojska."
46,"V kolikor je, potem bi poprosila in ne želim, da danes zavlačujemo in da podaljšujemo to diskusijo, da do naslednje ali pa da uvrstimo kot posebno točko dnevnega reda, ker gre tu za novo stanje, gre za nova dejstva, da dobimo informacijo o tej slovenski vojski."
24,"Zame še ni samo to, če je poveljevanje v slovenščini in če imamo slovenske kadre, da je to že lahko z imenom slovenska vojska."
25,"To je zame še vedno in k sreči, da smo zopet to dobili pod svoje okrilje, ker ima druge atribute kot vojska, slovenska teritorialna obramba."
2,Hvala lepa.
2,Hvala lepa.
4,Želi še kdo razpravljati?
3,"Da, gospod Atelšek."
6,Jaz bi gospodu Janši postavil vprašanje.
27,"Ali lahko pride še ali računa, da lahko pride do takega presenečenja kot je prišlo, da so vdrli v teritorialno obrambo ali bodo tudi v druge objekte?"
19,"Ali smo na to tudi pripravljeni, da lahko preprečimo ali da pustimo tako kot zdaj traja, da ostajajo notri."
1,Hvala.
2,Še kdo?
15,"Če ne, bi prosil gospoda Janšo, da odgovori na to, kar je bilo postavljenih vprašanj."
4,Najprej dva splošna odgovora.
38,"To, kar zahteva oziroma je zahtevala Komisija za obrambo, se pravi priprava nekega obrambnega koncepta za Slovenijo - projekt je v pripravi in osnutek obrambnega koncepta bo končan do konca tega meseca, potem pa bo šel v normalno proceduro."
21,"Glede pripombe oziroma vprašanja, kakšno stališče je sekretariat zavzemal po tem dogodku, naj seveda le rečem, da sekretariat ne zavzema stališč."
19,"Stališča so zavzemali pristojni organi, torej Vlada in Predsedstvo republike, mi pa smo tisto, kar so tam sklenili, izvajali."
25,"Stavba na Prežihovi 4, ki je bila v najemu oziroma, ki je formalno še v najemu Republiškega štaba za teritorialno obrambo, je last Ljubljanske banke."
38,"Mi smo v skladu z zakonom pred dvema tednoma opozorili 5. vojaško območje, da se v stavbi nahaja protipravno in da naj jo v zakonitem roku izprazni, drugače bodo podvzeti vsi ukrepi pravne države, da se zakon spoštuje."
43,"Glede očitkov, ali je teritorialna obramba vojska ali ni vojska, bi prosil, da se tukaj ne igramo s pojmi; vojska je drug naziv za oborožene sile in teritorialna obramba je tako po zveznih predpisih kot republiških in po splošnem vedenju del oboroženih sil."
6,Oboroženim silam pa se reče vojska.
14,"Če pa se misli z vojsko na armado, potem je pa to druga stvar."
20,"Teritorialna obramba ni klasična, obvezniška ali profesionalna armada, ampak je del oboroženih sil, ki je v stalni sestavi in rezerve."
12,"Ima pa zaradi tega vse atribute vojske, v tem primeru slovenske vojske."
1,Pristojnost.
31,"Vse informacije v zvezi s teritorialno obrambo so skupščini na voljo in vsako leto, tako bo najbrž tudi zdaj, je Republiški štab za teritorialno obrambo skupščini podal poročilo o svojem delu."
49,"S tem ko spreminjamo zakon o obrambi in zaščiti (tisti, ki ste ga prebrali, najbrž to veste), v tem zakonu še posebej krepimo vlogo skupščine do teritorialne obrambe, s tem, da ima večje pristojnosti tako pri sprejemanju splošnih izhodišč, na podlagi katerih teritorialna obramba deluje, kot pri nadzorni funkciji."
30,"Glede zadnjega vprašanja, ali je ponovitev tega dogodka možna oziroma ali je tako presenečenje možno, naj rečem, najprej to, kar smo zapisali v informaciji, da ta dogodek ni bil presenečenje."
28,"Kljub temu pa seveda ne morem tukaj 100% zagotoviti, da ni možno s presenečenjem zasesti enega ali dveh objektov v Sloveniji, ne da bi kdo to prej vedel."
8,"To je možno, teh objektov je na tisoče."
23,"Ni pa možno zasesti s presenečenjem pomembnejšega dela objektov ali objektov, ki so varovani in ki so vitalnega pomena za funkcionarje te države."
4,To pa ni mogoče.
1,Hvala.
2,Gospod Jamnikar.
34,"Imam še eno vprašanje, ki se mi zdi tudi bistveno, čeprav ni tako globalno kot smo zdaj slišali; obstaja namreč ekološki problem v zvezi z zasedenostjo bivšega štaba TO, ki so mu odklopili elektriko."
33,"Menda imajo vojaki, ki so tam, za pridobivanje elektrike dva večja agregata, ki predstavljata večji ekološki problem, namreč velik ropot in smrad ob delovanju teh agregatov zmanjšuje kvaliteto življenja prebivalcev v širši okolici."
32,"In problem civilne inšpekcije pa je, da ni pristojna za ukrepanje, zato so pač tukaj konflikti nastali in zato bi vprašal ministra, če je seznanjen s tem problemom in kaj misli ukreniti."
1,Hvala.
4,Gospod Janša bo pojasnil.
13,"Civilna inšpekcija je pristojna, ker gre za republiški objekt in za vojaški objekt."
3,To kot prvo.
10,"Drugo; elektrika je odklopljena zato, ker se ne plačuje računov."
18,"TO v celoti financira republika in ta straža, ki je zdaj v stavbi, seveda ne plačuje nikakršnih računov."
18,"Tudi ni pravna oseba, nima naslova, na katerega bi se ti računi izstavili, zato je infrastruktura seveda odklopljena."
3,"Gospod Jamnikar, prosim."
11,"Ali lahko civilna inšpekcija posreduje, da vojska ustavi ta dva agregata?"
9,Ali bo vojska tudi kaj storila v tem primeru?
4,Še gospod Jug želi.
4,Še enkrat se oglašam.
38,"Hotel sem doseči to, da bi imel ta parlament kontrolo, pa ne samo s poročili, ampak, da bi se tudi v njihovo delo imel pravico vtakniti, da je pod nadzorom tega parlamenta vsa oborožena sila v tej Sloveniji."
8,"Trdim, da nimamo pravega nadzora nad temi dejanji."
9,"Govorim o negativnih izkušnjah, ne mojih, ampak tega naroda."
19,"Zato predlagam, dajem pobudo, lahko za eno naslednjih sej, da je treba to vprašanje kontrole rešiti v tem parlamentu."
50,"Mislim, da je stvar teh komisij, če čutijo premalo pristojnosti, da predlagajo spremembo odloka o ustanovitvi, torej, po mojem mnenju, bi bilo prav, da se s tem vprašanjem, če boste to naslovili na njih kot pobudo, ukvarjata predvsem ti dve komisiji za LO in za nadzor nad službo državne varnosti."
16,"Ker ni več prijavljenih za razpravo, zaključujem razpravo in s tem tudi to točko dnevnega reda."
15,9. TOČKA DNEVNEGA REDA - PREDLOG ZA IZDAJO ZAKONA O CIVILNIH INVALIDIH VOJNE Z OSNUTKOM ZAKONA.
5,Predlagatelj akta je Izvršni svet.
4,Želi njegov predstavnik besedo?
1,Prosim.
48,"Ker je v predhodni obravnavi delovnih teles predlog zakona naletel na pozitivno odobravanje in ni bilo bistvenih pripomb, sprejemamo pa tudi vse sugestije, ki so bile predlagane v ZPK, menim, da je zavlačevanje, če bi podala uvodno besedo in se je odpovedujem v korist čimprejšnjemu zaključku tega zasedanja."
8,Na predlog ministra dajem uvodno besedo v zapisnik.
10,"Torej, predlog za izdajo zakona z osnutkom zakona, ste prejeli."
9,Obravnavala so ga pristojna delovna telesa in pisno poročala.
6,Želi besedo kdo od poročevalcev komisij?
6,Ugotavljam da ne in pričenjam razpravo.
3,Kdo želi besedo?
14,"Ker ni prijavljenih k razpravi, zaključujem razpravo in predlagam zboru, da sprejme naslednji sklep:"
14,"""1. Predlog za izdajo zakona o civilnih invalidih vojne z osnutkom zakona se sprejme."
9,2. Predloga zakona pripravi Izvršni svet Skupščine Republike Slovenije.
18,"3. Pri pripravi predloga zakona naj predlagatelj pouči in ustrezno upošteva pripombe, predloge in mnenja delovnih teles Skupščine."""
9,"In to je tudi vse, kajti razprave ni bilo."
14,Hkrati s predlogom zakona naj predlagatelj pripravi in predloži skupščini tudi integralno besedilo zakona.
23,"Se pravi, to je v skladu s predlogom Zakonodajno-pravne komisije, da bi videli, kakšen zakon v celoti, skupaj z vsemi spremembami in dopolnitvami."
6,Želi o tem sklepu kdo razpravljati?
6,"Če ne, dajem sklep na glasovanje."
4,Najprej bomo ugotovili prisotnost.
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
8,"Ali menite, da lahko še nadaljujemo z delom?"
1,Dobro.
4,"Recimo, do 20.00, orientacijsko."
28,"Zdaj je vprašanje glede na to, kar sem najavil na začetku, ker sem menil, da bomo več časa izgubili s tema dvema točkama, če bodo ustrezni poročevalci tukaj."
12,"Jaz, kot že rečeno, se ne bi vračal na tiste tri zakone."
5,Prešli bi na naslednjo točko.
1,10.
18,TOČKA DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O OSEBNEM IMENU Z OSNUTKOM ZAKONA.
11,"Predlagatelj akta je Izvršni svet, ustreznega predstavnika žal trenutno ni tukaj."
16,"Prejeli ste predlog zakona z osnutkom, obravnavala so ga pristojna delovna telesa in dala pisna poročila."
7,Želi kateri od poročevalcev delovnih teles besedo?
4,"Torej, jaz predlagam takole."
21,"Glede na to, da trenutno predstavnika sekretariata ni tukaj, če se bo izkazalo, da bi ga potrebovali, bomo pač točko prekinili."
6,"Če ne, bi jo poskušali zaključiti."
14,"Toliko, da ne bi bilo videti, da poskušam sforsirati neko točko v odsotnosti predlagatelja."
2,Pričenjam razpravo.
3,Želi kdo besedo?
3,"Prosim, gospod Stadler."
8,"No, jaz sem poročevalec Komisije za notranjo politiko."
12,Mi smo sicer na komisiji zakon obravnavali; ta zakon o osebnem imenu.
27,"Kakšnih velikih vsebinskih pripomb ni bilo, zato predlagamo zboru, da sprejme predlog zakonskega akta in da zakon o osebnem imenu sprejmemo in ravno tako sprejmemo osnutek zakona."
2,Hvala lepa.
4,Želi še kdo razpravljati?
4,"Če ne, zaključujem razpravo."
3,Prehajamo na glasovanje.
6,"Zboru predlagam, da sprejme naslednji sklep:"
18,"""1. Predlog za izdajo zakona o spremembah in dopolnitvah zakona o osebnem imenu z osnutkom zakona, se sprejme."
9,2. Predlog zakona pripravi Izvršni svet Skupščine Republike Slovenije.
18,"3. Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles skupščine."""
3,To je vse.
6,Želi o tem sklepu kdo razpravljati?
3,"Ugotavljam, da ne."
4,Dajem sklep na glasovanje.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je sklep soglasno sprejet."
1,11.
13,TOČKA DNEVNEGA REDA - PREDLOG ZA IZDAJO ZAKONA O JAVNIH SHODIH IN JAVNIH PRIREDITVAH.
5,Predlagatelj akta je Izvršni svet.
9,Tudi v tem primeru žal nimamo njegovega predstavnika tukaj.
21,"Krivdo za to prevzemam nase, ker sem prej drugače napovedal potek tega dela seje, velja ista opomba kot pri prejšnji točki."
13,"Predlog za izdajo zakona z osnutkom zakona, je objavljen v Poročevalcu št. 18."
9,Obravnavala so ga pristojna delovna telesa in pisno poročala.
5,Želi kdo od poročevalcev besedo?
15,"Prosim, gospod Stadler, pa prosim, če pridete gor, da ne bo težav tukaj s prometom."
28,"Komisija Republiške Skupščine za notranjo politiko je zakon obravnavala in komisija predlaga zborom Skupščine Republike Slovenije, da sprejmejo predlog za izdajo zakona o javnih shodih in javnih prireditvah."
2,Hvala lepa.
2,Pričenjam razpravo.
3,Želi kdo razpravljati?
3,"Prosim, gospod Frelih."
4,"Spoštovano predsedstvo, spoštovani poslanci!"
19,"Jaz bi imel pripombe k točki, in sicer k drugemu odstavku 37. člena, ko je vprašanje razgona javnega shoda."
8,Ta rešitev je strožja oziroma represivnejša od obstoječe.
20,"Doslej je bil razgon javnega shoda možen le, če je na shodu prišlo do hujšega javnega motenja reda in miru."
19,"Po predlagani varianti pa lahko starešina milice takoj po pozivu za razid javnega shoda odredi, da se udeleženci razženejo."
7,"Zato menim, da je to vprašljiva določba."
63,"Potem pa vprašanje kazenskih določb; 39. do 31. člena za prekrške so predpisane denarne kazni na ta način, da je predpisana le najnižja možna kazen, ki navzgor ni v ničemer omejena, kar bi lahko v praksi pomenilo, da storilec prekrška ne ve, kakšna je lahko kazen oziroma zgornja meja kazni, sodniku za prekrške pa bi bilo omogočeno kaznovanje po prosti presoji neomejeno navzgor."
27,"Menim, da bi morala biti predpisana tudi zgornja meja sankcije, saj se predlagani način sankcioniranja uporablja le izjemoma in je drugje praktično povsod določena gornja meja sankcije."
6,"To mislim, da je potrebno prediskutirati."
2,Hvala lepa.
2,Hvala lepa.
22,"No, mimogrede, če kdo ni opazil, gre za prvo fazo zakonodajnega postopka, imamo šele teze, se pravi, posebej bomo še obravnavali osnutek."
6,"Seveda, kljub temu so pripombe dobrodošle."
4,Želi še kdo razpravljati?
3,"Prosim, gospa Potočnikova."
38,"Da, tudi jaz ocenjujem, da gre za zakon, ki je izredno restriktiven in restriktivnejši od zdajšnje zakonodaje in bi me celo zanimalo, zakaj je predlagatelj, ali ga je praksa navedla na to, da poseže po takih restriktivnih ukrepih."
28,"Istočasno se tudi jaz ne strinjam s tem 37. določilom, ker daje temu pooblastilo, kako se imenuje, starešini milice, da ima to pravico in to možnost, da razžene."
8,"Naslednje kar je, se mi zdi 5. teza."
37,"Ali veste, to so vse alinee, ki jih imamo tukaj naštete, vsaj večina njih, nasilnega rušenja ustavne ureditve, ogrožanje neodvisnosti države, v bistvu formulacije, ki me izredno spominjajo na tista vznemirjanja in vzpodbujanje javnega reda in miru."
14,"Ali pa tiste, ki so bile nekoč nevzpodbujanje oziroma nevznemirjanja vodilnih in družbenopolitičnih delavcev."
56,"Se mi zdi, da gre za bodisi preživele formulacije, ki se danes dajo nadomestiti s konkretnejšimi in naj se predlagatelj potrudi z bolj demokratičnim, bolj humanim zakonom, ki bo pač v skladu tudi z mednarodno prakso in tudi bom rekla, stopnjo civilizacijskega razvoja že do danes pokazane zavesti občanov, ki so se zbirali na javnih shodih."
1,Hvala.
2,Hvala lepa.
5,Gospod Feltrin se je prijavil.
1,Spoštovani!
17,"Ker sem član Komisije za notranjo politiko, moram povedati, da smo mi to sprejeli zato, ker je"
4,ima gospa Potočnikova prav.
30,"Samo, moram pa povedati, osebno sem zahteval to, zakaj je notri milica, pa tako, pa tretje, in prav... da bi ta zakon, oprostite, teze so napisane že spomladi, pred volitvami."
41,"In da ni mišljeno na to, po volitvah, in smo rekli dobro, sprejemamo, ampak bomo krepko premislili vse člene, kadar bo šlo to naprej, ker so nam ravno tako, kot je gospod predsednik povedal, da bomo imeli še čas za razpravo."
10,"Zato smo, to, bil je pa pisan že marca meseca."
3,"Gospod Božič, prosim."
5,"Da, samo nekaj če dovolite!"
2,Gospod Kokošinek.
14,"Pri izrazoslovju bomo potem lahko nadaljevali, recimo kot malo za šalo, saj bomo hitro."
13,"Namesto, da razžene, lahko tako rečemo ""s pomočjo milice razidejo"" in tako dalje."
1,Hvala.
4,"Še replika, gospod Feltrin."
4,"Replika na, se opravičujem,"
10,"ne opravičujem predlagatelja, če je bil ta tekst napisan v"
1,sestavi.
1,Hvala.
6,Gospod Božič se je naslednji prijavil.
6,"Prosil bi, če lahko pridete sem."
1,Hvala.
3,Bom zelo kratek.
29,"Mislim, da lahko ostane v tej fazi, pa da naj le odgovorni pripravijo morda na novo teze, ali pa vsaj sčistijo tisto, kar je nekako čudno v teh zadevah."
8,Rad bi pa opozoril le na nekaj zadev.
3,"Recimo, čisto jezikovno."
7,"Tu pravi, javni shod je politične narave."
6,To je že v drugi tezi.
23,"Treba je nekaj vedeti, v Sloveniji ni povsod shod politične narave, ampak je to shod, je to na dan patrona v določenem kraju."
11,"In mislim, da takšne zmede ne bi smeli vnašati v terminologijo."
11,"Tudi zakon je treba tako pripraviti, da ne bo motil ljudi."
6,In je potrebno poiskati ustrezen izraz.
16,"Lahko je to politično zborovanje ali karkoli, ampak shod zna biti žaljiv termin v tem pogledu."
1,Poglejte!
17,"Celo Bistriško območje in velik del Primorske ima shod, drugi imajo pa d...ino in tako naprej."
18,"Se pravi, to je treba biti toliko pedanten, da bi poskušali obiti termin javnega shoda kot izključno političnega."
12,"Tu v zakonu pa ta teza predpisuje, da je javni shod političen."
44,"Naslednje, mimogrede, ali predvolilna zborovanja v zaprtih prostorih se potem tudi lahko, oziroma so izvzeta, kar pomeni, da se lahko vse, kar se dogaja v zaprtih prostorih, lahko tretira kot javni shod, kar je zelo represivno in bi morali zaprte prostore izločiti iz tega."
21,"Potem v 5. tezi pravi, prepovedano je sklicevati javne shode oziroma organizirati javne prireditve, na katerih bi se žalila javna morala."
50,"To je spet umazan in grd termin, ker kdo predpisuje javno moralo, je prva zadeva, ne more biti odvisna od dnevne politike, in druga zadeva, ali je, ali bo tisti sklicatelj napisal notri, ki se sklicuje na to, da bo žalil javno moralo, in bo to že vnaprej tako kvalificirano?"
31,"Deseta teza, da v času zasedanja skupščin družbenopolitičnih skupnosti in njihovih izvršnih svetov ni dovoljeno sklicevati javnih shodov na prostem v oddaljenosti manj kot 300 metrov od kraja, kjer poteka zasedanje."
53,"Poglejte, pred ameriškim kongresom delajo cele cirkuse, kadar kongresmani zasedajo, pa mislim, da tudi pri nas, če bi uvedli tako restriktivo, če hočejo kdaj ljudje tuliti pred skupščino, republiško ali pa občinsko, mislim, da imajo do tega kakšenkrat tudi pravico, ali pa, če tudi naredijo na legalen način, jih ne bi smeli preganjati."
3,In tako naprej.
21,"Samo nekatere stvari in predlagam, da se teze ponovno preučijo in predelajo, pa morda že na naslednji seji obravnavamo nekoliko prečiščeno."
33,"In da bi bilo to vse skupaj veliko manj restriktivno,ker moramo iti z demokracijo naprej, ne pa nazaj, ker tako restriktivno ni bilo niti v letih, vsaj od leta 1986 naprej ne."
1,Hvala.
3,Še gospod Feltrin.
7,"Mislim, da ima gospod Božič popolnoma prav."
15,"Jaz sem napisal, ko smo imeli na komisiji spodaj ""se postopek nadaljuje v trifaznem postopku""."
4,To je trifazni postopek.
21,"In oni so nam rekli, da če sprejmemo teze, potem imamo mi še vse možnosti od A do Ž vse spremeniti."
5,"Mislim, da je to jasno."
16,"In če danes ne bomo tega sprejeli, se bojim, da bomo sprejemali drugo leto sredi poletja."
8,"Samo to je bilo nam obrazloženo, nič drugega."
10,"Ne zagovarjam predlagatelja, ampak sebe, ker sem bil v komisiji."
20,"No, jaz bi na to komentiral to prvo fazo zakonodajnega postopka, gre pač za to, da teze so samo pripomoček."
6,Sprejemamo pa predlog za izdajo zakona.
14,"Se pravi, sprejemamo, se strinjamo, če se strinjamo, da se tak zakon sploh izda."
16,"Teze nakazujejo sicer, v katero smer bo šel zakon, vendar pa teh tez ne potrjujemo posebej."
2,Gospod Božič.
31,"Se opravičujem, brez ambicije, da bi nasprotoval gospodu Feltrinu ali pa vam, ampak, če arhitekt naredi slab idejni osnutek hiše, vam povem, težko je potem napraviti tako, da bi nekako izgledala."
12,"Veste, in če je izhodišče napačno, zaključke je težko pripraviti potem take."
3,Popravljati je težko.
3,"Prosim, gospod Feltrin."
28,"Še enkrat bi se vključil glede na to, ker me je gospod Jug presenetil, ko je rekel, da v tej obravnavi se moramo le zavzemati za postopek demokratizacije."
23,"In da ni nič narobe, če se mi danes dogovorimo, da zavrnemo take teze, ki ne sledijo demokratizaciji, ampak zaostrujejo celotno obnašanje naroda."
13,"Mislim, da se mora predlagatelj zavedati teh konstrukcij, ki jih predlaga kot teze."
17,"Na koncu koncev smo tule le poslanci, ki se bomo lotili posameznega besedila že v tej fazi."
34,"Zato predlagam, da če se bo to ponovilo, da se ponovno dobimo v obravnavo čez mesec dni, ne bo to nič hudega, ker gre za ureditev sistema, ki bo prav gotovo imel dolgoročno naravo."
1,Hvala.
2,Hvala lepa.
2,Gospod Urbančič.
1,Prosim.
23,"Predlagam, da sprejmemo teze s pripombami, ki smo jih tu dali, naj bo v bodoče, da bodo v bodoče zakon pripravljali bolj demokratično."
1,Hvala.
1,Hvala.
3,"Prosim, gospod Glavič."
30,"Jaz imam spet pripombo oziroma vprašanje predlagatelju, kako je s primerjavo z drugimi evropskimi državami, oziroma s standardi Sveta Evrope in z drugimi institucijami, ki se ukvarjajo s človekovimi pravicami?"
63,"Mislim, da bi morali take ukrepe prav posebej še uravnavati takoj že s temi standardi, ki jih danes Evropa priznava in mislim, da bi bilo glede na pripombe, ki so bile danes izražene, prav, da morda sklepanje o tej točki prestavimo na jutri, ko bi ustrezni predstavnik predlagatelja lahko odgovoril prav na ta vidik, kako je s primerjavo teh zadev v evropskem merilu."
17,"No, predstavnik predlagatelja se je že prijavil k besedi, pa bomo potem videli, ali je zadovoljivo pojasnjeno?"
6,"Spoštovane poslanke, spoštovani poslanci, cenjeno predsedstvo!"
17,"Opravičujem se, moj kolega, namestnik Bračko je namreč menil, da boste zadevo zaključili, zato sem prišel jaz."
25,"Opravičujem se tudi, ker verjetno nisem slišal vseh vaših pripomb, na tiste, ki sem jih in na pomisleke, ki so bili dani, lahko takoj odgovorim."
32,"Najprej moram povedati, da smo pri koncipiranju tez in predlogov za izdajo zakona trenutno upoštevali evropsko civilizacijsko primerjavo ureditve na področju javnega zbiranja - gre za tako imenovane javne shode in javne prireditve."
17,"Proučili smo in obliko primerjalno dogradili v pravno obliko teh tez avstrijski, nemški, italijanski in švicarski zakon."
1,Drugo.
19,"Negativni razlogi oziroma razlogi, za katere menite, da so izrecno restriktivni, nedemokratični, so povzeti po 54. amandmaju slovenske ustave."
26,"Če ga dobro preberete, lahko ugotovite, kdaj in v katerih primerih mora zakon, ki v načelu sicer dovoljuje svobodo javnega nastopanja, zbiranja itd., to svobodo omejiti."
15,"Mi smo jo dobesedno posneli oziroma prenesli, s tem, da smo dikcijo teksta bistveno omilili."
21,"Tistih tristo metrov, ki so bili tudi izpostavljeni - oprostite, ostalih stvari nisem slišal - je dobesedno posnetih iz italijanske in avstrijske zakonodaje."
21,"Razlog je seveda ta, da je takrat, ko zaseda skupščina oziroma odločajo najvišji oblastni organi, nesprejemljivo kakršnokoli vplivanje na te odločitve."
21,"Zato smo bili prepričani, da bo to vsekakor sprejemljivo za vas, delegate, in seveda za tiste, ki sprejemate tako pomembne odločitve."
26,"Mislim, da lahko gospa Vika Potočnik potrdi, kako je bilo takrat, ko se je v Beogradu pripravljal in izvajal miting, istočasno pa je zasedala zvezna skupščina."
21,"V imenu predlagatelja, izvršnega sveta oziroma resornega organa, se pravi Sekretariata za notranje zadeve, predlagamo, da teze, takšne kot so, sprejmete."
21,"Strinjam se s predlogom predsedujočega, da bomo vse vaše pripombe upoštevali, jih proučili, če bo potrebno, jih bomo ponovno pravno oblikovali."
21,"Poudaril pa bi, da je postopek trofazen, k samemu pristopu za izvedbo zakona nas je zavezala še skupščina v stari sestavi."
18,"Seveda, v dobri veri, da bomo predstavili nekaj sodobnega, nekaj evropskega, modernega, smo se odločili za to varianto."
26,"Očitno nismo bili najbolj srečne roke, zato nam dajte čas, da te stvari uredimo in pripravimo takšen zakon, ki bo dejansko - kot ste rekli - na nivoju."
5,Povedal bi rad še tole.
9,Avstrijski zakon je v negativnih razlogih veliko bolj restriktiven.
52,"Samo ena točka ima 8 negativnih točk oziroma tistih elementov, ki ne dovoljujejo javnega shoda, in ta je najbolj tipična in izredno diskrecijska - ne dovoli se noben javni shod niti javna prireditev, če se ugotovi, da obstajajo kakršnikoli znaki, da bi prišlo na javni prireditvi oziroma na javnem shodu do kaznivega dejanja."
16,"Kako široka, abstraktna je tale norma, kako se jo da diskrecijsko različno tolmačiti, pa presodite sami."
27,"Predlagam, da teze, takšne kot so, sprejmete in da nas z vašimi mnenji, pobudami, pripombami, stališči zavežete, da v nadaljevanju pripravimo osnutek, kot ste si ga zamislili."
1,Hvala.
2,Hvala lepa.
31,"Torej, tako je pač, če bo še kdo razpravljal - s tem še ne zaključujem razprave - vendar pa takle sklep bi dal kasneje na glasovanje oziroma o njem naj bi se odločili:"
13,"""1. Predlog za izdajo zakona o javnih shodih in javnih prireditvah se sprejme."
5,Se pravi predlog za izdajo.
9,2. Osnutek zakona pripravi Izvršni svet Skupščine Republike Slovenije.
26,"3. Pri pripravi osnutka zakona naj predlagatelj prouči in ustrezno upošteva pripombe, predloge in mnenja delovnih teles Skupščine in pripombe iz razprave delegatov na seji zbora."""
13,"Torej, želi še kdo razpravljati na samo temo ali na tako predlagani sklep?"
11,"Če ne, zaključujem razpravo in prehajamo na glasovanje o tem sklepu."
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
1,12.
12,TOČKA DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O OROŽJU.
5,Predlagatelj akta je Izvršni svet.
4,Želi njegov predstavnik besedo?
17,"Predlog zakona je objavljen v Poročevalcu št. 18, obravnavala so ga pristojna delovna telesa in pisno poročala."
44,"Želite morda poročevalci besedo? - Če ne, potem lahko ugotovim, da je Zakonodajno-pravna komisija v svojem poročilu opozorila na redakcijske popravke besedila predloga zakona, zato predlagam, da zbor komisijo pooblasti, da jih upošteva pri pripravi besedila tega akta za objavo v Uradnem listu Republike Slovenije."
2,Pričenjam razpravo.
3,Kdo želi besedo?
4,"Prosim, gospod Matjaž Jež."
4,"Spoštovano predsedstvo, spoštovani kolegi!"
9,Naslednje misli imam v zvezi z zakonom o orožju.
16,"Gre namreč za tisto orožje, predvsem staro orožje, ki ima iz kakršnihkoli razlogov značaj kulturne dediščine."
30,"In s tem orožjem je seveda potrebno posebno skrbno ravnanje, tako pri posesti, pri preprodaji oziroma pri prometu s takim orožjem, še posebej pa pri iznosu takšnega orožja iz države."
41,"Posebno ravnanje in posebna zaščita je potrebna tudi pri izkopavanju na lokacijah, kjer se takšno staro orožje nahaja, bodisi da gre za območja znanih predelov, kot so npr. Soška fronta ali kaj podobnega. zato predlagam, da zakonodajalec za naslednjo fazo postopka..."
14,"To je zadnja faza postopka; mi smo osnutek že obravnavali - če dovolite, da vskočim."
18,"To je v tem primeru predlog zakona, se pravi zadnja faza; danes ga sprejemamo, če ga bomo sprejeli."
10,Smo ga pa že v juniju (se mi zdi) obravnavali.
13,"V tej fazi pa bi bilo mogoče samo še, da se amandmajsko spreminja."
3,Toliko v pojasnilo.
31,"Glede na to, da jaz danes nisem uspel opraviti vseh konsultacij s specialisti za te zadeve, tudi nimam pripravljenega amandmajskega predloga, zato pravzaprav svojo razpravo zaključujem in se zahvaljujem za intervencijo."
1,Hvala.
4,Še kdo želi razpravljati?
3,"Ugotavljam, da nihče."
10,Zato zaključujem razpravo in prehajamo na glasovanje o predlogu zakona.
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlog zakona."
3,"Prosim, gospod Jež."
6,"Hvala lepa, bom kar iz klopi."
57,"Glede na mojo prejšnjo razpravo se moram zahvaliti za obrazložitev predstavnika izvršnega sveta iz katere je razvidno, da je v pripravi popolnoma nov zakon, ki bo to problematiko obravnaval in da je to vprašanje - varstvo kulturne dediščina - z novim zakonom pripravljeno v zadovoljivi obliki in zato ni nobenih razlogov za drugačne pomisleke proti sprejemu sedanje oblike zakona."
2,Hvala lepa.
32,"Hvala lepa. 13. točka dnevnega reda praktično spada v isti resor, pa predlagam, da še to točko obdelamo po možnosti, nato pa zaključimo sejo, da smo ta resor notranjih zadev nekako pokrili."
1,13.
21,TOČKA DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O VARNOSTI NA ŽIČNICAH IN VLEČNICAH Z OSNUTKOM ZAKONA.
5,Predlagatelj akta je Izvršni svet.
4,Želi predstavnik morda besedo?
3,Želite morda besedo?
13,"Predlog za izdajo zakona z osnutkom zakona, je objavljen v Poročevalcu št. 18."
9,Obravnavala so ga pristojna delovna telesa in pisno poročala.
5,Želi kdo od poročevalcev besedo?
3,"Ugotavljam, da ne."
2,Pričenjam razpravo.
3,Želi kdo razpravljati?
3,"Prosim, gospod Klavora."
23,"Imam pravzaprav vprašanje in bi prosil za pojasnilo oziroma, kolikor je moje mnenje utemeljeno, bi predlagal za spremembo tega teksta v 24. členu."
30,"Člen govori o pregledih žičnic, ki jih opravljajo posebej pooblaščene organizacije in v tekstu so določila naslednja: pregled žičnic se mora opraviti enkrat letno, pregled vlečnic pa vsaka tri leta."
3,"Torej, kadar obratujejo."
11,Roka iz prejšnjega odstavka se računata od zadnjega pregleda žičniške naprave.
7,Zdaj pa ta dvomljivi tekst oziroma vprašanje.
16,"Če žičniška naprava ni obratovala več kot leto dni, mora biti pregled pred pričetkom ponovnega obratovanja."
20,"To se pravi v primeru, kadar ne obratuje, mora biti taka žičnica - ne gondola - ampak navadna vlečnica pregledana vsako leto."
9,"Medtem pa, v kolikor obratuje, pa vsaka tri leta."
24,"Morda bi sodilo v tem členu torej spet deliti žičnice in vlečnice, ker za vlečnice ni potreben pregled vsako leto, v kolikor ne obratujejo."
23,"Jaz vsaj tako razumem ta tekst, da bi ga bilo smiselno tudi v tej opredelitvi, kadar ne obratujejo, ločiti na žičnice in vlečnice."
1,Hvala.
4,Ima še kdo kaj?
18,"Če ne, bi prosil predstavnika sekretariata morda za pojasnilo v zvezi s tem, kar je gospod Klavora povedal."
6,"Spoštovani zbor, dovolite, da poskušam pojasniti."
11,"Najprej ne vem, če sem čisto gotovo in pravilno razumel vprašanje."
15,"Povedal bi le to, da velja obveznost opravljanja strokovno tehničnega pregleda za vse žičniške naprave."
7,Tako za vlečnice kakor tudi za žičnice.
14,"Žičnice so krožno kabinske in gondolske, vlečnice so pa po zakonu tiste male vlečnice."
16,"Za vlečnice je do sedaj potrebno opravljati pregled vsako leto, za žičnice pa vsaki dve leti."
12,"Seveda, sedaj pa spreminjamo to določilo, tako da vežemo na obratovalne ure."
41,"S tem pa je verjetno to tudi treba povedati, da velja pa ob, tako kot je delegat povedal, ob tako imenovanih zelenih zimah že ta obveznost, da je pač potrebno, če žičniška naprava ni obratovala vsako leto, opravljati ponovni strokovno-tehnični pregled."
36,"S tem smo nekoliko zavarovani, da v primeru nedelovanja, kajti tako pravijo strokovnjaki, da se material utruja tudi oziroma ne ravna tako kot je potrebno tehnično pravilno, da opravljamo strokovno tehnične preglede tudi v takšnih primerih."
17,"Velja pa vse to določilo 24. člena obstoječega zakona za vse žičniške naprave, za žičnice in vlečnice."
3,"Prosim, gospod Klavora."
3,Samo da pojasnim.
26,"Namen teh sprememb zakona je v tem, da se olajša gmotni položaj žičničarjev, ker so v teh zadnjih zimah stroški veliki, ti pregledi pa ne poceni."
20,"Razumem, da bi bilo normalno, da se vsaka žičniška naprava obvezno pregleduje oziroma je to normalno od samega lastnika upravljalca."
11,"Potreben je tudi občasen pregled posebne organizacije, ki ima določena pooblastila."
70,"To je na vsak način potrebno zaradi varnosti, vendar mislim, da če je tak poseben pregled za vlečnice potreben vsaka tri leta, kadar obratujejo, kadar se material bolj troši, kadar so nevarnosti, da pride do nepredvidenih poškodb večje, da v primerih, ko ne obratujejo in ko predpostavljamo normalno vzdrževanje in skrb upravljalca za take žičnice, ki ne delujejo, pa morda le ni vsako leto potrebno narediti posebnega pregleda za vlečnice."
3,"Prosim, gospod Pirkovič."
16,"Predlagam, da to pripombo zabeležite ter ob pripravi predloga zakona preučimo in se do nje opredelimo."
7,"Kajti menim, da je le dovolj tehtna."
24,"Bomo to s takšnim sklepom, kot je v navadi pri osnutkih, vključili predloge in pobude in razprave, torej naložili pripravljalcu predloga, da upošteva to."
12,"Gospod Dvornik se je prijavil prej, potem da, gospod Gros ima besedo."
15,"No, jaz sem inženir pa vem, da se naprave takrat bolj trošijo, kadar ne obratujejo."
26,"In me razlogi, kot jih je gospod Klavora povedal, ne prepričajo in se strinjam v zakonu pravilno opredeljeno, da je po vsaki prekinitvi treba napravo pregledati."
4,Želi še kdo razpravljati?
7,"Torej predlagam zboru, da sprejme naslednji sklep:"
21,"1. Predlog za izdajo zakona o spremembah in dopolnitvah zakona o varnosti na žičnicah in vlečnicah z osnutkom zakona, se sprejme."
9,2. Predlog zakona pripravi Izvršni svet Skupščine Republike Slovenije.
26,"3. Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles Skupščine in pripombe iz razprave delegatov na seji zbora."
6,Želi o tem sklepu kdo razpravljati?
7,"Če ne, dajem predlog sklepa na glasovanje."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je sklep soglasno sprejet."
3,Samo trenutek prosim.
11,"Dobro, jutri začnemo ob 10.00 s skupno sejo vseh treh zborov."
27,"Želeli smo izvedeti, kdaj bo usklajevanje, pa doslej še ni nobenega obvestila, tako da bomo pač v teku same seje poskušali uskladiti, kar je še ostalo odprtega."
5,Zahvaljujem se vam za sodelovanje.
