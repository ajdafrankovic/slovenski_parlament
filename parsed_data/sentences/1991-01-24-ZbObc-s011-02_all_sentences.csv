4,"Spoštovane delegatke, spoštovani delegati!"
4,Nadaljujemo sejo našega zbora.
26,"Za današnje nadaljevanje seje zbora so se opravičili: Šonc Metod, Kramberger Janez, Atelšek Ivan, Vivod dr. Ivan, Žižek Vili, Deželak Janko, Planinšek Franc in Gradišar Cvetko."
22,"Po podatkih, ki sem jih dobil, je na seji navzočih 47 delegatov, tako je zbor sklepčen in lahko pravno-veljavno razpravlja in sklepa."
33,"Izvršni svet je za to sejo predložil predlog zakona o spremembah zakona o posebnem prometnem davku, in sicer v zvezi s sprejetjem zakona o začasnih ukrepih o davku od prometa proizvodov in storitev."
31,"Ker je v zvezi s tem zakonom potrebno ustrezno urediti vprašanje glede plačevanja prometnega davka pri nakupu reprodukcijskega materiala in opreme s strani kmetov, katerih kmetijsko gospodarstvo nima statusa pravne osebe."
15,"Iz tega razloga Izvršni svet predlaga, da se sprememba republiškega zakona sprejme po hitrem postopku."
8,To je predlog za dodatno razširitev dnevnega reda.
10,Želi predstavnik Izvršnega sveta v zvezi s tem predlogom besedo?
15,"To je predlog za razširitev; če se bomo odločili za razširitev, bi to točko obravnavali."
32,"Torej bi to zadevo vključili v tisto točko, kjer obravnavamo sprejetje zveznih zakonov, ker pod to točko imamo ravno obravnavo tega zakona o začasnih ukrepih o davku od prometa proizvodov in storitev."
24,"To je zvezni zakon, ki je bil sprejet in ki povsem sodeč ne odgovarja, predvsem pa bi bilo potrebno ta slovenski zakon tudi spremeniti."
6,Predstavnik Izvršnega sveta ne želi besedo.
10,Želi o tem predlogu za razširitev dnevnega reda kdo razpravljati?
13,"Pripomnil bi, da smo včeraj prejeli ta predlog za izdajo zakona s predlogom."
10,"Če ni razprave, prehajamo na glasovanje o razširitvi dnevnega reda."
3,Ugotovimo najprej prisotnost!
5,"Prosim, da vsi dvignete kartončke!"
5,Kdo je za predlagano razširitev?
3,Je kdo proti?
4,Se je kdo vzdržal?
10,"Ugotavljam, da je predlog za razširitev z večino glasov sprejet."
51,"Rad bi vas še obvestil, da smo se predsedniki zborov dogovorili, da bi se ob 1.30 uri dobila komisija za usklajevanje, ki smo jo ustanovili včeraj; naš del sestavljajo naslednji poslanci: Zakonjšek, Jež, Metelko, Lovšin in dr.Vivod, ki pa ga danes ni tukaj in bi namesto Vivoda imenovali novega člana."
6,Bil je predlog za gospoda Feltrina.
5,Je še kak drug predlog?
5,Ali kdo nasprotuje tej zamenjavi?
12,"Ugotavljam, da je kot nadomestni član v usklajevalno komisijo imenovan gospod Feltrin."
5,"Prosim, gospod Jug želi besedo."
3,Vprašal bi sledeče.
4,Je malo izven procedure.
10,"Ko grem po Ljubljani, so velike kolone, ljudje čakajo, itd."
8,Vendar ne bi zdaj razpravljal o tej zadevi.
4,Bi pa vprašal drugo.
49,"Včeraj smo imeli predlog, ki ga je dala Liberalna stranka in se mi zdi to zelo resna zadeva in bi želel odgovor, če bomo danes uvrstili področje monetarno-kreditnega sistema Slovenije za to skupščino oziroma, kako bomo ukrepali, da bi vsaj še tisti kanček zaupanja ljudi v ta sistem obdržali."
1,Hvala.
17,V zvezi s tem zakonom o Narodni banki - na to se verjetno nanaša vprašanje - bi obvestil to-le.
18,"Ta osnutek zakona je v hiši, namenjen pa je zdaj v tem trenutku za obravnavo v delovnih telesih."
12,Odbor za kreditno-monetarni sistem se ga bo v naj krajšem času lotil.
20,"Ni pa to še zadeva, ki bi jo lahko na to sejo uvrstili, po mnenju vseh in tudi Izvršnega sveta."
24,"Razširitev in nek ""horuk"" sprejemanje v tem trenutku bi bilo preuranjeno, ker je treba še temeljito razpravljati o rešitvah, ki jih ta stvar vsebuje."
6,Toliko lahko rečem o tej zadevi.
22,"Mimogrede še morda v zvezi z razpravo, ki smo jo imeli včeraj na koncu v zvezi s skupnim zasedanjem o kriznih žariščih."
40,"Danes smo se sestali predsedniki zborov in predsedniki treh komisij, ki jih zadeva ta problematika in se dogovorili, da se na to temo sestanejo vodje klubov, poprej pa bi se poskušalo pripraviti predlog nekih stališč ali resolucije ali česa podobnega."
26,"Razen tega pa se do takrat poskuša zagotoviti vse potrebno za ustrezen potek, nato bi se pa vodje klubov odločili o tem, ali skupno zasedanje bo."
21,"Bi ga pa imeli, če se bomo tako odločili oziroma, če se bodo zbori tudi tako odločili, v poznih popoldanskih urah."
4,"Toliko, kar zadeva informacije."
17,Sedaj prehajamo na 9. TOČKO DNEVNEGA REDA - PREDLOG ZA IZDAJO ZAKONA O VOJAŠKIH OBVEZNOSTI Z OSNUTKAMI ZAKONA.
57,"Za tiste, ki včeraj niste bili na nadaljevanju seje, naj povem še to, da smo obdelali dnevni red do vključno 10. točke, s tem, da smo se odločili preskočiti 9. točko na predlog nekaterih poslancev, ki so menili, da je to pač tak sistemski zakon - namreč ta zakon o vojaški dolžnosti - kateremu bi veljalo nameniti ustrezen čas."
24,"Ker pa smo časa tedaj imeli že relativno malo, bilo je že dokaj pozno, smo se odločili, da s tem začnemo današnje nadaljevanje seje."
17,"Torej predlog za izdajo zakona o vojaški dolžnosti z osnutkom zakona, je predložil v obravnavo Izvršni svet."
25,"Obravnavali so ga Zakonodajno-pravna komisija, Komisija za obrambo, Odbor za mladinska vprašanja, tudi Odbor za žensko politiko in Komisija za strategijo nacionalnega in regionalnega razvoja."
37,"Zakonodajno-pravna komisija je predlog za izdajo z osnutkom podprla, pri tem pa opozorila, da mora predlagatelj zakona, v skladu z določbami Poslovnika Skupščine, do konca zakonodajnega postopka predstaviti celovite finančne posledice, ki bodo sledile sprejetju tega zakona."
5,Želi besedo predstavnik Izvršnega sveta?
10,"Prosim, gospod Bogataj, svetovalec v Republiškem sekretariatu za ljudsko obrambo."
4,"Spoštovano predsedstvo, spoštovani zbor!"
32,"Izvršni svet je na podlagi ustavnega zakona za realizacijo 96. in 97. amandmaja k Ustavi Republike Slovenije na področju ljudske obrambe pripravil predlog za izdajo zakona o vojaški dolžnosti, z osnutkom zakona."
12,Predlog in osnutek zakona smo oblikovali z upoštevanjem nekako petih osnovnih izhodišč.
22,"Kot prvo, da mora biti zakon celovit, da mora zagotoviti enakopraven položaj vojaških obveznikov, tudi v procesu postopnega osamosvajanja na tem področju."
25,"Kot drugo - v zakonu je treba upoštevati nekatere temeljne rešitve iz dosedanjega zveznega zakona o vojaški obveznosti, ki so se v praksi pokazale kot ustrezne."
21,"Kot tretje - prehod od sedanje, izključno zvezne, na republiško regulativo mora biti postopek in skladen s postopno krepitvijo suverenosti Republike Slovenije."
14,"Kot četrto - z zakonom je treba zagotoviti uveljavitev rešitev, določenih v samem ustavnem zakonu."
23,"In kot peto - izpopolniti je treba tiste rešitve, ki so se v praksi pokazale kot neustrezne, kot pretoge oziroma kot neustrezne današnjemu času."
10,Navedena izhodišča so istočasno tudi temeljni cilj predlagane bodoče ureditve.
37,"Pri tem je seveda treba reči, da je zakon pripravljen na podlagi obstoječe ustavne ureditve in da nima pretenzij, da bi prejudiciral nekatere bodoče rešitve oziroma odgovore na vprašanja, ki jih mora ustavno urediti ustava Republike Slovenije."
16,"Zaradi številnih problemov, ki na tem področju nastajajo, pa ocenjujemo, da je sprejem tega zakona nujen."
4,Katere so bistvene rešitve?
36,"Vojaška dolžnost bi tudi v bodoče nastala in prenehala z izpolnitvijo določene starostne meje oziroma dobe, poleg tega pa bi vojaška dolžnost prenehala tudi za tiste državljane, ki bi opravili namesto vojaškega roka nadomestno civilno službo."
19,Izpopolnili smo rešitev v zvezi z vojaško evidenco in te določbe uskladili z zahtevami predpisov o varovanju osebnih podatkov.
4,Poenostavili smo postopek nabora.
30,"Na novo predlagamo določitev dolžine vojaškega roka, ki naj bi trajal 7 mesecev, s tem da bi Predsedstvo imelo pooblastilo, da vojake odpusti do 30 dni pred iztekom tega roka."
17,"Predvidevamo tudi bistveno sprostitev izhoda vojakov ob dela prostih dneh, zato vojaki ne bi imeli rednega dopusta."
24,Vojaški rok bi vojaki služili v prehodnem obdobju v Jugoslovanski ljudski armadi in v Teritorialni obrambi in v določenih sestavih organov za notranje zadeve.
17,"Glede pravic in dolžnosti bi bili med seboj izenačeni ne glede na to, kje služijo vojaški rok."
49,"Z možnostjo, da se vojaški rok služi tudi v organih za notranje zadeve, bi racionalizirali sedanje rešitve, ko je potrebno pripadnike rezervnega sestava teh organov še dodatno usposabljati po odsluženju vojaškega roka, medtem ko bomo vojake, ki bodo odslužili vojaški rok v teh organih, razporedili v njihov rezervni sestav."
17,"Gre za realizacijo pobud iz organov za notranje zadeve, ki so nastajale že v začetku 80-tih let."
14,Skladno z ustavnim zakonom smo razdelali rešitve za priznanje ugovora vesti pri vojaški dolžnosti.
14,"Ugovor vesti bi se lahko uveljavljal ob naboru zaradi religioznih, filozofskih in moralnih razlogov."
28,"Glede na večinske rešitve v svetu predlagamo, da se upravičenost in resničnost razlogov, ki jih bodo navajali državljani, preverja v komisijah, ki bi jih ustanovil resor za pravosodje."
17,V zvezi s tem sta bili dani v delovnih telesih skupščine vsaj dve skupini pripomb in predlogov.
27,"Kot prvo, da je potrebno razloge za priznanje ugovora vesti še razširiti oziroma da moramo z zakonom natančneje določati kriterije za priznavanje te pravice iz posameznega razloga."
23,"In drugo, da ni potrebe, da bi motive, ki jih navaja zakon, potrjeval splošen način življenja prosilca ter njihovo utemeljenost preverjale posebne komisije."
51,"Že ob samem sprejemu ustavnega zakona, v katerem je določeno, da traja civilna služba toliko kot vojaški rok, smo opozorili, da bo potrebno z zakonom zaostriti razloge in postopek ugotavljanja njihove utemeljenosti, če bomo želeli zagotoviti enakopraven položaj tistih, ki se jim prizna ugovor vesti, s tistimi, ki služijo vojaški rok."
14,"Vsako natančnejše predpisovanje kriterijev oziroma dodatna razdelava razlogov v zakonu, so seveda zelo problematični."
25,"Zato večina držav, kot je razvidno tudi iz preglednice, ki je priložena obrazložitvi osnutka zakona, določa daljše trajanje civilne službe, kot pa traja vojaški rok."
23,"Če bi se v Republiki Sloveniji odločili, da traja civilna služba 12 mesecev, potem bi seveda lahko poenostavili postopek za priznavanje ugovora vesti."
7,Toda zato bi morali spremeniti ustavni zakon.
20,"V skladu z obstoječim ustavnim zakonom pa smo morali zato zaostriti postopek, da bi lahko zagotovili potrebno selektivnost med obvezniki."
39,"Izvršni svet sprejema obe možnosti: ali predlagano, t.j. z zaostritvijo kriterijev, razlogov in postopka, ali drugo, t.j. 12 mesečno trajanje, pri čemer bi postopek lahko bistveno poenostavili, obenem pa je seveda treba spremeniti tudi obstoječi ustavni zakon."
19,"Državljani, ki bi jim priznali ugovor vesti, bi lahko služili vojaški rok brez orožja ali opravili nadomestno civilno službo."
19,"Civilna služba bi se opravljala v zdravstvenih, socialnih, reševalnih in podobnih dejavnostih oziroma organizacijah, ki opravljajo dejavnosti javnega pomena."
19,"Te organizacije bi morale zagotoviti ustrezne pogoje za delo državljanov na civilni službi, kot je možnost nastanitve, prehrane, ipd."
34,"Ker gre tudi pri teh državljanih za izvrševanje državljanske dolžnosti, zakon oziroma osnutek določa ustrezne omejitve, kot je pravica do nadzora, ponovnega preverjanja upravičenosti do ugovora vesti, v primeru disciplinskih kršitev, prepoved stavk, ipd."
15,"Zakon oziroma osnutek določa tudi trajne pravne posledice za državljana, ki bi uveljavil ugovor vesti."
32,"Ne glede na te omejitve pa v osnutku nismo mogli dosledno zagotoviti načela, da status državljana, ki uveljavlja ugovor vesti, ne more biti ugodnejši, kot je status tistega, ki služi vojaški rok."
14,Gre predvsem zaradi vpliva že omenjenih rešitev v ustavnem zakonu okoli dolžine civilne službe.
41,"Tudi če bomo državljane, ki bodo opravili civilno službo, razporejali po končani civilni službi na delovno dolžnost v zaščito in reševanje, ne bodo v enakem položaju, kot so državljani, ki so opravili vojaški rok in so dolžni služiti v rezervnem sestavu."
14,"Predlagamo, da se dopolnijo tudi rešitve v zvezi z dolžnostjo služenja v rezervnem sestavu."
15,"Le podredoma predlagamo, da ta dolžnost velja tudi za ženske, ki za to dajo soglasje."
20,"Bistveno so sproščeni razlogi za odlaganje orožnih vaj za kmete in druge obveznike, ki opravljajo samostojno dejavnost ter vrhunske športnike."
10,Bistveno enostavneje so urejena tudi potovanja vojaških obveznikov v tujino.
12,Te rešitve so v obstoječi ureditvi izredno toge in tudi administrativno zapletene.
37,"V osnutku se za nabornike v bistvu določa le to, da so se dolžni prijaviti pristojnemu organu ob odhodu v tujino in da so se dolžni vrniti pravočasno, da bi se jih poslalo na služenje vojaškega roka."
15,Ustrezneje predlagamo tudi ureditev nadomestil in ostalih povračil v zvezi z udeležbo na orožnih vajah.
31,"V zakonu, skladno z ustavnim zakonom, predlagamo ureditev, da se vojaški rok služi v Jugoslovanski ljudski armadi praviloma na teritoriju Republike Slovenije ter da vsi študentje služijo vojaški rok po študiju."
42,"Da bi zagotovili enakopraven položaj obveznikov v prehodnem obdobju, predlagamo, da se posamezni izvedbeni predpisi oziroma rešitve v tem obdobju še uporabljajo, vse dokler ne bi z ustavnim zakonom določili, da se zvezni predpisi s tega področja v Sloveniji ne uporabljajo več."
20,"Zvezne predpise bi tako postopoma zamenjali z republiškimi, ne da bi nastale neugodne posledice oziroma neenakopraven položaj za vojaške obveznike."
33,"Izvajanje vojaškega roka v teritorialni obrambi in organih za notranje zadeve pa bi začeli po 30.6. letošnjega leta, medtem ko bomo pa predlog za uvedbo poskusnega roka predlagali v naslednji fazi obravnave zakona."
15,Uveljavitev samega zakona oziroma te predlagane regulative bo povzročila prerazporeditev sredstev med federacijo in Slovenijo.
9,Dodatni stroški bodo nastali tudi z izvrševanjem civilne službe.
15,"Vprašanje financiranja že ureja ustavni zakon, zato ga v osnutku tega zakona posebej ne razdelujemo."
29,"Dolgoročno pa ocenjujemo, da bo zaradi skrajšanja vojaškega roka in drugih poenostavitev, zlasti številnih postopkov pri izvajanju vojaške dolžnosti, prišlo do znižanja od 20 do 30% v ta namen."
40,"Ker je zakonski osnutek oblikovan z upoštevanjem obstoječe ureditve, z razdelavo vseh temeljnih rešitev, ki jih določa že ustavni zakon, predlagamo, da se združi prva in druga faza obravnave sprejema tega zakona in ta predlog so podprla tudi delovna telesa."
2,Hvala lepa.
2,Hvala lepa.
22,"Zdaj bi dal besedo gospodu Lovšinu, čeprav je pripravljen tudi predsednik Komisije za obrambo, vendar gospod Lovšin mora potem na usklajevalno komisijo."
41,"Menim, da je zakon tak kot je, primeren za ta čas in za te razmere, v katerih smo, nikakor pa ne bi mogel takega zakona podpirati v ureditvi, kakršno si zamišljam potem, ko bo Republika Slovenija neodvisna, svobodna in samostojna država."
45,"K temu predlogu dajem amandmaje oziroma imam pripombe glede na celoten zakon, predvsem s stališča uporabe izrazov: ""začasno bivališče, stalno prebivališče!"" Menim, da je treba te izraze posloveniti; slovenščina ima namreč povsem jasne izraze za oznake naselitve za nedoločen čas, ali pa za določen čas."
6,"Prebivati pomeni trajnost, bivati pomeni začasnost."
17,"Zato je beseda ""stalno"" poleg izrazov bivati ali prebivati povsem odveč in slovenščino jezikovno in pomensko kazi."
15,"Popravki naj se torej opravijo v celotnem besedilu zakona, kjer so pač uporabljeni omenjeni izrazi."
55,"K 6. členu predlagam, naj se za besedo ""Slovenija"" postavi pika in črta ostalo besedilo, ki govori o tem, da ""upravni organi, pristojni za obrambne zadeve ter drugi upravni vojaški organi organizirajo in skrbijo za izvajanje vojaške dolžnosti na območju Republike Slovenije in pod pogoji, ki jih določa ta zakon, tudi izven območja Republike Slovenije."""
14,"Menim, da je izobraževanje oficirjev, podoficirjev ena stvar, vojaška dolžnost pa nekaj povsem drugega."
21,"Če uporabljamo to dikcijo kot pogoj, ki ga določa ta zakon, bi pomenilo, da lahko uporabljamo vojaške enote tudi izven Slovenije."
12,"To pa bi bilo v nasprotju s tem, kar dejansko ljudje žele."
18,Slovenski vojak naj bo na slovenskih tleh in naj se nikoli ne uporablja kot neke vrste tujska legija.
24,"Za 6.a členom predlagam, da se doda besedilo: ""Čas, ki ga državljan Slovenije prebije pri opravljanju vojaške obveznosti, se všteva v pokojninsko dobo."""
53,"V 15. členu je v šestem odstavku rečeno, da ""na naboru se ocenjuje sposobnost nabornika za vojaško službo ter določi rod oziroma služba, v kateri bo služil vojaški rok."" Mislim, da je v tem besedilu premalo upoštevano dejstvo, da je potrebno tiste lastnosti nabornika, ki jih ima, intenzivneje uporabiti za delo v vojski."
20,"Ta odstavek - oprostite, popravljam, to je 16. člen - bi se glasil: ""Na naboru se ocenjuje sposobnost nabornika za vojaško delo."
30,"Na podlagi ugotovljenih psihofizičnih lastnosti nabornika, njegove poklicne usmeritve in njegove osebne želje ter pripravljenosti se mu določi vrsta dela ali službe, za katero se bo usposabljal med vojaškim rokom."""
8,Nadalje imam pripombo in amandma k IV. poglavju.
6,To govori o služenju vojaškega roka.
36,"Predlagam, da se beseda ""služenje"" izpusti in naj se ta beseda zamenja v celotnem zakonu z besedo ""opravljati"" oziroma z oblikami glagola ""opravljati""; kajti biti vojak slovenske vojske ni služabništvo, temveč delo kot vsako drugo delo."
14,Trajanje vojaškega roka odloča 22. člen in se določa na enotno dolžino sedmih mesecev.
26,"Znano pa vam je, da vse oblike dela v vojski niso enako zahtevne in da je zato določitev enako dolgega roka za vse vrste dela nesmisel."
51,"Predlagam, da se v prvem odstavku besedilo glasi: ""Vojaški rok traja glede na vrsto vojaške obveze od treh do šestih mesecev."" Drugi odstavek naj se črta, ker je nesmiselno in neumestno, da Predsedstvo določa skrajševanje roka, če je vojaški rok že pravilno določen po dolžini trajanja glede na vrsto opravljanja dela."
23,"V 25. členu ugotavljam, da je določena nejasnost in določena nesmiselnost v tem, da govorimo o raznih kombinacijah izobraževanja nabornikov, oficirjev in podoficirjev."
17,"Menim, naj se črta drugi odstavek 25. člena, ker kaže na uporabo slovenske vojske na tujih ozemljih."
10,"Imam še pripombo k 51. členu, in sicer drugemu odstavku."
25,"Ta govori o vojaških vajah, o orožnih vajah in jih določa v trajanju do šest mesecev, za rezervne oficirje do 12 mesecev v desetletnem obdobju."
19,"Menim, da je nemiselno določiti take enotne roke za vse kategorije ljudi v vojski: vojake, nižje oficirje in oficirje."
42,"Predlagam, naj bi se ta drugi odstavek glasil: ""Vojaške vaje, tečaji in druge oblike vojaškega usposabljanja, ki se štejejo za orožne vaje - v nadaljnjem besedilu 'orožne vaje' - lahko trajajo skupaj za vojake 2 meseca, nižje oficirje 4 mesece in oficirje 6 mesecev."""
28,"Imam pripombo še k petemu odstavku tega člena, v katerem se določa, da je vojaški obveznik lahko v enem letu poklican na orožne vaje največ do dveh mesecev."
6,"Menim, da so ti roki predolgi."
9,Ta doba je predolga in za našo družbo predraga.
23,"Če se oficirski kader pred vsako vajo ustrezno usposobi, vajo ustrezno pripravi, zadošča za normalno usposabljanje v enem letu 7 dni orožnih vaj."
12,"Dolga doba je velik strošek, mi pa si tega ne moremo privoščiti."
11,Končno imam pripombo še k 62. členu glede potovanj v tujino.
6,Vojaki nimajo v tujini kaj iskati.
7,Usposabljanje pa morajo doma izvesti domači oficirji.
14,Tudi v tem členu se kaže težnja po uporabi naše vojske na tujih ozemljih.
4,Zato takemu načinu nasprotujem.
27,"Mislim, da je naš oficirski kader zadostno usposobljen, da lahko osvoji znanja, ki jih mora spoznati domači vojak, in da domačega vojaka lahko usposobi na domačem ozemlju."
2,Hvala lepa.
10,"Naslednji ima besedo gospod Ivan Kuhar, predsednik Komisije za obrambo."
15,Še prej pa kratko obvestilo: ob 11.00 uri je v sobi 311 seja Zakonodajno-pravne komisije.
4,Spoštovane kolegice in kolegi!
22,"V logičnem zaporedju bi bilo, da bi najprej sprejeli zakon o ljudski obrambi in zaščiti ter šele nato zakon o vojaški dolžnosti."
19,"Kot pa veste, tega na zborih Skupščine nismo storili, saj smo ostali v različnih fazah obravnave in medzborovsko neusklajeni."
17,"Z ustavnim zakonom smo zavezali Izvršni svet, da do konca preteklega leta pripravi zakon o vojaški dolžnosti."
36,"Opozoriti vas želim, da gre za neke vrste urgenten zakon, ki bo pravna podlaga, tako republiškemu kot občinskim sekretariatom za obrambo pri marčevski napotitvi nabornikov in za urejanje ostalih zadev v zvezi z urejanjem vojaških dolžnosti."
70,"Komisija za obrambo, kot pristojno matično delovno telo, Zakonodajno-pravna komisija, Komisija za mirovno politiko, Odbor za mladinska vprašanja, Komisija za strategijo nacionalnega in regionalnega razvoja in Komisija za žensko politiko so dokaj temeljito in celovito obravnavali omenjeni predlog za izdajo zakona, z osnutkom in na podlagi poročil, ki so bila posredovana, je moč ugotoviti, da so na delovnih telesih bila podprta prizadevanja o združitvi prve in druge faze zakonodajnega postopka."
18,"Vse omenjene komisije so oblikovale načelne in konkretne pripombe in predloge, katere ste prejeli v pisnih poročilih komisij."
30,"Le-te naj bi predlagatelj, skupaj s pripombami iz razprave na sejah zborov, tudi proučil in pripravil predlog zakona - če bo to možno že za februarsko zasedanje zborov Skupščine Republike Slovenije."
17,"Po sprejetju tega zakona bo opravljeno usklajevanje med temeljnim zakonom, to je zakonom o obrambi in zaščiti."
169,"Ob tej razpravi mi dovolite še nekaj splošnih ugotovitev: gospodarska kriza, vojni spopad v Zalivu,k prelivanje krvi v sovjetskem Pribaltiku; pregretost domačih glav v mednacionalnih konfliktih, ki se čedalje bolj zaostrujejo; nespoštovanje različnosti, oviranje uveljavljanja demokratičnih procesov v posameznih republikah; vztrajanje na enopartijskem sistemu, ustanavljanje nove Zveze komunistov Jugoslavije zlasti v Srbiji, Črni gori in JLA; grožnje z orožjem, z državljansko vojno, zaostrovanje odnosov med JLA in posameznimi republikami; vdor Srbije v monetarni sistem SFRJ; nemoč zvezne vlade, da bi izvajala sprejet ukrepe gospodarske reforme; sprejemanje nerazumnih odločitev kolektivnega šefa države, dopuščanje nekaterim republikam, drugim prepovedovanje; dajanje prostih rok JLA oziroma bianco pooblastil; obravnavanje v slovenskem parlamentu sprejetih ustavnih dopolnil, ustavnih zakonov, kot tudi zakona o plebiscitu na Ustavnem sodišču SFRJ, kjer so odločitve že vnaprej znane; ocene mednarodne javnosti, ki smo jim bili priča v zadnjih dneh, da Jugoslavija postaja tretje svetovno žarišče, na katerem naj bi se odprl svetovni konflikt, so več kot poglavitni razlogi za našo samostojno urejanje zadev na podlagi plebiscitnih pooblastil državljanov Slovenije."
57,"In če k temu dodamo še vsak dan težje življenje naših delovnih ljudi in občanov, strah pred jutrišnjim dnem, praznjenje trgovin, proteste delavcev številnih gospodarskih in družbenih panog, so to po mojem mnenju tehtni in objektivni razlogi za samostojno pravno - formalno in siceršnjo urejanje zadev s področja obrambnih, vojaških in samozaščitnih zadev, v tako imenovanem prehodnem obdobju."
17,Gre za obdobje do mednarodnega priznanja države Slovenije kot samostojne in suverene države in začetka postopne demilitarizacije.
30,"Ob koncu želim, kolegice in kolegi, poudariti, da ne gre za čustven naboj, ampak za realna dejstva, ki jih vidimo, z njimi živimo in njihove posledice občutimo na lastni koži."
18,"Zato toliko bolj podpiram, da se omenjeni zakon sprejme na današnjih sejah zborov v prvi in drugi fazi."
2,Hvala lepa.
1,Hvala.
6,Želi besedo še kdo od poročevalcev?
2,Gospod Volk.
18,"Imam načelni pomislek glede na ta zakon oziroma predlog za izdajo zakona o vojaški dolžnosti, z osnutkom zakona."
64,"Sicer korektno sledi razlagam za izdajo tega zakona in ciljem, ki naj jih doseže, vendar imam občutek, da si predlagatelj ni na jasnem, kdaj in kako ter koliko naj bo določeno v tem zakonu in kaj bo uredil v samih podzakonskih aktih, saj v nekaterih poglavjih korektno določa postopke in popolnoma odpravlja nejasnosti, v drugih poglavjih pa postopkov, ki so evidentnih, sploh ne omenja."
50,"V splošnih določbah - tu pa imam določene konkretne pomisleke pri poglavjih in določenih členih, ko predlagatelj zakona govori o dolžnostih oziroma o dolžnostih moških državljanov, saj je pri izvrševanju vojaških dolžnosti potrebno opredeliti, da tudi ženska na lastno željo opravlja oziroma izvršuje vojaško dolžnost, tudi kot jo opredeljuje ta zakon."
15,"V tem poglavju je potrebno tudi jasno in nedvoumno opredeliti, kje se služi vojaški rok."
35,"Torej vojaški rok in čas, prebit v rezervnem sestavu, se služi samo na ozemlju Republike Slovenije, z izjemami pri nabornikih, ki so predpisani za gojence šol za rezervne oficirje in se lahko usposabljajo tudi drugje."
22,"25. člen, drugi odstavek, govori o gojencih šol za rezervne oficirje, ki lahko služijo del vojaškega roka tudi izven območja Republike Slovenije."
29,"Če bodo gojenci poslani na usposabljanje v druge republike, bodo po vsej verjetnosti v slabšem položaju kot gojenci, ki bodo poslani v tujino, ali ki se bodo usposabljali doma."
7,Zato je zanje potrebno določiti posebne bonitete.
8,V nasprotnem primeru je možen seveda kadrovski deficit.
35,"Pri 27. členu me zanima, zakaj predlagatelj zakona izenačuje pravice dijakov in študentov glede odhoda na služenje vojaškega roka, saj imajo tako eni kot drugi po tem predlogu odlog vojaškega roka do dopolnjenih 27 let."
31,"V poglavju Ugovor vesti vojaške dolžnosti ni jasno definirano, ali je še možno pozneje uveljavljati pravico do ugovora vesti, če ta pravica ni uveljavljena ob samem naboru, torej pri 17. letih?"
6,V 49. členu podpiram variantni predlog.
29,"Seveda pa se pojavlja tukaj še vprašanje, kdo in na kakšen način ureja oziroma sprejema postopek, s katerim se izkazuje sposobnost oziroma nesposobnost posameznika za služenje v rezervnem sestavu?"
32,"V četrtem odstavku tega člena se lahko pojavijo težave z evidencami, saj se vsa dokumentacija po preteku časa, v katerem si dolžan služiti v rezervnem sestavu, to je 60 let, preprosto uniči."
17,"V 54. členu se taksativno naštevajo možnosti, kdaj se vojaškemu obvezniku na njegovo prošnjo odložijo orožne vaje."
10,"Pri takem naštevanju se nam vedno zgodi, da nekaj pozabimo."
10,Zato bi bila primernejša splošna definicija ob presoji pristojnega organa.
28,"Npr.: po mojem bi bilo logično, da bi imel pravico, da odložiš orožne vaje, če si se prej dogovoril za poroko ali če se ti je rodil potomec."
19,"V 56. členu pa imam spet vprašanje, koga bremenijo stroški postopka, ki bi ga bilo dejansko treba tudi opredeliti."
35,"Obenem bi še poudaril, da se popolnoma strinjam z mojim predhodnikom, ki je govoril, da bi bilo potrebno mogoče že danes odpreti razpravo o tem, da naj se služenje vojaškega roka vključi v pokojninsko dobo."
2,Hvala lepa.
1,Hvala.
6,Želi besedo še kdo od poročevalcev?
3,"Prosim, gospod Pavšič."
14,"Najprej, ponovno podpiram to, kar je moj predgovornik rekel v zvezi s pokojninsko dobo."
8,Moja pripomba na zakon pa je samo ena.
19,"In sicer predlagam, da povsod, kjer se pojavlja beseda ""oficir"" oziroma ""podoficir"", to zamenjamo z besedo ""častnik"" oziroma ""podčastnik""."
35,"To je naša slovenska beseda, dovolj utemeljena; bila je v rabi, zdaj mogoče malo manj, ni pa še zaprašena in je pravzaprav čedna beseda, ki govori o časti, pa še za en zlog krajša je."
2,Hvala lepa.
1,Hvala.
4,Besedo ima gospod Klavora.
30,Najprej bi se zavzel za sprejem zakona v prvi in drugi fazi in bi rekel - kot že pred menoj kolega Lovšin - da je to tudi po mojem mnenju primeren zakon.
6,Ustrezen za te naše razmere zdaj.
51,"Predstavljam pa si, da bomo po ureditvi razmer med državami na Balkanu ta vprašanja razrešili na ""nebalkanski"" način, ne s kopitom, ne s topovi itn., ampak na drug način, ker verjamem, da se bodo želje Slovencev na tem predvidenem referendumu le približevale moji želji, t.j. da postanemo postopno demilitarizirana država."
27,"Menim, da se z včerajšnjo izjavo kolega, ne vem točno kdo je bil, da je vojna v Zalivu pravična vojna, še marsikdo od nas tukaj ne strinja."
25,"Prepričan sem namreč, da nihče nima pravice ustavjati reda oziroma nima ne pravice in ne dolžnosti, da ureja razmere kjerkoli na svetu z ubijanjem ljudi."
13,"To seveda velja predhodno za Irak, velja pa tudi v nadaljevanju za alianso."
41,"Torej, da ne bi zašel, se bom vrnil k zakonu in bi glede na to, da so nekatere detajle, predvsem pa nekatere pojmovne anahronizme pravzaprav že obdelali pred mano, Lovšin je omenil predvsem služenje, to je tudi meni padlo v oči."
9,Naslednja zelo dobrodošla pobuda je častništvo in ne oficirstvo.
11,"Zato bi opozoril samo na par konkretnih, morda malo globljih pripomb."
22,"Najprej bi v principu ugotovil - čeprav se ne zavzemam, da bi ženske morale služiti vojsko - da je v tem zakonu ženska izpuščena."
11,Zakaj ne bi mogla biti ali vojak ali minister za vojsko?
45,"Nadalje: v 24. členu bi opozoril na to, da obvezniki, ki služijo v rezervnem sestavu ljudske milice, po urjenjih - kot je predvideno in sem jaz razumel ta tekst, da to urjenje velja dva meseca - nastopijo delo v teh enotah in s tem prevzemajo velike odgovornosti."
28,"Gre lahko tudi za akcije vseh vrste, to pa se mi zdi, da je za 18-letne fante, vsaj kadar gre za takšne vojaške obveznike, prevelika zahteva in obremenitev."
19,"Če to ni točno, se opravičujem; če pa je to tako mišljeno, potem mislim, da taka rešitev ni ustrezna."
23,"Omenil bi še enkrat 31. člen, kjer mislim, da je treba pri pogojih odlaganja služenja tega roka vključiti poleg univerze tudi srednjo šolo."
4,Nadalje pri 41. členu.
29,"Mislim, da bi za civilno služenje morala potrebna sredstva zagotoviti država, ne pa tako, kot neposredno iz teksta sledi, organizacija oziroma služba, kjer bodo ti ljudje nastopali kakršnokoli delo."
9,"Gre za nastanitev, prehrano in za samo izvajanje dela."
36,"Posebej bi predlagal - to sicer ne sodi v zakon, vendar mogoče na znanje predlagatelju - da bi taki ljudje v civilnem služenju vojaškega roka bili zelo dobrodošli pomočniki na demografsko ogroženih območjih, kjer rabimo razne vrste pomoči."
13,"Ljudi za zdravstveno, predvsem socialno, pa tudi vsakršno psihološko in drugače usmerjeno delo."
21,"Zdi se mi, da je to idealen poligon za ljudi, ki bi želeli tako opraviti svojo dolžnost in izpolniti častne obveze."
31,"Nadalje bi pri 47. členu omenil, če hočemo biti dosledni, da človek, ki odkloni nošnjo orožja - uporabo orožja, potem tudi kasneje v civilnem življenju ne more z njim delati oziroma rokovati."
23,"Predlagal bi, da se torej med ta dela vključi tudi delo z eksplozivnimi sredstvi; gre za minerje in ne vem kakšne poklice še."
7,In še zadnja pripomba na konkreten tekst.
27,"Če gre za tako radikalno znižanje vojaške obveznosti, bi bilo morda za premisliti, zakaj ne znižamo tudi starostno mejo, ki nas obvezuje, da se podredimo temu zakonu."
11,Saj v izjemnih razmerah Predsedstvo še vedno lahko ta rok podaljša.
27,"Za zaključek bi me seveda posebej zanimalo ob tem predlogu vedeti, koliko sredstev nas bo stala ta nova vojska proti primerjalno enormnim izdatkom za našo vojsko nekoč?"
1,Hvala.
1,Hvala.
4,Besedo ima gospa Potočnik.
2,Spoštovani kolegi!
54,"Po duhu dela naše komisije, ki se imenuje Komisija za mirovno politiko, bi najverjetneje pričakovali, da bi komisija v celoti nasprotovala temu zakonu, vendar smo razumeli, tako kot tudi večina naših razpravljalcev, da gre za prehodno fazo in da je tudi v tej fazi nujno potrebno sodelovati konstruktivno, in je ta napor komisija naredila."
36,"Jaz ne bom šla v posamezne amandmaje, ker imate to v poročilu komisije, bi pa poskušala samo našteti tiste splošne pripombe, za katere smatramo, da jih je potrebno razrešiti še pred samim končnim sprejemanjem tega zakona."
36,"Komisija podpira osnovne usmeritve zakona in nekatere nove rešitve, ki so predvsem uvajanje ugovora vesti, civilnega služenja vojaškega roka in dolžina trajanja služenja vojaškega roka, kajti smatramo, da s tem uvajamo civilizacijske oblike načina obrambe države."
23,Kljub temu pa komisija razume tak zakon kot zgolj prehoden zakon in ne sme nikakor v tej fazi pomeniti že uvajanje slovenske vojske.
26,"Pomisleke ima namreč predvsem zaradi tega, ker v Sloveniji še nimamo v celoti niti prediskutiranega in tudi ne sprejetega globalnega varnostnega koncepta, globalno nacionalnega varnostnega koncepta."
39,"Naslednje: da tudi s tem zakonom vnašamo določeno zmedo in je v nadaljnjih fazah potrebno razrešiti tudi kar se tiče služenja v Jugoslovanski ljudski armadi, služenja v Teritorialni obrambi in drugih oblikah, kot tudi v organih za notranje zadeve."
23,"Upam, da se bo dalo to razrešiti tudi z vprašanjem včeraj vloženega amandmaja oziroma spremembe zakona glede odhoda nabornikov v Jugoslovansko ljudsko armado."
12,"Nadalje je imela komisija tudi naslednje dopolnitve, oziroma dopolnitve na naslednja vprašanja."
51,"Vprašanje glede splošnosti služenja vojaškega roka in dalje kriteriji za oproščanje služenja vojaškega roka, po katerih smatramo, da so še določeni objektivni in upravičeni argumenti, na podlagi katerih bi se dalo odložiti služenje vojaškega roka ali celo oprostiti osebe, kadar gre za samohranilce oziroma, kadar gre za rizično nosečnost pri partnerki."
9,Potem gre za vprašanje kriterijev pri ugotavljanju ugovora vesti.
19,"Predvsem je tako sporna in najverjetneje tisti, ki se spoznate malo na psihologijo veste, kaj pomeni globoka duševna kriza."
51,"V razpravi v naši komisiji so celo psihologi zagovarjali, da imamo toliko teorij, od Lacanovskih do drugih, in še psihologi sami ni niso na čistem, kakšna bi bila definicija ugotavljanja te duševne krize, ne pa da to spravljamo kot neko zakonsko določilo, na podlagi katere bi potem komisije oproščale ali razvrščale."
20,"Nadalje se nam postavlja vprašanje in smatramo, da gre za prevelika pooblastila Izvršnega sveta, kar se tiče varstva osebnih podatkov."
45,"In da je nujno vse člene uskladiti z obstoječim zakonom na tem področju, kjer predvsem in v prvi vrsti zaščitimo vsakega posameznika, ne pa da postane to stvar službe, ki bi razpolagala s podatki posameznika in jih tudi v splošno ali v svojo korist uporabljala."
27,Nadalje je treba jasneje opredeliti in ne pustiti dvoumnosti nekaterih splošnih dikcij; kaj predstavlja interes obrambe države in seveda na tem področju tudi ožiti pooblastila Izvršnega sveta.
10,"Ni res, da žensk v tem zakonu tudi ne vključujemo."
8,Vključujemo jih celo kot obveznice v rezervnem sestavu.
16,"Komisija je smatrala, da bi to obvezo bilo nujno spremeniti v pravico, ne pa kot obvezo."
5,In še čisto na koncu.
29,"Tudi komisija je predlagala, da je potrebno v naslednji fazi pridobiti realnejšo in tudi celovitejšo predstavitev o finančnih sredstvih in izenačiti služenje v civilnih institucijah in tudi način plačevanja."
13,"Komisiji je bilo tudi predlagano, da bi obstoječo materijo reševali v dveh zakonih."
18,"Tisto, ki je za področje civilnega služenja oziroma civilnega področja, in tisto, ki je za področje vojaškega dela."
3,Iz katerega vidika?
31,"Namreč bojazen je, da bomo začeli počasi z uvajanjem teh pravic preveč ""povojačiti"" (če uporabim ta izraz) tudi civilno sfero, posebej še tam, kjer bodo služili civilni oziroma v civilnih institucijah."
5,To je kot iniciativa predlagatelju.
38,"In nadalje se je komisiji še postavljalo vprašanje, ali gre, čisto s konceptualnega vidika, za racionalno rešitev, najverjetneje za racionalno ja, ampak čisto vsebinsko in konceptualno rešitev, da do neke mere utapljamo vojsko in organe za notranje zadeve?"
24,Ali ne bi bilo iz konceptualnega vidika nujno potrebno razmejiti ti dve službi in normalno eno in drugo spraviti pod večjo kontrolo tega parlamenta?
2,Hvala lepa.
1,Hvala.
4,Besedo ima gospod Starman.
4,Spoštovane kolegice in kolegi!
46,"Nisem imel namena razpravljati, vendar razprava gospoda Klavora - ki ga izjemno cenim - o tem, da sem eden od tistih, ki štejem spopad v Zalivu za pravično vojno s strani zavezniških sil, moram v določenem smislu to povezati z našo temo, ki jo obravnavamo v tem zakonu."
20,"V celoti sprejemam utemeljena, precizna izvajanja gospoda Ivana Kuharja, predsednika Komisije za obrambo, ki je tematiko tega zakona tudi aktualiziral."
14,Pred eno uro je prišlo do razstrelitve enega od objektov na letališču v Zagrebu.
9,"Baje, da so smrtne žrtve, nekaj ljudi je ranjenih."
13,"Gre dejansko za to, da je tudi na pragu naše dežele vojna nevarnost."
4,Vojaški lobi dela dalje.
37,"Zato štejem koalicijo celotne demokratične, svetovne javnosti, ki se je združila okrog Organizacije združenih narodov, da bi pokorila vandalski napad arabskega sveta, samega med seboj, kot legitimno pravico za uveljavljanje temeljnih načel enakopravnosti vseh narodov te zemlje."
24,"Ne morem mimo tega, da je naša dežela, s pomočjo naših gradbenih kapacitet, pomagala Sadamu Huseinu graditi zaklonišče 130 metrov globoko, kjer se skriva."
27,"Za mene je vojskovodja tisti, ki se bori s svojimi vojaki na bojišču, ne da je skrit v bazi 20 ali v zaklonišču 130 metrov pod zemljo."
59,"Zato štejem, da je odločitev, potem ko so vsi mirovniki tega sveta, vključno z našim zunanjim ministrom Lončarjem izgubili upanje za kakršnokoli mirno rešitev in nihče od naših mirovnikov ni do danes šel v Bagdad prepričevat Sadama in njegove, naj se umakne iz Kuvajta, da je taka odločitev in tak spopad ne vojna, ampak odločitev, policijska odločitev svetovne organizacije."
6,Tukaj moramo biti pravični in precizni.
8,"Daleč od tega, da bi bil za ubijanje."
16,"Imam sina pri vojakih; daleč od tega, da bi bil za to, da kdorkoli služi vojsko."
10,"Moji najtežji življenjski trenutki so bili, ko sem služil JLA."
16,"Imam številne kliente v zaporu in pravijo, da jim je boljše v zaporu kot pri vojakih."
12,"Ampak eno so osebna počutja, drugo pa je ohranitev naroda, samobitnost obstoja."
14,"Zato ne morem sprejeti romantične ideje o lepi demilitarizirani Sloveniji, obkroženi z jedrskimi raketami."
19,"Mi bomo lahko dosegli demilitarizirano Slovenijo v trenutku, ko se bodo razorožili vsi naši sosedje, zlasti pa naši ""bratje""."
22,"Ker Sloveniji ne grozi Italija, Madžarska, Avstrija, ampak ji grozijo lastni bratje, s katerimi imamo nerešene račune in razvezni postopek je stekel."
25,"Zato se mi zdijo stališča, ki nam jih posreduje pogosto gospodična Vika Potočnik kot predsednica Komisije za mirovno politiko, enostranska, neresna, da ne rečem zavajajoča."
14,"Zato bom predlagal Komisiji za volitve in imenovanja, da prouči nadaljnje vodenje te komisije."
31,"Ker tisto, kar je bilo včeraj predlagano na tem mestu, da se z enominutnim molkom poklonimo žrtvam vojne, ne upoštevaje pa vseh dejstev o Baltiku, o Hrvaški in o vsem tem."
5,Kaj je mirovna politika Slovenije?
19,"Ta komisija je Komisija Skupščine Republike Slovenije in mora upoštevati nestrankarski, niti osebni niti drugačen karakter do tega problema."
8,Ampak kaj pomeni to za Slovenijo kot republiko?
34,"Zato bom predlagal oziroma predlagam danes, da Komisija za volitve in imenovanja prouči, ali je v dovolj kvalitetnih rokah - ne poudarjam, da ni v kvalitetnih rokah, toda ali je v dovolj - vodenje te komisije."
37,"Zato prosim predlagatelja, da združi oba zakona: zakon o obrambi in zaščiti in zakon o vojaški dolžnosti, ki ga danes obravnavamo, ter da do prve seje pripravi, če ne bo potrebno izredne seje, da ta zakon sprejmemo."
7,"Zakon sem proučil; nisem vojak, nisem strokovnjak."
6,"Zaupam tistim, ki so ga pisali."
68,"Že samo dejstvo, da je vojaški rok skrajšan na 7 mesecev oziroma v praksi celo na 6 mesecev - ker mislim, da bo Predsedstvo Republike Slovenije uporabili to pravico, da bo stimuliralo vojake k boljšemu delu, boljšemu izobraževanju, ker to se vsaj dela v vojski - štejem, da je to taka zgradba, da je ta zakon taka hiša, da spreminjati velikosti oken ali dimnika ali vrat pomeni rušenje konstrukcije hiše."
5,Vsak zakon ima svojo konstalacijo.
16,"Zato tudi včerajšnjih 30 amandmajev, ko smo razpravljali o njih, pomeni rušenje koncepta, pomeni rušenje hiše."
25,"Zato tudi apeliram - prosim kolegi, da mi ne zamerite - da bodimo pri teh stvareh precizni: če eno opeko vzamemo iz hiše, se lahko kaj poruši."
6,Da ne bom dolg in grob!
13,"Prosim, da ta zakon podpremo tak, kot je; da to razpravo upošteva predlagatelj."
45,"In na koncu prosim gospoda Bagataja, če mi zaradi moje osebne informacije lahko pove, koliko vojakov je danes v Jugoslovanski ljudski armadi kot celoti, ne samo iz Slovenije, in koliko je aktivnih oficirjev v JLA; in če ima podatke, koliko je od tega slovenskih oficirjev?"
2,Hvala lepa.
2,Hvala lepa.
5,Naslednji ima besedo gospod Vodopivec.
5,"Spoštovani predsednik, spoštovani kolegi poslanci!"
17,"Mislim, da ta zakon o služenju vojaškega roka sprejemamo pod enimi posebnimi pogoji, če lahko rečem psihozo."
26,"Kljub temu da poudarjamo, da je prehodnega značaja, mislim, da bo imel zelo dolgoročne posledice, ali pa kar v precejšnjem obdobju veljal v tem slovenskem prostoru."
59,"Glejte, sprejemamo ga v obdobju, ko smo se po svoje dejansko včeraj, torej skoraj bi rekel pred velikimi socialnimi pravicami delavcem odrekli, zmanjšali, ko se počasi poslavljamo od socialne države, z vsemi posledicami, ki jih bo včerajšnji zakon o sociali imel, istočasno torej danes prejemamo zakon o služenju vojaškega roka, zakon, za katerega moram reči, da je precej sodoben."
37,"V tem zakonu so evropske rešitve, vendar če pazljivo pogledamo, kljub skrajšanju vojaškega roka, nam daje ta zakon možnost, da dejansko služi, torej rezervni sestav, do dva meseca na leto, da je po svoji vsebini precej militanten."
48,"In ne nazadnje: ko smo vsi mojstri, ko smo navajeni v tej naši državi klicati te posebne, zaostrene, izredne, ne vem, kakšne razmere, torej bi lahko to možnost tisti, ki bi izvajal ta zakon, torej, da bi vojak v rezervi kar precejšnje obdobje med letom bil v rezervi."
34,"Postavljam eno vprašanje: Ko smo v fazi zmanjšanja vseh vrst proračunske porabe, ko se odrekamo socialnim pravicam, bi želel, da mi predlagatelj da eno informacijo o izvajanju tega zakona, pa ne samo tako procentualno."
21,"Koliko sredstev, vsaj približno koliko sredstev bo treba vložiti v nove objekte za usposabljanje za služenje v teritorialni obrambi, v milici?"
8,Koliko bo približno stalo služenje teh slovenskih obveznikov?
15,"In ne nazadnje, tudi koliko v tem prehodnem obdobju bomo morali dati Jugoslovanski ljudski armadi?"
15,"Da bomo vedeli, koliko tega družbenega proizvoda bomo morali nameniti iz slovenskega gospodarstva za armado."
56,"Mislim, da gre za eno bistveno vprašanje, kajti zakon v teh, če lahko rečem, posebnih razmerah, ali pa v tej psihozi, ne bo problem sprejeti, vendar mislim, da je potrebno, da imamo kot poslanci neko sliko, koliko bo izvajanje tega zakona stalo slovensko gospodarstvo, da se ne bi jutri, ko bomo sprejemali proračun, začeli vsi sprenevedati."
1,Hvala.
1,Hvala.
5,Gospod Kramarič ima naslednji besedo.
3,Hvala za besedo.
28,"Pred nami je v bistvu že tretji zakon s področja obrambe - zakon o orožju, zakon o obrambi in zaščiti in sedanji predlog za izdajo zakona o vojaški dolžnosti."
22,"Mislim, da je zadnji za vsakega državljana najbolj zanimiv, zato bi bilo dobro, če bi se z njim državljani seznanili bolj konkretno."
15,"V oceno stanja, se pravi v uvodu je zanimiva 4. točka: finančne in druge posledice."
30,"Tu zakon govori, da celotnih stroškov ni mogoče predvideti, ker še ni možno natančno oceniti, kdaj in v kakšnem obsegu se bo prenehalo uporabljati zvezne predpise na območju Republike Slovenije."
15,"Ugotavljam, da bo to kmalu možno in da smo na tem področju že marsikaj naredili."
12,"Zakon je za stanje v Republiki Sloveniji, kot samostojni državi, popolnoma ustrezen."
21,"Že se postavlja vprašanje, kakšno bo služenje vojaškega roka letos, ko so eni že obvezniki, drugi pa šele prihajajo na služenje?"
10,"Drugo vprašanje je, kam bomo pošiljali kandidate za oficirski kader?"
41,"Pri 26. tezi, drugi odstavek: ""Gojencu vojaške šole, ki mu je bilo na katerikoli podlagi prekinjeno šolanje, se ne šteje v vojaški rok prvo leto šolanja v vojaški šoli."" No, s 15 letom vemo, obiskujejo že skoraj vsi fantje srednjo šolo."
12,Vsak kandidat se lahko priglasi na služenje vojaškega roka s 17. leti.
14,"Zato sprašujem, ali ne bi bilo dobro po drugem letu šolanja uveljaviti to možnost?"
52,"V četrtem odstavku citiram: ""Nabornik, ki po srednji šoli nadaljuje šolanje na fakulteti ali drugi visoki ali višji šoli, se pošlje na služenje vojaškega roka, ko šolanje konča, vendar najkasneje do konca koledarskega leta, v katerem dopolni 27 let."" Mislim, da je ta določba zelo v redu, da se to študentom omogoči."
20,"Do sedaj si je JLA preveč prisvajala te pravice, da je vse obveznike klicala na služenje takoj po srednji šoli."
2,30. člen.
39,"Pri 4. točki citiram: ""Služenja vojaškega roka je oproščen tisti, ki je uspešno končal študij obramboslovja in opravil predpisano stažiranje v vojaških enotah ali zavodih."" Mislim, da bi bilo prav, da tudi obramboslovci služijo oziroma stažirajo v vojaških enotah."
19,"Ti imajo sedaj preveč teoretičnega izobraževanja v teh šolah, zato bi bilo dobro, da se preizkusijo še na terenu."
2,38. člen.
20,"Citiram: ""Služenje vojaškega roka brez orožja in nadomestna civilna služba trajata toliko časa kot vojaški rok."" Predlagal bi dvakratno dolžino."
9,Sigurno bo prišlo do izsiljevanja civilnega služenja vojaškega roka.
20,"Vsak, ki služi civilno službo, npr. v zdravstvenem domu ali v podobni ustanovi, bo lahko po obveznem delu šel domov."
11,"Slovenija je tako majhna, da bo vojak lahko vsak dan doma."
9,Prišlo bo do diskriminacije med uniformiranimi in civilnimi obvezniki.
2,51. člen.
60,"Citiram: ""Vojaške vaje, tečaji in druge oblike vojaškega usposabljanja, ki se štejejo za orožne vaje - v nadaljnjem besedilu 'orožne vaje' - lahko trajajo skupaj za vojake v rezervi, rezervne nižje oficirje in rezervne vojaške uslužbence do 6 mesecev ter za rezervne oficirje do 12 mesecev."" Ko gre za nižje oficirje in oficirje, je razpon med 9 in 12 meseci nekako prevelik."
34,"V naslednjem odstavku citiram: ""Vojaki v rezervi, rezervni nižji oficirji ter rezervni vojaški uslužbenci so lahko klicani na orožne vaje do dopolnjenih 55 let."" - Sprašujem, ali je treba, da so vojaki in oficirji izenačeni?"
30,"Predzadnji odstavek, citiram: ""Ne glede na prejšnji odstavek, se ne kliče na orožne vaje vojaški obveznik samohranilec, če ima otroka, ki še ni star 15 let."" Varianta je 10 let."
8,"Predlagal bi, naj se varianta ""10 let"" črta."
20,"Tudi otrok pri starosti 13 in 14 let ima pravico oziroma je še celo bolje, da ima pri sebi starše."
7,To so za otroke zelo občutljiva leta.
4,"52. člen, drugi odstavek."
21,"Citiram: ""Orožne vaje, ki trajajo do 24 ur, se praviloma organizirajo in izvajajo izven delovnega časa."" - Med dnevnim ali tedenskim počitkom?"
4,Razumljiv je ekonomski vidik.
9,"Znano nam je, da se bodo uveljavljale delovne sobote."
4,Taka bo delitev dela.
12,"Kaj pa, če bo delavec moral na vojaške vaje še v nedeljo?"
6,Kdaj mu bo pripadal tedenski počitek?
2,54. člen.
28,"Citiram: ""Vojaškemu obvezniku v rezervnem sestavu se na njegovo prošnjo odložijo orožne vaje iz naslednjih razlogov:"" - Ciklus usposabljanja ene enote se menja na vsaki 5 ali več let."
21,"Če je vojaški obveznik v rezervnem sestavu oproščen, dejansko ni odsoten samo eno leto od teh vaj, ampak manjka cel ciklus."
10,"To se pravi, da bo zamudil tudi 5 let izobraževanja."
7,Minometalci pridejo na izobraževanje vsaki 5 let.
12,"To se pravi, da bo prišel do izpopolnjevanja šele po 10-tih letih."
7,"Pri kazenskih določbah, to je 9. točka."
8,"Smatram, da so kazni prenizke za vse obveznike."
7,Treba bi jih bilo še bolj razporediti.
23,"Vojaški obveznik, ki ni prišel na zdravniški pregled, ne sme biti izenačen s tistim, ki ni prišel na vojaške vaje za en dan."
4,Gre za isto kazen.
19,"Ali pa: zakaj zakon enači nekoga, ki ne prinese vojaške izkaznice, s tistim, ki je ušel iz vojaških vaj?"
2,Hvala lepa.
2,Hvala lepa.
5,Za razpravo ni več prijavljenih.
3,"Prosim, gospa Potočnikova!"
15,"Gospod predsednik, se opravičujem, sicer pa naj bi to bilo pod naslovom replika; ampak vseeno."
73,"Prosila bi - to sicer ni v sklopu tega zakona, ampak ker je bila dana našemu zboru pobuda, da bi pokrenil postopek ugotavljanja, ali komisijo za mirovno politiko vodi oziroma ali je njeno vodenje v dovolj kvalitetnih rokah, in ker so padle takšne ocene, da komisija deluje neresno, enostransko, zavajajoče ter da bo tudi ta pobuda šla na to komisijo, bi prosila gospoda delegata, da to resnično argumentira takrat, ko bo dajal to pobudo."
34,"Glede na to, da je metoda naše komisije, ker smatram, da gre tudi za, bom rekla, do neke mere diskvalifikacijo članov te komisije, da se bomo znali opreti, kateri so tisti elementi njegovih obtožb."
19,"Kajti smatram, da je daleč od tega, da bi komisija počenjala in delala to, kar je gospod delegat imenoval."
23,"Upam pa, da ne bodo različni pogledi kaznovani ravno s takšnimi grožnjami, ali z odstranitvijo tistih, ki različno razmišljajo, ali imajo različne poglede."
21,"Kajti takrat se bo zgubil ta parlament, se bo zgubil tudi namen in cilj demokracije in tako težko čakane slovenske pomladi."
1,Hvala.
1,Hvala.
4,Gospod Jug ima besedo.
7,"Gospod predsednik, imel bi samo eno vprašanje."
11,"Recimo na to temo: vojska, kmetijstvo, ta kriza in tako dalje."
48,"Meni pišejo ljudje v to našo Komisijo za monetarno - kreditni sistem in finance in je zanimiva zadeva, ki sem jo dobil v roke: toda ne bi o njej razpravljal, bi jo pa - če ste za to - kot del razprave vložil v ta del zakona o vojaški obveznosti, itd."
33,"Zelo zanimiv problem je, da bi tudi kmetje radi to prečitali, ker imajo en model reševanja teh problemov v svetovnimi vojskami; kako so to znali dobro rešiti, pa narod nahraniti in tako dalje."
8,"Zanimiv prispevek, pa bi ga kar vložil notri."
1,Ja.
2,Gospod Vodopivec.
18,"Izkoristil bi priliko, ko imamo tu gospoda Bagataja in dejansko pomemben zakon o služenju vojaškega roka slovenskih fantov."
23,"Prosil bi ga, če lahko odgovori, kaj se dogaja danes s premestitvijo slovenskih fantov, ki služijo vojaški rok v Sloveniji, v druge republike?"
16,"Mislim: mi se pogovarjamo o eni zadevi, dejansko pa se danes dogaja v Sloveniji nekaj drugega."
7,Ali lahko kdo odgovori na to vprašanje?
1,Hvala.
4,Besedo ima gospod Glavič.
11,"Najprej, če dovolite, komentar k dvoboju, ki smo mu bili priča."
16,"Seveda je situacija v tem trenutku verjetno taka, da vojska in militantni pogledi pridobivajo na pomenu."
17,"Vendar se je na koncu koncev vedno pokazalo, da taki načini reševanja v bistvu ne rešujejo ničesar."
23,"Zato je po mojem mnenju potrebno razumno podpirati dogovarjanje tudi v teh trenutkih in treba je verjeti, da pamet lahko prevlada nad čustvi."
10,"Dovolite mi, da dam samo dve pripombi k osnutku zakona."
13,In sicer najprej k 27. in 31. členu glede odložitve služenja vojaškega roka.
42,"Podiplomski študij postaja vse bolj redni študij, zato predlagam, da ga sekretariat vključi v predlog; torej da bo tudi magistrski in doktorski študent deležen te odložitve služenja - v tem primeru verjetno do 30 let, tako kot je predlagano za nekatere druge primere."
12,"Druga pripomba gre na 54. člen, 4. točka, glede odloga orožnih vaj."
24,"Predlagam, da bi rednim študentom orožne vaje odlagali na osnovi frekventacijskega potrdila, torej potrjenega statusa študenta, brez prošenj med letom za vsak posamezni vpoklic."
39,"Gre za to, da bi s tem, ko se študent vpiše v določen letnik kot redni študent in to predloži ustreznemu organu na svoji matični občini, bil avtomatsko oproščen vseh aktivnosti, zaradi tega da bi lahko opravljal svoj študij."
15,"Verjemite mi, da kakršnekoli prekinitve študija pomenijo velike težave in lahko pomenijo tudi izgubo letnika."
16,"Mislim, da bi bilo v skladu z duhom zakona, da se to reši na ta način."
2,Hvala lepa.
1,Hvala.
11,"Besedo ima gospod Bogataj, svetovalec v Republiškem sekretariatu za ljudsko obrambo."
4,"Spoštovano predsedstvo, spoštovani zbor!"
10,"Mi bomo pripombe in predloge, ki so bili dani, proučili."
8,Pa vendarle kaže k nekaterim reči posamezna mnenja.
1,Prvič.
24,"V osnutku tega zakona razrešujemo tudi vprašanje, da se onemogoči kakršnakoli uporaba vojaških obveznikov iz Slovenije v drugih državah oziroma izven območja Republike Slovenije."
46,"To velja in je zapisano v 25. členu v drugem odstavku, kjer se jasno določa - če je treba pa dikcijo še izpopolnimo - da se izven območja Republike Slovenije lahko kandidat za rezervnega oficirja ali vojak pošlje izključno samo zaradi usposobitve za določeno dolžnost oziroma za oficirja."
19,"Zakon namerno ne razrešuje vprašanja; v to smer so šle številne pobude, kaj je z upoštevanjem v pokojninsko dobo."
16,"Ocenjujemo, in taka so bila tudi mnenja v Izvršnem svetu, da je to stvar pokojninske zakonodaje."
13,V 62. členu se ureja potovanje vojaških oseb in aktivnih vojakov v tujino.
11,In sicer se zakon sklicuje na predpise v službi oboroženih sil.
16,"Tu gre za urejanje razmerij, za privatna potovanja, za študij in podobne zadeve, vrhunske športnike, ipd."
24,"Tako ta določba 62. člena, kot je bila prezentirana, ne pomeni uporabo naših vojakov izven teritorija Slovenije, ampak pogoje za njihovo potovanje v tujino."
13,Različna dolžina vojaškega roka je v svetu prisotna le v majhnem številu držav.
12,Tako jo je treba specificirati od vojaka pa do posameznih vojaško-evidenčnih dolžnosti.
9,"Mi ocenjujemo, da takšna rešitev ne bi bila ustrezna."
17,"Določbe okrog napotitve na služenje vojaškega roka za tiste, ki končujejo srednjo šolo, so morda malce neprecizne."
28,"Praviloma se pošljejo vojaki oziroma obvezniki po osnutku tega zakona na služenje vojaškega roka v 19-tem letu oziroma za tiste, ki končajo srednjo šolo, po končani srednji šoli."
15,"Mi bomo sledili nekaterim pripombam iz delovnih teles in poskušali natančneje napisati, kdaj je to."
13,"Nekateri so zdaj razlagali, da je fant lahko poslan do 27. leta starosti."
23,"Večina ureditev v svetu v zvezi z odlaganjem orožnih vaj oziroma oblik usposabljanja je taka, da taksativno naštevajo razloge za odlaganje orožnih vaj."
17,"Taksativno zato, da se čim manj prepušča proste diskrecije upravnim organom ali drugim organom, ki vodijo postopek."
18,"Tak princip smo ohranili tudi v naši ureditvi, pri čemer pa smo izredno liberalizirali glede na dosedanjo ureditev."
37,"Predlagamo, da takšen pristop ohranimo tudi v bodoče; v nasprotnem primeru, če bomo imeli neke splošne opredelitve, kdaj se lahko odlagajo orožne vaje, se bomo srečali z izjemno številnimi problemi - od enakosti posameznih upravnih organov, postopkov, itn."
6,Glede sodelovanja in vojaške obveznosti žensk.
27,"Mi smo sledili dosedanjim usmeritvam te skupščine in odpravili rešitve, v katerih so bile ženske od 19. do 50. leta dolžne služiti v rezervnem sestavu oboroženih sil."
18,"Če je sedanja dikcija neprecizna v zvezi z njihovo pravico služenja v rezervnem sestavu, potem jo lahko popravimo."
38,"Vendar pa je treba zelo jasno opredeliti, ali imajo ženske potem pravico, tako kot je eno izmed delovnih teles predlagalo, da torej sodeluje v vseh delih vojaških dolžnosti, t.j. nabor, vojaški rok, služenje v rezervnem sestavu, itn."
20,"Mi smo ocenjevali, da so nas usmeritve te skupščine navajale k rekstrikciji in ne k širjenju teh pravic oziroma možnosti."
24,"V zakonu nismo poskušali prejudicirati nobenih rešitev glede bodočega obrambnega koncepta Slovenije oziroma koncepta nacionalne varnosti in samo potrjujem, da je ta zakon prehoden."
24,"Od tega, kakšen bo ta koncept in kako bo potrjen v tej skupščini, bo seveda odvisna tudi njegova dolžina življenja oziroma uporabe v praksi."
18,Pri opozorilih glede možnosti služenja fantov v organih za notranje zadeve oziroma izvajanje vojaškega roka v teh organih.
42,"Stvar je zamišljena tako - bomo jo pa natančno predstavili v naslednji fazi obravnave zakona - da bi oni opravili osnovno usposabljanje prav tako v določeni sestavi organov za notranje zadeve in kasneje opravljali naloge, kot jih opravlja rezervni sestav organov za notranje zadeve."
15,"To je misel, ki je bila prisotna že dalj časa v organih za notranje zadeve."
12,In ti obvezniki so kasneje tudi razporejeni v rezervni sestav teh organov.
20,Na vprašanje gospoda Starmana bi povedal naslednje podatke: na območju Republike Slovenije je ta trenutek v JLA okrog 22.000 oseb.
13,"Od tega je aktivnih vojaških oseb okrog 4.000, od tega okrog 20% Slovencev."
15,Vseh Slovencev v aktivnem sestavu Jugoslovanske ljudske armade na področju celotne države je okrog 1.100.
22,"Podatke, koliko je ta trenutek obveznikov iz Slovenije na služenju vojaškega roka, lahko zberemo in posredujemo natančno številko tudi v parih urah."
15,"Gre pa za gibanje te številke od 6 do 12.000, kolikor je pač ta kontingent."
2,Stroški usposabljanja.
26,"V tej fazi je mogoče govoriti o stroških usposabljanja za to poskusno dobo, glede usposabljanja v Teritorialni obrambi in v določeni sestavi organov za notranje zadeve."
18,"Medtem ko šele tisti trenutek, ko bomo operirali s celotnimi možnostmi, bomo lahko dali tudi oceno ostalih stroškov."
13,"Nesporno pa gre za nižje stroške, to smo v tej fazi že povedali."
11,"Predlog, da bi podaljšali civilno službo dvakrat glede na vojaški rok."
46,"Na to sem poskušal odgovoriti v uvodni obrazložitvi in še enkrat rečem: stališče Izvršnega sveta je, ali gremo v takšno rešitev, kot jo imamo sedaj, ko sta civilna služba in vojaški rok izenačena; so pa za to izostreni in razlogi in postopek za uveljavljanje ugovora vesti."
26,"Druga možnost je, da spremenimo ustavni zakon in določimo 12 mesecev, pa bomo lahko poenostavili tudi te postopke, ki vodijo k priznanju pravice do ugovora vesti."
31,V bodoče mislimo odstopati od ciklusa petletnega usposabljanja rezervnega sestava oboroženih sil in zato teh določb v tem zakonu ni mogoče ocenjevati z vidika sedanjih rešitev v rezervnem sestavu oboroženih sil.
38,"Glede na vprašanje, kaj se ta trenutek dogaja s fanti, ki služijo vojaški rok na območju Republike Slovenije, moram reči, da podatke še preverjamo, so pa nekateri indici, da iz dveh garnizij pripravljajo prekomando za določeno število Slovencev."
15,"Kakšen je obseg tega pojava, bomo tekom današnjega dneva lahko dali tudi že uradno informacijo."
2,Hvala lepa.
2,Hvala lepa.
4,Besedo ima gospa Flego.
8,Rada bi odgovorila s kratko repliko gospodu Starmanu.
18,"Vsakokrat, ko je logika vojne prevladala nad razumom, je to privedlo k novemu in še bolj brutalnemu nasilju."
32,"Velikokrat smo v tem parlamentu imeli opravka s predlogi, osnutki in zakoni, ki so bili tako slabo pripravljeni, da so vse pripombe in tudi razprava potekale tako, kot pravimo ""ad calendas Graecas""."
19,"Nikoli si ni nihče dovolil, da bi postavil podobno zahtevo, kot jo je postavil gospod Starman glede gospe Vike."
16,"No, menim, da s polemiko v zvezi s komisijami pod to točko tukaj ne bi nadaljevali."
4,"Se oproščam, gospod predsednik."
33,"Hotela sem reči to, da v tej skupščini si ni nihče dovolil, da bi postavil takšne zahteve in takšne pripombe na delo raznih komisij, odborov, ki so pripravljali različne zakone, osnutke in podobno."
2,Hvala lepa.
15,"Prijavljenih za razpravo ni več, zato jo zaključujem in predlagam zboru, da sprejme naslednji sklep:"
12,"""Predlog za izdajo zakona o vojaški dolžnosti, z osnutkom zakona, se sprejme."
8,Predlog zakona pripravi Izvršni svet Skupščine Republike Slovenije.
27,"Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles Skupščine, pisne pripombe in pripombe iz razprave delegatov na seji zbora."""
7,Želi o tem predlogu sklepa kdo razpravljati?
3,"Prosim, gospod Gros? ...."
3,"Aha, hvala lepa."
13,"Prijavljenih za razpravo o predlogu sklepa ni, zato dajem ta sklep na glasovanje."
4,Najprej pa ugotovimo prisotnost!
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
16,"Preden preidemo na naslednjo točko dnevnega reda, bi zaključili še točko v zvezi z ustavnimi amandmaji."
16,"Prehajamo na DOLOČITEV OSNUTKA USTAVNIH AMANDMAJEV USTAVE REPUBLIKE SLOVENIJE, to je nadaljevanje 2. TOČKE DNEVNEGA REDA."
36,"Na podlagi sklepov zborov, da se začne postopek za spremembo Ustave Republike Slovenije, je ustavna komisija včeraj predložila osnutek ustavnih amandmajev k Ustavi Republike Slovenije, in sicer amandma 99 in amandma 100 k Ustavi Republike Slovenije."
15,"Komisija predlaga zborom Skupščine, da pri določanju osnutka ustavnih amandmajev odločajo o vsakem amandmaju posebej."
7,Pričenjam razpravo o tem predlogu ustavne komisije.
3,Želi kdo razpravljati?
8,Torej prehajamo na glasovanje o vsakem amandmaju posebej.
22,"Najprej dajem na glasovanje besedilo osnutka amandmaja 99 k Ustavi Republike Slovenije v besedilu, kot ga je predlagala Komisija za ustavna vprašanja."
7,Je kdo od delegatov med tem odšel?
3,Eden je odšel.
16,"Potem bi bilo dobro, da tisti, ki so zunaj, pridejo notri, ker nas je bilo 41."
13,"Torej glasujemo o besedilu osnutka amandmaja 99, kakor ga je predlagala ustavna komisija."
5,Kdo je za predlagano besedilo?
3,Je kdo proti?
4,Se je kdo vzdržal?
9,"Ugotavljam, da je besedilo osnutka amandmaja 99 soglasno sprejeto."
23,"Dajem na glasovanje besedilo osnutka amandmaja 100 k Ustavi Republike Slovenije, in sicer v besedilu, kot ga je predlagala Komisija za ustavna vprašanja."
5,Kdo je za tako besedilo?
3,Je kdo proti?
4,Se je kdo vzdržal?
10,"Ugotavljam, da je besedilo amandmaja 100 z večino glasov sprejeto."
14,S tem je zbor določil osnutek amandmajev 99 in 100 k Ustavi Republike Slovenije.
11,"Zato v zvezi s tem predlagam, da zbor sprejme naslednji sklep:"
15,"""Osnutek ustavnih amandmajev XCIX in C k Ustavi Republike Slovenije se daje v javno razpravo."
14,"Javna razprava osnutka ustavnih amandmajev traja 15 dni, to je do 8. februarja 1991."
20,Udeleženci v javni razpravi posredujejo svoje pripombe in predloge k osnutku ustavnih amandmajev Komisiji Skupščine Republike Slovenije za ustavna vprašanja.
24,"Komisija za ustavna vprašanja po končani javni razpravi predloži zborom Skupščine Republike Slovenije besedilo predloga ustavnih amandmajev XCIX in C k Ustavi Republike Slovenije."""
6,Želi o predlaganem sklepu kdo razpravljati?
6,Potem dajem ta sklep na glasovanje.
5,Kdo je za predlagani sklep?
3,Je kdo proti?
4,Se je kdo vzdržal?
7,"Ugotavljam, da je predlagani sklep soglasno sprejet."
3,Prehajamo na 11.
9,TOČKO DNEVNEGA REDA - PREDLOG ZA IZDAJO ZAKONA O DRUŠTVIH.
10,Predlog za izdajo zakona je predložil v obravnavo Izvršni svet.
27,"Obravnavali so ga Zakonodajno-pravna komisija, Komisija za vprašanja invalidov, Komisija za mladinska vprašanja in Komisija za notranjo politiko, pa tudi Odbor za kulturo in varstvo kulturne dediščine."
5,Poročila delovnih teles ste prejeli.
6,Ali želi besedo predstavnik Izvršnega sveta?
9,"Prosim, gospod Bračko, namestnik republiškega sekretarja za notranje zadeve."
10,Področje združevanja občanov ureja zakon o društvih iz leta 1974.
13,"Ta zakon je bil doslej že večkrat spremenjen, dvakrat predvsem zaradi kazenskih sankcij."
17,"Lani pa so bile iz tega zakona črtane določbe, ki govorijo o vlogi in nalogah družbenopolitičnih organizacij."
20,"Šlo je zlasti za tiste določbe, ki so govorile o tem, da mora pravila društev obravnavati (rekel bi) socialistična zveza."
14,Zakon pa je potrebno še nadalje uskladiti z ustavnimi amandmaji in ga tudi posodobiti.
14,"Glede na vse to menimo, da bi bilo primerno sprejeti nov zakon o društvih."
22,Pomembnejša vsebina in novosti predlaganega zakona: zakon na splošno opredeljuje namen združevanja ter pogoje v zvezi z registracijo in z delovanjem društev.
16,"V zakonu so nadalje povzeti tudi vsi prepovedni razlogi, ki so sicer določeni v ustavnih amandmajih."
31,"Zakon vsebuje tudi določbe o vprašanjih, ki jih mora društvo urediti s svojim temeljnim aktom, kot so: ime, sedež, območje delovanja, dejavnost društva, organi društva, vstopanje v društvo in podobna vprašanja."
21,"Za ustanovitev društva je potrebna polnoletnost; gre pač za prevzemanje določene odgovornosti, ki izhaja iz ustanovitve in kasneje tudi delovanja društva."
12,"Mladoletniki torej ne morejo biti med ustanovitelji, so pa lahko člani društva."
8,"Predlagamo nadalje, da ima društvo tudi podporne člane."
9,"Praksa je pokazala, da je bilo to doslej problem."
11,Podporni člani pa so lahko bodisi fizične bodisi tudi pravne osebe.
42,"Za registracijo društva je kot doslej pristojen občinski upravni organ, če gre za društvo, ki deluje na območju ene same občine; če pa gre za društvo, ki deluje na območju več občin, pa je za registracijo pristojen Republiški sekretariat za notranje zadeve."
28,"V zakonu navajamo tudi možne vire za financiranje delovanja društva, to so: članarine, prispevki fizičnih in pravnih oseb, darila in pa zlasti tudi dohodki od opravljanja gospodarske dejavnosti."
17,"Društvo opravlja gospodarsko dejavnost v skladu z zadevnimi predpisi, se pravi, pod enakimi pogoji kot drugi subjekti."
31,"Menimo pa, in tako smo tudi zapisali, da je lahko gospodarska dejavnost samo dopolnilna dejavnost društva in da se torej pod enakimi pogoji opravlja v društvu, kot se opravlja tudi sicer."
31,"Zakon o društvih ne more dopuščati izjem, kar se tega tiče, pač pa so lahko določene olajšave, predvidene v drugih, predvsem v finančnih predpisih, ki urejajo finančno področje oziroma področje davkov."
37,"V zvezi z določbami o gospodarski dejavnosti in finančnem ter materialnem poslovanju je bilo doslej največ pripomb, zato nameravamo predvidene rešitve še izboljšati s sistemskega vidika, ob sodelovanju ustreznih drugih organov in tudi ob sodelovanju ustreznih strokovnjakov."
44,"Dogajalo se nam je, da je bilo v registru vpisanih več društev, ki ne delujejo več, zato bomo v ta zakon vnesli bolj zavezujoče določbe, da je društvo dolžno obvestiti pristojni organ o prenehanju dela, da se nam ne bi neurejeno stanje vleklo naprej."
15,Po javni obravnavi predloga za izdajo zakona smo prejeli številne pripombe društev in njihovih zvez.
26,"Zakon je bil že pred časom pripravljen za obravnavo v skupščini, pa zaradi preobremenjenosti skupščine do te obravnave ni prišlo; tekla pa je že javna obravnava."
33,"V tej javni obravnavi so bili organizirani številni sestanki in razgovori, na katerih so predstavniki predlagatelja, se pravi predstavniki našega sekretariata, seznanili zainteresirana društva in zveze z novostmi in obrazložili posamezne zakonske določbe."
15,Predlog za izdajo zakona je bil obravnavan tudi že v delovnih telesih Skupščine Republike Slovenije.
14,Dane pripombe iz javne razprave in delovnih teles bomo upoštevali pri izdelavi osnutka zakona.
10,"Predlagam, da sprejmete predlog za izdajo zakona po njegovi obravnavi."
2,Hvala lepa.
2,Hvala lepa.
9,"Najprej bi vprašal, če želijo besedo predstavniki delovnih teles?"
4,Potem pričenjam z razpravo.
4,Besedo ima gospod Jug.
10,"Rekel bom samo to, zakaj sem proti sprejemu tega zakona."
22,"V takih in podobnih društvih delujem že 20 let in se mi še vedno zdi, da so ti zakoni dokaj militantno nastrojeni."
23,"Patronat nad temi društvi ima Ministrstvo za notranje zadeve, ki bo tudi določalo, kdaj je lahko društvo in kaj je lahko društvo, itn."
31,"Prej so bili tudi tisti sklepi o splošni ljudski obrambi in ne vem, kaj še vse je bilo notri; zato se nam je zdelo, da je ene pol vojaške organizacije notri."
17,"Če pa gremo v neko civilno družbo, bomo morali tudi to civilno organiziranje občanov malo drugače urediti."
7,Zato sem jaz izrecno proti temu zakonu.
2,Hvala lepa.
2,Hvala lepa.
4,Gospod Štefančič ima besedo.
23,"Seveda sem zoper kakšrnekoli poskuse militantnosti in če bi k temu tako kazalo, bi takoj glasoval za to, da se take določbe izpustijo."
17,"No, vendarle pa mislim, da besedilo tega zakona je bolj simpatično, kot je bilo besedilo dosedanjih zakonov."
4,To smem tako reči.
31,"Pač pa bi rad opozoril na dvoje stvari, ki se mi zdi, da se še vedno preveč držita dosedanje zakonodaje in določb, ki so v marsičem nekoliko prestroge za društveno življenje."
32,"Namreč, zakon govori o društvih, ki so silno, silno različna; od tistega društva, ki je lahko, npr. pevski kvartet na vasi, kvintet, pa do, npr. AMZ ali pa še kakega drugačnega društva."
48,"Zato mislim, da pri 13. tezi, ko govori zakon o finančnem in materialnem poslovanju, ko naj bi društvo vodilo finančno in materialno poslovanje po predpisih, ki jih urejajo za pravne osebe, je stvar nekoliko prestroga, predvsem zato, ker je zelo, zelo pavšalizirana in obvezuje to pravzaprav sleherno društvo."
37,"Rekel sem že, da je tukaj selekcija zelo velika in se mi zdi, da je bržčas taka zahteva primerna za društva, ki delujejo po neki gospodarski, rekel bi celo po neki profitni logiki - tam prav gotovo da."
39,"Za društva, ki pa delujejo po ""društvenosti"" - mislim predvsem na področja kulture, področja športa, kjer gre za izrazito amaterske, ljubiteljske stvari, ki s pridobitništvom nimajo nič skupnega, pa terjati to, kar je že dosedanja zakonodaja terjala, je nekoliko pretirano."
30,"In mislim, da je treba že v osnutku zakona pokazati, da vendarle gre vsaj za to dvojno specifiko: teh profitabilnih društev in onih drugih, ki so pa celo v večini."
5,Naslednja stvar je 15. teza.
10,"Že varianta govori o petih ljudeh, ki lahko ustanovijo društvo."
41,"No, mislim da je variata bližja resnici, kot pa ona o desetih ljudeh, kajti mi imamo (spet bom rekel) veliko društev na Slovenskem, kar precej jih je, ki ne zmorejo 10 ljudi, in ti do sedaj praktično niso mogli ustanoviti društva."
10,In so potem take manjše skupine iskale vse mogoče rešitve.
34,"Spet bom rekel: pevski kvartet je moral iskati staro mamo, teto, strica, brata in ne vem koga vse, da je podpisal izjavo kot soustanovitelj društva, ki se naj imenuje npr. pevski kvartet Spodnja Kungota."
14,"No, mislim, da je vprašanje, koliko ljudi lahko ustanovi društvo, težko predpisati s številko."
12,"Poglejte, recimo, zakon o zadrugah pravi, da trije ljudje lahko ustanovijo zadrugo."
32,"Ampak zadruga je vendarle popolnoma nekaj drugega, po opravilni in po opravnostni funkciji še drugače zahtevna, kot pa recimo zgolj delo nekega društva, ki ima lahko mnogo bolj ozke ambicije kot zadruga."
39,"Torej, na vsak način mislim, da bosta ti dve tezi terjali neke skrbne preudarnosti, da bi vnesli vendarle novejši in uporabnejši duh, kot je bil do sedaj, in kot ga tudi ti dve tezi želi ta še naprej uveljavljati."
2,Hvala lepa.
4,Gospod Vodopivec je naslednji.
2,Spoštovani poslanci!
39,"Smatram, da obravnava tez zakona o društvih v tem trenutku dejansko pomeni samo obremenjevanje delegatov skupščine in nenazadnje preusmerjanje pozornosti od tistih tem, ki bi jih morali obravnavati v tem trenutku in ki so pomembne za uresničevanje poplebiscitnih ciljev."
49,"Kajti nenazadnje s sprejetjem tega zakona nič ne bomo vplivali na sedanje dogodke oziroma stanje v Sloveniji, ampak v velikem številu slovenskih društev, ki delujejo na prostovoljnem, volonterskem principu, bomo sprožili samo velik birokratski napor, ko bodo morala vsa ta društva vse svoje statute itn. pač prilagoditi novi zakonodaji."
20,"Ocenjujem oziroma menim, da naslednjo fazo obravnave teh tez bi morali obravnavati po sprejemu ustave in po sprejemu področnih zakonov."
16,"Kajti, kot je že uvodničar rekel, drugače se bomo srečali še enkrat s popravki tega zakona."
19,"Sam duh pisanja tega zakona, če smo ga pazljivo prečitali, je dejansko popolnoma enak duhu pisanja zakonov v preteklosti."
9,Nenazadnje celo tudi isti ljudje so pisali ta zakon.
30,"In občutek imam, da je želja predlagatelja tega zakona, da bi torej še nadalje vršili neko kontrolo po tej Sloveniji, en pregled na vsemi prostovoljnimi oblikami združevanja občanov v Sloveniji."
29,"Kajti nenazadnje si ne moremo sedaj po demokraciji razlagati to, da je še vedno Sekretariat za notranje zadeve tisti, pri katerem se moraš prijaviti in ki o vsem odloča."
29,"Mislim, da imamo na občini ustreznejši organ, t.j. sekretariat za občo upravo, proračun in družbene dejavnosti, ki bi dejansko te registracije in te stvari enako kvalitetno pač opravljal."
25,"No, kljub temu da smatram, da bi morali do sprejetja ustave nadaljnje procedure sprejetja tega zakona zamrzniti; imel bi na tekst tez tudi nekaj pripomb."
16,"In sicer: na tretjo tezo, da se zadnji stavek glasi: da temelje društva sprejme zbor članov."
14,"In tam, kjer piše: ""najvišji organ društva"" - predlagam, da se to kot varianta črta."
8,"Osma teza - predlagam, da se ta teza črta."
9,"V 10. tezi predlagam, da se ta teza črta."
12,"11. teza: kot varianta predlagam, da se zadnji odstavek te teze črtal."
9,"Predlagam, da se sprejme varianta in zadnji odstavek črta."
21,"V 12. tezi, četrta alinea, ki se glasi: ""Iz opravljanja gospodarskih in družbenih dejavnosti"" - torej, ta varianta in alinea se črta."
17,"Kjer je varianta, predlagam, da ostane predlagani tekst te alinee v celoti in se varianta ne upošteva."
16,"V 14. tezi: za predlagani tekst se v varianti poda možnost, da se ta teza črta."
6,"Predlagamo, da se ta teza črta."
23,"V 15. tezi: prvi odstavek se glasi - ker je še kup teh pripomb, da vas ne bi utrujal, bom jaz to kar oddal."
1,Hvala.
1,Hvala.
4,Besedo ima gospod Črnej.
4,"Spoštovano predsedstvo, spoštovani poslanci!"
12,"Podpiram predhodno debato gospoda Štefančiča glede števila članov, ki lahko ustanovijo društvo."
24,"Prav tako podpiram predhodno razpravo gospoda Vodopivca, da se ta društva naj ne bi registrirala pri organih za notranje zadeve, ampak pri drugih organih."
12,Sam pa imam sledeče pripombe: V poglavju II - ustanovitev in delovanje društev.
36,"Teza 3 naj se glasi: ""Društva naj v svojih pravilih navedejo ime in sedež, namen in način delovanja."" Obrazložitev: v Sloveniji je tradicionalno toliko najrazličnejših društev, da je skoraj vsak drugi Slovenec član nekega ljubiteljskega društva."
15,V večini primerov društvenega življenja ga vodijo amaterji ljubitelji na najbolj prilagojen način delovanja društva.
9,Zato naj se država ne vmešava v način organiziranja.
28,"Teza 12, četrta alinea naj se ne črta, saj veliko društev pridobiva sredstva za svoje dejavnosti iz same dejavnosti: čebelarska društva, lovska društva, ribiška društva, glasbena društva, itn."
33,"Teza 13, v drugem odstavku naj se beseda oziroma naslov ""Služba družbenega knjigovodstva"" spremeni v ""denarno nadzorno službo"", kajti Služba družbenega knjigovodstva verjetno ne bo obstala v taki vsebini niti s takim naslovom."
39,"Teza 14 - drugi odstavek naj se črta, saj je prostovoljno delo, fizično ali umsko, velikokrat gospodarska ali družbena dejavnost, ki pa ni dopolnilo, ampak bistveno za obstoj društva: kulturna društva, kinološka društva, lovska društva, društva za varstvo okolja, itn."
2,Hvala lepa.
2,Hvala lepa.
4,Gospod Franco ima besedo.
4,"Spoštovani predsednik, spoštovani delegati!"
22,"Če sem prav razumel, naj bi društva v bodoče plačevala davek od dohodka, ki ga ustvarijo npr. z veselico ali drugimi prireditvami."
35,"To ne bi bilo sprejemljivo zato, ker člani teh društev - če imenujem tu npr. prostovoljno gasilsko društvo - opravijo dosti dela brezplačno, tudi samo zato, da društvo lahko obstaja in opravlja naloge, ki so mu zaupane."
6,Zato jih ne bi smeli obdavčevati.
2,Hvala lepa.
1,Hvala.
4,Želi še kdo razpravljati?
2,Gospod Glavič.
3,Gospe in gospodje!
18,"Predlagatelj omenja v zadnji točki obrazložitve to, da bodo rešitve prispevale k večji usklajenosti s predpisi Evropske skupnosti."
27,"Pripombe, ki jih je bilo danes precej, bi bilo treba pogledati prav v tej luči, torej: kako se usklajujemo z zakonodajo, ki je sicer normalna v svetu."
45,"Zato bi prosil, da bi predstavnik sekretariata navedel te stvari primerjalno in da bi tudi obrazložil, kje se razlikujemo od take zakonodaje in zakaj se razlikujemo od nje; torej, s katerimi državami so bile napravljene primerjave in kako izgleda ta predlog v primerjavi z njimi."
2,Hvala lepa.
4,Želi še kdo razpravljati?
7,Ali želi predstavnik Izvršnega sveta podati odgovor?
9,"Prosim, gospod Bračko, namestnik republiškega sekretarja za notranje zadeve."
37,"Eno od vprašanj, ki je bilo danes sproženo tu v razpravi, zlasti to, zakaj to področje še naprej nekako spada v sklop nalog, s katerimi se ukvarjajo organi za notranje zadeve, ne pa v kakšno drugo področje."
26,Torej: zakon o notranjih zadevah zaenkrat še ni bil spremenjen in med notranjimi zadevami so prav v določbah zakona o notranjih zadevah navedene tudi zadeve društev.
19,"Tako da je to pač zaenkrat nekako sistemsko tako urejeno, ni pa nujno, da stvar ostane takšna, kot je."
40,"Drugi razlog, ki govori za to, da je stvar še naprej v resorju notranjih zadev, je praktične narave, ker pač nekje ta služba, ki se s tem ukvarja, je organizirana v občinah in na nivoju Republiškega sekretariata za notranje zadeve."
22,"Če bi šli sedaj to prenašati na kakšen drug organ, bi to spet pomenilo neko dodatno usposabljanje ljudi in dodatno opremo, itd."
12,"Torej: praktični razlog je bil drugi, ki smo ga pri tem upoštevali."
25,"Že dosedanja javna razprava, pa tudi današnja razprava tu v zborih, je pokazala, da so posebej sporne določbe, ki se nanašajo na finančno-materialno poslovanje društev."
30,"Torej, mi sami nekako ne moremo te stvari drugače postavljati: tu smo vezani na to, da upoštevamo določbe specialnih zakonov, ki pač urejajo finančno-materialno poslovanje in tudi kontrolo finančno-materialnega poslovanja."
36,"Če bi želeli tu doseči kakšne olajšave, kakšno drugačno tretiranje tega področja, je seveda treba to napraviti v drugih specialnih zakonih, ki ta ostala področja urejajo, tako kot sem že v uvodni obrazložitvi poskušal to prikazati."
29,"Vsekakor pa bomo, ker izgleda zadeva dokaj sporna, vse te teze, vse te določbe, ki govorijo o finančno-materialnem poslovanju in o pridobivanju sredstev za delo društev, še enkrat proučili."
11,"Prepričan sem, da bomo našli potem za osnutek še ustreznejše rešitve."
15,"Nadalje, kar se tiče ustanavljanja: ali zdaj lahko društvo ustanovi 10 ali 5 polnoletnih občanov."
22,"Mi smo postavili tu obe možnosti kot varianto; razprava se nagiba k temu, da bi že pet polnoletnih občanov lahko ustanovilo društvo."
8,To je sprejemljivo tudi za nas kot predlagatelje.
46,"Mi smo to stvar postavili nekoliko drugače zaradi tega, oziroma dali smo več poudarka morda številu 10 kot primernemu številu za ustanavljanje društva, ker pač društvo mora imeti svoje organe in da bi delovanje društva lahko bolj organizirano potekalo, je najbrž primerno, da je ustanoviteljev več."
34,"Kar se tiče tega, ali je trenutek, v katerem zakon sprejemamo, primeren ali ni, smo menili, da bi dejansko bilo primerneje, če bi bila ustava prej sprejeta in bi pozneje prišli s tem zakonom."
21,"Toda sprejem ustave se odmika, želeli pa smo vendarle vprašanje zakona o društvih, ki je že iz leta 1974, drugače rešiti."
12,"Gre za usklajevanje z ustavnimi amandmaji, gre za neko določeno posodobitev zakona."
17,"In da se ne bi to kar naprej odlagalo, smo pač s tem predlogom prišli že prej."
17,"Nekih posebnih ambicij, kot sem že rekel, pri nas ni, da bi še naprej izvajali neko kontrolo."
8,Gre bolj za zagotavljanje reda na tem področju.
28,"Prav gotovo je rešitev v tem smislu prehodna in v bodočnosti se bodo z vprašanjem združevanja - potem, ko bo to tudi zakonsko drugače urejeno - gotovo ukvarjali drugi organi."
32,"Toda, če hočemo, da se te stvari uredijo že zdaj, potem je pač treba k temu takoj pristopiti in to na način, ki je trenutno glede na veljavno pravno ureditev edino možen."
46,"Še enkrat naj povem: vprašanje davčnih olajšav je lahko urejeno s finančnimi predpisi, s predpisi o davkih, npr. z zakonom o davku od dobička; tam so določene olajšave predvidene in te olajšave se bodo lahko uveljavljale tudi, kadar gre za društva, kadar so konkretno društva prizadeta."
33,"Uskladitev z Evropsko skupnostjo: ustaljena praksa je že, da pri pripravi zakona upoštevamo rešitve, ki so se udomačile v sosednjih državah in tako smo to upoštevali tudi konkretno pri tem zakonu o društvih."
2,Hvala lepa.
15,"Ker ni več prijavljenih za razpravo, zaključujem razpravo in predlagam zboru, da sprejme naslednji sklep:"
8,"""Predlog za izdajo zakona o društvih se sprejme."
8,Osnutek zakona pripravi Izvršni svet Skupščine Republike Slovenije.
29,"Pri pripravi osnutka zakona naj predlagatelj prouči in ustrezno upošteva pripombe, predloge in mnenja delovnih teles Skupščine, pisne pripombe delegatov in pripombe iz razprav delegatov na seji zbora.l"""
7,Želi kdo o tem predlogu sklepa razpravljati?
8,"Če ne, potem dajem tak sklep na glasovanje."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
3,Prehajamo na 12.
13,TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O KMETIJSKIH ZEMLJIŠČIH.
11,Predlog zakona je predložil v obravnavo Izvršni svet Skupščine Republike Slovenije.
30,"Obravnavala sta za Zakonodajno-pravna komisija in Odbor za kmetijstvo in gozdarstvo, ki ga podpirata, strinjata pa se tudi s hitrim postopkom oziroma z razlogi, s katerimi to utemeljuje Izvršni svet."
23,"Naj se opozorim, da Zakonodajno-pravna komisija predlaga nekatere redakcijske popravke k 1. in 2. členu predloga zakona, s katerimi se strinja tudi predlagatelj."
14,"Če bo zakon sprejet, predlagam, da se ti upoštevajo pri končni redakciji besedila zakona."
16,"K predlogu zakona je včeraj predložil amandmaje k 1., 2. in 3. členu delegat Miloš Senčur."
6,Ali želi besedo predstavnik Izvršnega sveta?
11,"Prosim, gospod dr. Osterc, republiški sekretar za kmetijstvo, gozdarstvo in prehrano."
4,Spoštovane poslanke in poslanci!
27,"Veste, da so z 31.12. nehale veljati določbe zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini."
28,"Kmetijske organizacije (vsaj nekatere) so takoj po prenehanju tega zakona začele s postopki za odprodajo kmetijskih zemljišč oziroma z njihovo privatizacijo, z ustanavljanjem delniških družb oziroma drugih podjetij."
30,"Pri tem skušajo izvajati promet s kmetijskimi zemljišči v nasprotju z zakonom o kmetijskih zemljiščih in kupnino za prodano zemljišče bi skušale uporabiti tudi za osebne dohodke, tekoče poslovanje, itd."
38,"O tem imamo nedvoumne dokaze v nekem primeru; v enem od primerov je npr. kmetijska organizacija preprosto razpisala vplačilo deležev za družbo z omejeno odgovornostjo, pri čemer je glavni kapital te družbe 950 ha ekološko neoporečnih kmetijskih zemljišč."
57,"Ker za preprečevanje oziroma odpravo nezakonitega prometa oziroma privatizacije kmetijskih zemljišč, gozdov in kmetijskih gospodarskih organizacij v veljavni zakonodaji ni ustreznih rešitev, v praksi pa se pojavlja vedno več takšnih primerov, je Izvršni svet Skupščine Republike Slovenije ugotovil, da je treba predlagati ustrezne dopolnitve zakona o kmetijskih zemljiščih, s katerim bi takšna negativna ravnanja preprečili oziroma razveljavili."
12,Zato je predlagan drugačen vrsti red prednostnih upravičencev do nakupa kmetijskih zemljišč.
19,"Nadalje: kmetijske organizacije bi odslej lahko prodajale kmetijska zemljišča le ob predhodnem soglasju republiškega upravnega organa, pristojnega za kmetijstvo."
28,"Prav tako naj bi ta zakon določil, da privatizacija kmetijskih zemljišč in gozdov ter kmetijskih in gozdarskih organizacij ni mogoča, dokler to ne bo urejeno s posebnimi predpisi."
39,"Pod pojmom privatizacije je mišljena organizacija sedanjih kmetijskih in gozdno-gospodarskih organizacij, podjetja s privatno oziroma mešano lastnino, ni pa mišljeno lastninjenje na podlagi določb pristojnih organov, s katerimi bi vračali kmetijska zemljišča in gozdove oziroma drugo premoženje prejšnjim lastnikom."
32,"S takimi rešitvami bi torej preprečili nezakonit promet in privatizacijo kmetijskih zemljišč, gozdov in kmetijskih in gozdno gospodarskih organizacij do vračila le-teh prejšnjim lastnikom in od lastninjenja v skladu s posebnimi predpisi."
24,"Glede na navedeno predlaga Izvršni svet, da predlog zakona o spremembah zakona o kmetijskih zemljiščih sprejmete - kot je že predsednik rekel - po hitrem postopku."
17,"Ker sem že tu, bi poskušal pojasniti oziroma dati odgovore na predlagane amandmaje delegata gospoda Miloša Senčurja."
12,"Predlaga, da v 1. členu sedanji tretji odstavek zamenjamo s petim odstavkom."
40,"Namreč: res je, kar on utemeljuje, da v zakonu o gozdovih zakup gozda ni mogoče, vendar pa ta peta alinea 1. člena pravi: ""Določbe tega člena se smiselno uporabljajo tudi za gozdove."" Tako, da je to tako ali tako nedvoumno."
38,"Mi pravzaprav ne bi imeli nič proti, če bi se to premaknilo, vendar je povsem nedvoumno in ker je Zbor združenega dela že sprejel ta zakon v takem besedilu kot je, bi predlagal, da predlagatelj umakne ta amandma."
27,"K 2. členu je isti delegat dal pripombo ali predlog, da se zamenja tekst ""po predhodnem soglasju republiškega upravnega organa"" oziroma da se to nadomesti z ""občinskega""."
27,"Mi smo o tem razmišljali, vendar imamo dokaze, da so občine prav tako ponekod vpletene v ta dogajanja in zato menimo, da mora biti tu republiški organ."
16,"In tretji amandma: v tretjem odstavku naj se besedi ""treh mesecev"" nadomestita z besedama ""30 dni""."
20,"Torej: praksa je, da so nekako trije meseci v takšnih primerih določeni in zato pač predlagamo, da ostane tri mesece."
30,In v tem besedilu je tudi Zbor združenega dela sprejel ta zakon in zato predlagam - ker ti amandmaji v bistvu ničesar bistvenega ne spreminjajo - če bi jih predlagatelj lahko umaknil.
1,Hvala.
2,Hvala lepa.
7,Želi besedo kdo od poročevalcev delovnih teles?
2,Začenjam razpravo.
3,Kdo želi besedo?
3,"Gospod Žampa, prosim!"
3,"Spoštovane poslanke, poslanci!"
13,"Slovenska kmečka zveza meni, da predlagani zakon, takšnega kot ga predlagatelj predlaga, sprejmemo."
6,In to tako kot ga predlaga.
10,"Gospod minister je dal zelo jasno razlago, za kaj gre."
27,"Moram povedati še dodatno, ker tu gre, kot ste si prebrali, približno za 18% slovenske zemlje, in to dobre slovenske zemlje, ki za nas Slovence nekaj pomeni."
28,"In dober del te zemlje, ne v celoti, je država odkupila, plačala in dala celo do 90% državnih sredstev; se pravi sredstev, ki jih je slovenski narod zbral."
24,"Zdaj se pojavlja, da bi posamezniki s to nepremičnino začeli enostavno trgovati in bi na ta način prišli tudi do nekih zasebnih premoženjskih stvari."
44,"Zato menimo v kmečki zvezi, da ta zakon ni pomemben samo za nas, ki pač v kmetijstvu delamo in skrbimo za ta slovenski nacionalni in naravni prostor, ampak je nujno potrebno, da se tega zavedamo vsi Slovenci, ker je to za vse nas pomembno."
22,"Ne gre za interes neke skupine, ampak je to zelo pomembno za slovenski narod in da to slovensko ministrstvo za kmetijstvo kontrolira."
7,"To ne bo dolgo, za določen čas."
16,"Menim, da je to popolnoma upravičeno in bi prosil vse prisotne, da se tega resno zavemo."
27,"Prosil bi tudi predlagatelja amandmajev - zaradi vseh težav in ker ne bodo nič koristili - da amandmaje umakne in da zadevo sprejmemo, tako da nam bo vsem koristila."
2,Hvala lepa.
2,Hvala lepa.
4,Želi še kdo razpravljati?
5,"Če ne, potem zaključujem razpravo."
2,Gospod predsednik!
13,"Opozoril bi samo, da minister ni komentiral v celoti amandmaja k 2. členu."
10,"Prosim, gospod Osterc, republiški sekretar za kmetijstvo, gozdarstvo in prehrano."
9,"Jaz sem; da bom bolj konkreten, bom povedal primer."
46,"V neki občini se je zgodilo - in to smo slučajno zvedeli, ker nas je, mene, en kmet po telefonu poklical: pred tremi leti je zadruga dobila nepovratna sredstva za to, da je kupila eno posestvo in ga dala temu kmetu, ki me je klical, v najem."
18,To isto posestvo sedaj ta zadruga hoče prodati občini in občina je vložila prošnjo za dodelitev nepovratnih sredstev.
19,"To se pravi dvakrat, in to prej kot v treh letih, bi radi nepovratna sredstva dobili za isto stvar!"
21,"Zdaj mi preprosto ne moremo; lahko da je to samo en primer v Sloveniji, vendar preprosto ne moremo prekontrolirati vsake malenkosti."
12,"Tukaj smo potem, ker je bil klic, poiskali dokumentacijo in to ugotovili."
11,"In zaradi tega, da bi to preprečili, smo tako zadevo postavili."
1,Hvala.
2,Hvala lepa.
4,Gospod Klavora ima besedo.
16,"Mislim, da bi k temu vprašanju - ali občinski upravni organ ali republiški - bilo dodati še marsikaj."
12,"To pot v zagovor, da naj te stvari rešuje republiški upravni organ."
6,"Vsaj, kadar gre za večje zadeve."
31,"Prepričan sem iz svoje prakse, zato to dobro poznam, da so v občinah bili vpleteni v ta dogajanja pri prodajah zemljišč že leta nazaj, ko še ni bilo problemov vprašanja lastnine."
13,Vpleteni so bili tako občinski upravni organi kot druge strokovne službe kmetijskega SIS.
7,Vsi skupaj so odigrali kaj klavrno vlogo.
9,Marsikdaj so se obnašali v smislu organa brez glave.
14,"Brez razumevanja, za kaj sploh gre, ko se je manipuliralo s temi kmetijskimi površinami."
6,V tistem najslabšem smislu brez razumevanja.
23,"Ob drugih prilikah se je izkazalo povsem interno obnašanje uprave, ko je šlo včasih za bistvena razvojna vprašanja, prostorsko ali socialno gospodarskega značaja."
16,Velikokrat pa je šlo tudi za golo kupčkanje zaradi povsem materialnih koristi posameznikov ali pa služb.
23,"Zdi se mi, da je sedaj v teh razmerah potrebno, da v določeni meri ima roko in s tem kontrolo republiški upravni organ."
1,Hvala.
4,Gospod Gros ima besedo.
39,"Glede na to, da je gospod minister rekel, da je občina, neka občina, zaprosila za nepovratna sredstva, prosim, da se mi to pojasni, ker bi tudi jaz v imenu občine Kranj rad kakšna nepovratna sredstva priskrbel za občino Kranj."
2,Hvala lepa.
2,Hvala lepa.
21,"No, mislim, da to ravno ne sodi; tega ne določa ta zakon, bi se pa o tem pozanimali na drugem mestu."
5,"Dobro, s tem zaključujem razpravo."
6,"Gospod Senčur, ali vztrajate pri amandmajih?"
5,Ne pri vseh; prvega umikam.
7,"Prvega umikate, pri ostalih dveh pa vztrajate?"
4,Nismo se pa razumeli.
20,"Jaz sem prosil ministra, če bi še k drugemu členu, glede besedice ""lahko"" komentiral, ali naj se črta ali ne."
4,"Ja, prosim, gospa Lippai."
20,"Če bi črtali besedilo ""lahko"", bi to pomenilo, da Republiški sekretariat za kmetijstvo, gozdarstvo in prehrano soglasje potem mora dati."
25,"Če črtamo besedo ""lahko"", bi pomenilo, da moramo v vseh drugih primerih izdati soglasje in ne bi imeli možnosti presoje tudi drugih pogojev oziroma okoliščin."
45,"Tako kot gospod razlaga, bi ob tem, da je potem v nadaljevanju za oklepajem besedica ""in"" ne pa ""ali"", morali upoštevati kumulativno oba pogoje - torej da ne gre za taka zemljišča, za katera je veljala prepoved prometa, in še, da se ne poslabša parcelno stanje."
14,"To pa ni namen tega zakona, da bi ta dva pogoja morala biti kumulativno ........"
9,Ob takšni dikciji bi celoten stavek izgubil svoj pomen.
33,"Če črtamo besedico ""lahko"", pridemo v položaj: soglasje bi morali izdati, če bi šlo samo za prepoved prometa po predpisih o začasni prepovedi sečnje, ne bi se pa s tem poslabšalo parcelno stanje."
7,Zato na takšen amandma ne moremo pristati.
10,Dovolite samo vprašanja: Ali sta ta dva pogoja kumulativno postavljena?
4,"Zakaj je potem ""in""?"
2,Jih združujete?
5,"""Če se in če se""."
4,"Zakaj ni besedice ""ali""?"
12,"Da je eden ali drugi, v tem primeru se soglasja ne izda."
11,"Če gre za en primer ali za drugi primer, je tako?"
2,Se strinjam.
11,"Bolj jasno bi bilo, če bi bilo ""ali""; to se strinjam."
49,"In da pridemo do primera: da je pogoj izpolnjen oziroma da ne gre za prodajo zemljišča, ki je bilo pod prepovedjo, in da ne gre za prodajo zemljišča, s katerim bi se poslabšalo parcelno stanje, obstaja še vedno nevarnost diskrecijske pravice upravnega organa, da soglasja kljub temu ne izda."
4,"Če besedica ""lahko"" ostane."
31,"Torej organ je vezan na naslednje kriterije: organ mora pregledati, ali je veljala prepoved prometa po zakonu o začasni prepovedi sečnje, ali gre za zemljišča, ki bi lahko bila predmet vračanja."
10,"Če ugotovi, da gre za tako zemljišče, soglasja ne izda."
35,"Ravno tako mora preveriti, ali bi se s prodajo poslabšalo parcelno stanje, razbil kompleks, parcela še razdelila na manjše dele in podobne reči, in tudi v tem primeru ne more in ne sme izdati soglasja."
31,"Republiški sekretariat za kmetijstvo, gozdarstvo in prehrano bo preverjal tudi, ali bo kupnina namenjena za nakup novih zemljišč, oziroma za vlaganja v preostala zemljišča, kot to določa zakon o kmetijskih zemljiščih."
19,"Torej bo preverjal še ta tretji pogoj in če ne bo izkazana namenska uporaba sredstev, soglasja ne bo izdal."
9,"Kaj pa v primeru, če organ ne izda soglasja?"
15,"Pa da ne gre ne za tista dva, ki nista kumulativna, ne za tretji pogoj?"
8,Tukaj gre za soglasje v smislu upravnega postopka.
11,"Prodajna pogodba pa je potem akt, s katerim se posel sklene."
8,"Če se pogodba sklene brez soglasja, je nična."
8,"Predloži se pravobranilcu, ki toži na ugotovitev ničnosti."
24,"In če mi tega soglasja ne izdamo v roku, lahko zahteva stranka v skladu z upravnim postopkom, da mi to v 30 dneh naredimo."
11,"Varstvo pravic stranke je, po našem mnenju, zagotovljeno v upravnem postopku."
14,"To pomeni, da je lahko neka prodaja realizirana najhitreje šele po, recimo, 6 mesecih."
6,"Glede na vse roke, ki obstajajo."
4,"Ja, to je možno."
10,Možno je oziroma lahko se zadeva zavleče za takšen čas.
8,"Nič v zvezi z amandmaji, pa vas sprašujem."
27,"V obrazložitvi nikjer ne piše, da te spremembe glede prednostnih upravičencev, v zvezi s kmetijskimi organizacijami, da se zanje upoštevajo tudi določbe 24. do 28. člena, kajne?"
12,"Nikjer ne piše v obrazložitvi, da to potegne za sabo tudi zakupe."
19,"Namreč, do zdaj so vsi prednostni, torej vsi tisti, ki jih je vezala prednostna pravica tudi pri zakupih, kajne?"
7,Čeprav zdaj ravno tako tudi kmetijske organizacije.
1,Ja!
25,"In zakon ima še dodatne omejitve za kmetijske organizacije, kjer je v poglavju o zakupu napisano, kdaj sploh lahko kmetijska organizacija da zemljišče v zakup."
10,"Torej, če ne more organizirati proizvodnje in še en pogoj."
36,"Če je pogoj izpolnjen, da lahko v zakup, vendar po postopku, kot velja za privatna zemljišča, torej z javno objavo ponudbe na oglasni deski in po vsem tistem postopku, kot je bil doslej obvezen za posameznike."
12,Doslej postopek za prodajo družbenih zemljišč od kmetijskih organizacij ni bil določen.
27,"Niso bile vezane ne na pogoje o predkupni pravici, niti na javno dražbo in so se kmetijska zemljišča lahko prodajala nenadzorovano, razen tisto, kar je pregledal pravobranilec."
4,"Ja, poznam te zadeve."
7,Tudi zdaj ne bo potrebna javna dražba.
6,"Ne, je nabitje na glasno desno."
20,"Zanima me še, kako si republiški upravni organ predstavlja zbiranje podatkov v zvezi s tem, v zvezi z izdajo soglasja?"
52,"Izdali bomo posebno navodilo, v katerem bomo napisali: Za izdajo soglasja je treba predložiti izpiske iz zemljiške knjige, se pravi, da je dejansko vpisana organizacija kot imetnik pravice uporabe oziroma kot uporabnik in razpolagalec; na kakšen način je bilo zemljišče v družbeno lastnino pridobljeno; za kakšne parcele gre; kam bo dala kupnino."
9,"Organizacija mora verjetno izkazati, da bo kupnino namensko uporabila."
5,Inšpekcija pa bo to nadzirala.
25,"Če bo dvom o lastništvu, bomo uradno zahtevali izpisek iz zemljiške knjige ali pa tudi zaprosili občinski upravni organ za pomoč za ugotovitev dejanskega stanja."
25,"Vi navajate, to je izjemen primer v občini Kočevje (iz znanih razlogov, ker so bili tam kočevski Nemci) , da je večina zemljišč v družbeni lastnini."
5,".. in ni pod prepovedjo, kajne?"
4,In ni pod prepovedjo.
13,"Je pa z vsemi omejitvami, ki veljajo že po zakonu o kmetijskih zemljiščih."
1,Mhm.
8,V kolikem času bo pa organ izdal soglasje?
4,Nič ne piše rok.
3,V 30 dneh.
2,Po ZUP-u.
7,"Upam, da je bilo dovolj izčrpno odgovorjeno."
4,"Ne, ni še bilo."
3,Še imam vprašanja.
6,"Rekli ste, da bodo občinske inšpekcije."
4,Bodo to občinske inšpekcije?
5,Ali njih pa lahko zaupamo?
19,"Mislim, da ne - pa ne duhovičim, ampak resno pravim, ker jaz resno mislim, da prav občinskim inšpekcijam ni zaupati."
13,"Veste, po sistemu državne uprave imamo določeno razmejitev med občinsko in republiško inšpekcijo."
17,"Če občinski inšpekcijski organ česa ne naredi, lahko naredi na njegove stroške in ob določenih pogojih republiški."
23,"To so izrecne določbe o inšpekciji in je drugačna povezava med občinskimi inšpektorji, ker gre pač za drugačno službo, kot je upravna služba."
38,"Obstoja večja možnost, da v primeru, ko zataji občinska inšpekcija, uredi namesto nje republiška inšpekcija, kot pa v primeru, ko zataji občinski upravni organ, saj lahko njegovo odločitev nadomestimo ali spremenimo le na pritožbo ali po nadzorvstveni pravici."
20,"V tem konkretnem primeru, ki ga navajamo, je občina povezana z organizacijo in ve, kaj se dogaja, pa to dopušča."
3,Še eno vprašanje.
10,Zakaj glede prednostnih upravičencev kmet in kmetijska organizacija nista izenačena?
26,"Kmetu kot mejašu je dana prednostna pravica zato, ker menimo, da odprodajanje kmetijskih zemljišč iz ene v drugo kmetijsko organizacijo ne more biti pod prednostno pravico."
34,"Organizacija, ki svojih zemljišč ne uporablja za svojo proizvodnjo, bi jih morala v primeru, da ne morejo organizirati proizvodnje s kmeti ali jih dati v zakup, prenesti v zemljiški sklad, ker jih ne uporablja."
19,"Ta zemljišča so ji bila dana v glavnem z odločbo upravnih organov, po opravljeni nacionalizaciji, agrarni reformi in zaplembah."
23,"Dobila jih je zastonj, zdaj jih pa razprodaja in obremenjuje drugo organizacijo, torej že spet družbeno lastnino s tem, da naj zemljišča kupi."
13,Kupec pa hoče nepovratna sredstva od te družbe iz naslova urejanja kmetijskih zemljišč.
31,"In tako se nam dogaja, da poskušajo uveljavljati vsako leto eden od teh v verigi nepovratna sredstva, ne vem pa, če smo vsi pripravljeni to vsako leto plačevati za ista zemljišča."
1,Hvala.
1,Hvala.
6,Gospod Črnej je še želel besedo.
4,Jaz bi samo vprašal.
33,"V 1. členu, drugi odstavek, kjer piše: ""Kmet, katerega zemljišče meji na zemljišče, ki se prodaja, ima prednostno pravico do nakupa tega zemljišča."" Ali to res smiselno velja, da je to kmetijsko zemljišče?"
5,Namreč: tu ni izrazito navedeno.
19,"Če bi slučajno to bili zazidalno zemljišče, potem verjetno prednostna pravica ni ravno kmetova, ampak tudi od koga drugega."
7,"Ali je dovolj, če v naslovu piše?"
4,To sem hotel vedeti.
22,"V zakonu o kmetijskih zemljiščih imamo posebno določbo - mislim da je 9. člen - v kateri piše, da se nekatere določbe tega zakona"
5,nanašajo tudi na stavbna zemljišča.
17,"Prednostna pravica, to je 24. člen, ni taka določba in ni navedena v 9. členu, gospod Črnej."
3,Še gospod Rojec.
5,Kljub temu se pojavlja vprašanje.
21,"Torej, kadar se prodaja določeno zemljišče s prednostno pravico, ali velja samo za kmetijsko zemljišče ali eventualno tudi za stavbno zemljišče?"
24,"Ne more veljati za stavbno zemljišče, ker za stavbna zemljišča velja zakon o stavbnih zemljiščih, za kmetijska zemljišča pa velja zakon o kmetijskih zemljiščih."
61,"In v zakonu o kmetijskih zemljiščih je posebna določba 9. člena, ki tukaj pač ni naveden, ker ga ne spreminjamo, v kateri je določeno, da se zakon o kmetijskih zemljiščih uporablja tudi za nezazidana stavbna zemljišča, in sicer določbe členov o odškodnini za spremembo namembnosti, o odškodnini za izkoriščanje rudnin in glede obdelave, dokler se na teh zemljiščih ne začne graditi."
3,Še gospod Stadler.
6,"Poslušajte, tole sem opazil oziroma slišal."
26,Da so družbene organizacije do sedaj oziroma da še imajo veliko ugodnosti pri nakupu kmetijskega zemljišča; se pravi 90% nepovratnih sredstev za nakup določenega kmetijskega zemljišča.
18,"Ko imamo že tukaj gospoda ministra in svetovalca, bi jaz vprašal; kdaj bo ta zakon oziroma odredba izničena?"
30,"Ker meni kot kmetu se enostavno ne vidi prav, da ima še stalno nekdo možnosti pri nakupu kmetijskih zemljišč, da dobi 90% nepovratnih sredstev, jaz osebno (kolikor vem) jih nimam."
69,"Poleg tega pa dam vso podporo predlagatelju zakonov glede tega, da ima kmet, katerega zemljišče meji na tisto, ki se prodaja, prednostno pravico že zaradi tega, ker vem, da se je v preteklosti dogajalo, ko je npr. bilo naprodaj neko kmetijsko zemljišče, da je prednostne pravice imela družbena organizacija in potem je bilo potrebno (po domače povedano) ""šmirati"" odgovorne v družbenih organizacijah, da si niso uveljavljali tiste prednostne pravice."
1,Hvala.
6,Če lahko odgovorim o nepovratnih sredstvih.
10,"Pod enakimi pogoji dajemo tudi enaka sredstva posameznikom, torej kmetom."
27,"To je objavljeno, to je povedano in se lahko uveljavlja; ne gre pa za 90% prodajne cene, ampak gre za 90% družbeno priznane cene hidromilioracije enega hektarja."
16,"To pa znese v bistvu med 10 in 15% tržne cene tega zemljišča, ki je naprodaj."
7,Enako velja za organizacije kot za kmete.
15,"Tudi kmet dobi ta sredstva pod enakimi pogoji, predložiti mora zahtevek z vsemi tistimi dokazili."
9,"To velja že celo prejšnje leto, letošnje je enako."
2,Hvala lepa.
8,"S tem mislim, da lahko preidemo na glasovanje."
10,"Samo še to, gospod Senčur, kateri amandmaji ostajajo v veljavi?"
5,Zanima me samo glede procedure.
16,Ali je v skladu z 291. členom Poslovnika šel ta amandma pristojnim telesom in tako naprej?
6,Na katero določbo 291. člena mislite?
6,"Glede tega, komu se pošiljajo amandmaji."
5,To zdaj še ni bilo.
40,"Takole je: obstaja tukaj še en drug člen, to je 293. člen, ki predvideva, v katerih primerih je obvezno - oziroma niti ni obvezno, ampak zbor lahko sklene - da se pred odločitvijo amandma obravnava v pristojnem delovnem telesu in Zakonodajno-pravni komisiji."
10,In v tem primeru se mora opredeliti tudi Izvršni svet.
22,"Tako, da ta zadeva pač glede na časovne roke, kakor pri mnogih drugih amandmajih, seveda ni bila obravnavana v teh delovnih telesih."
20,"Vendar pa mislim - razen če se bo zbor drugače odločil - da to ni razlog, da ne bi odločali o amandmajih."
16,"Tile primeri so našteti v 293. členu in prosim, če jih preberete, da bodo poslanci seznanjeni."
28,"No, predpostavljam, da so poslanci vsi dobro seznanjeni s Poslovnikom, ker so ga vsi prejeli že pred več kot pol leta, zato predvidevam, da ga že dodobra poznajo."
8,Kljub temu na izrecno zahtevo lahko to preberem.
61,"Torej: ""Če vsebuje amandma k zakonskemu predlogu rešitev, s katerimi se spreminjajo načela, na katerih naj temelji zakon, ki jih je določil zbor med obravnavo predloga za izdajo zakona oziroma zakonskega osnutka, ali če bi sprejetje amandmaja zahtevalo bistveno spremembo besedila predlaganega zakona oziroma dodatna finančna sredstva, lahko zbor sklene, naj pred odločitvijo prouči amandma pristojno delovno telo in Zakonodajno-pravna komisija."""
9,"Torej gre za načela, ki jih zbor ni sprejel?"
35,"Takole je: zdajle bi se zbor lahko na vašo zahtevo izrecno odločil, ali pa tudi ne, da je potrebna prednostna obravnava v delovnih telesih, če bi ocenil, da obstaja eden od dveh tukaj navedenih razlogov."
38,"Osebno ne vidim, da bi sprejetje vaših amandmajev zahtevalo bistveno spremembo besedila predlaganega zakona, niti ne vidim, da vaši amandmaji zahtevajo dodatna finančna sredstva, niti se mi ne zdi, da vaši amandmaji spreminjajo načela, na katerih temelji zakon."
3,So pač seveda ...
1,Seveda.
19,"In ravno zaradi tega, kar ste našteli, ne gre za obravnavo po 293. členu, ampak po normalnem 291. členu."
18,"Ja, tisto pa pomeni, da bomo mi to še lahko poslali, ampak ne vpliva na odločanje o tem."
20,"Tako da mislim, da je to celo bilo posredovano - vidim, da je gospod minister že bil seznanjen s tem amandmajem."
9,"Ne vem sigurno, ker nisem osebno pošiljal to pošto."
9,"Toda mislim, da je 291. člen pač bil spoštovan."
29,"Mislim - tudi če ne bi bil - da to tukaj ne vpliva na samo odločitev, kajti kot rečeno, 293. člen pravi, kdaj imajo ta telesa kaj dosti reči pri tem."
1,Toliko.
1,Hvala.
8,Potem vlagam še en amandma k temu zakonu.
13,Jaz sem med tem že zaključil razpravo; to je zdaj spet ena zadeva.
27,"Dobro, v prihodnje bom bolj strikten in ne bom pustil potem, ko je razprava zaključena, nobene besede več, ker vidim, da tak normalni fer postopek nekateri izkoriščajo."
10,Zdajle pa nimate besede prosim; lahko pa se še javite.
45,"Dobro, gospod Senčur je pisno vložil naslednji amandma k 2. členu: na koncu prvega odstavka se doda naslednje besedilo: ""V občinah z več kot 70% kmetijskih in gozdnih zemljišč v družbeni lastnini je izdajanje soglasij k prodaji teh zemljišč v pristojnosti ustreznega občinskega upravnega organa."""
72,"Obrazložitev: Zaradi specifičnih lastninskih razmerij na območju občine Kočevje, kjer večina zemljišč v družbeni lastnini ni bila pod prepovedjo zakona o začasni prepovedi in ker je teh zemljišč več kot 80% v družbeni lastnini, drugod po republiki pa je situacija ravno obrnjena, ni smiselno, predvsem zaradi podvajanja nalog upravnih organov in zaradi posledic, ki bi s takšnimi centralističnimi težnjami nastale - ponovna kolonizacija Kočevske in podobno - prenašati tovrstna pooblastila na republiški upravni organ."
4,To je ta amandma.
8,Bi lahko dal predstavnik Izvršnega sveta kakšno mnenje?
4,Gospod Dvornik želi besedo.
22,"Tale amandma sledi filozofiji, ki jo gojijo v Kočevju, namreč: da so družbena zemljišča last občine in da lahko z njimi trguje."
18,"Moje mnenje je, da je to isti precedens, kot ga je povedal prej minister v zvezi z zadrugami."
8,"Tako da menim, da je tak amandma nesprejemljiv."
1,Hvala.
1,Hvala.
5,Prijavljenih za razpravo ni več.
5,Razprava je s tem zaključena.
3,Prehajamo na odločanje.
7,"Prvi amandma ste umaknili, to je definitivno."
1,Dobro.
11,Ostajajo torej sledeči amandmaji: dva amandmaja gospoda Senčurja k 2. členu.
4,"Ja, prosim, gospod Senčur."
7,"Gospod predsednik, vse tiste prve amandmaje umikam."
3,"Dobro, vse prve."
14,"Torej ostaja amandma gospoda Senčurja k 2. členu, ki sem ga malo prej prebral."
3,Ugotovimo najprej prisotnost!
45,"Najprej bomo glasovali o amandmaju k 2. členu, ki pravi: na koncu prvega odstavka se doda naslednje besedilo: ""V občinah, kjer je več kot 70% kmetijskih in gozdnih zemljišč v družbeni lastnini, je izdajanje soglasij k prodaji teh zemljišč v pristojnosti ustreznega občinskega upravnega organa."""
5,Kdo je za ta amandma?
7,"Ugotavljam, da amandma ni dobil zadostne podpore."
7,Glasujemo še o predlogu zakona v celoti.
5,Kdo je za predlog zakona?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
40,"Do odmora imamo še 10 minut; v tem času lahko obravnavamo POROČILO DELOVNE SKUPINE ZA USKLAJEVANJE MED ZBORI, KI SE JE UKVARJALA Z ZAKONOM O ZASEBNEM DELU in ki je posredovala predlog, kako bi lahko uskladili zadeve na tem področju."
9,"Delovna skupina daje predlog, da naš zbor naredi sledeče:"
24,"1. da glasuje o amandmaju delegata Jakiča in delegatke Mencinove k 10., 12. in 20. členu ter ju sprejme enako kot ostala dva zbora;"
41,"2. da sprejme dodatni amandma oziroma amandma, ki ga je oblikovala ta skupina k 9. členu predloga zakona, ki se glasi: 9. člen se spremeni tako, da se glasi: ""Zasebnik lahko za opravljanje dejavnosti po tem zakonu zaposli največ 20 delavcev."";"
22,"3. delovna skupina se ni poenotila v zvezi s tem 3. členom, se pravi z določili v zvezi z opravljanjem dopolnilne dejavnosti."
32,"In glede tega pač, če bomo ostali neusklajeni, bo potrebno, predlaga delovna skupina, da zbori s sklepom predlagajo sklic skupne seje Skupščine Republike Slovenije, na katerem naj se reši to sporno vprašanje."
6,"Skratka, glede tega ni usklajenega predloga;"
53,"4. uskladili so se, da naj bi tudi ostali zbori sprejeli ta amandma Odbora za kulturo k 28. členu, t.j., da se ne bi ukinil zakon o samostojnih kulturnih delavcih, vendar pa zaradi neurejene problematike na tem področju skupina predlaga, da vsi trije zbori sprejmejo poseben sklep, ki ga bom kasneje prebral."
6,"Skratka, to je predlog usklajevalne skupine."
21,"Predlagam, da odločimo o posameznih zadevah po vrsti, da bomo potem ugotovili, kako in ali bomo dosegli usklajenost pri tem zakonu."
14,"Najprej gremo na amandmaje delegatov Jakiča in Mencinove k 10., 12. in 20. členu."
14,"Ti amandmaji nam niso bili predloženi, ker so bili dani v drugih dveh zborih."
6,Najprej je amandma k 10. členu.
4,Besedo želi gospod Klavora.
3,Samo v seznanitev.
17,"V skupini ni bilo v bistvu nobenega problema okrog ostalih amandmajev, razen pri omejitvah za število delavcev."
13,Tu je bila razprava dolga in smo nekako z večino sprejeli ta amandma.
13,Sploh pa nismo prišli do soglasja pri izključevanju dopolnilne dejavnosti v tem zakonu.
2,Hvala lepa.
27,"Najprej torej amandma k 10. členu, ki pravi takole: V prvem odstavku se za besedo ""zakonec"" doda besedilo ""ali osebam, ki z zasebnikom živi v izvenzakonski skupnosti""."
18,"V tretjem odstavku pa se za besedama ""porodniškega dopusta"" doda besedilo ""in dopusta za varstvo in nego otroka""."
12,To lahko obravnavamo kot en amandma in tak amandma dajem na glasovanje.
4,Najprej pa ugotovimo prisotnost!
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
29,"Naslednji amandma je k 12. členu, ki pravi, da se v prvem in drugem odstavku za besedo ""zakonec"" doda besedilo ""ali oseba, ki z zasebnikom živi v izvenzakonski skupnosti""."
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
4,Amandma k 20. členu.
13,"V drugi alinei se doda besedilo ""in dopusta za varstvo in nego otroka""."
5,Kdo je za ta amandma?
3,Je kdo proti?
4,Se je kdo vzdržal?
7,"Ugotavljam, da je ta amandma soglasno sprejet."
36,"Na glasovanje dajem amandma, ki ga predlaga delovna skupina k 9. členu predloga zakona, ki pravi: 9. člen se spremeni tako, da se glasi: ""Zasebnik lahko za opravljanje dejavnosti po tem zakonu zaposli največ 20 delavcev."""
11,"Naj preberem še obrazložitev, ker z njo še nismo bili seznanjeni."
38,"Delovna skupina je bila seznanjena z amandmajem Odbora za podjetništvo in obrt oziroma Zbora združenega dela k 3. členu, s katerim se v celoti črta besedilo tega člena, kar pomeni, da zakon ne vsebuje zaposlitvenega limita pri zasebnikih."
80,"Po obrazložitvi predstavnikov strokovne službe, Zakonodajno-pravne komisije in Izvršnega sveta, da mora zakon vsebovati zaposlitveni limit, ker s tem natančno ločuje fizično od pravne osebe, so člani delovne skupine glasovali o spremembi določbe tega člena, in sicer: ""zaposlitveni limit naj bi bil na predlog posameznih članov 20, oziroma 25 ali 30 delavcev."" Po dodatni obrazložitvi, da ta zakon ne posega na področje obrti, saj je le-ta urejena s posebnim zakonom, je delovna skupina izglasovala predlog za omejitev na 20 delavcev."
5,Kdo je za predlagani amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
6,S tem smo predlagane amandmaje izčrpali.
15,"Zdaj bi glasovali še o predlogu zakona v celoti, se pravi z vsemi sprejetimi amandmaji."
5,Kdo je za predlog zakona?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
20,"Usklajevalna komisija predlaga, kot že prej omenjeno, da zaradi neurejene problematike na področju samostojnih kulturnih delavcev sprejme zbor naslednji sklep:"
61,"""Izvršni svet Skupščine Republike Slovenije naj v roku treh mesecev po uveljavitvi zakona o zasebnem delu v skupščinsko proceduro posreduje zakon o kulturni dejavnosti kot področni zakon za celotno področje kulture, v katerem naj s posebnimi določbami opredeli tudi položaj kulturnih delavcev, ki imajo status umetnika v specifičnostih, ki odstopajo od določb zakona o zasebnem delu."" Želi kdo o tem razpravljati?"
6,Tedaj dajem ta sklep na glasovanje.
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
3,S tem zaključujem.
15,"Preden pa gremo na odmor, bi vam posredoval še obvestilo, ki sem ga pravkar prejel."
39,"Podpredsednik Skupščine, gospod Gošnik, v dogovoru z ministrom Janšo prosi, da vas seznanim s tem, da je možno, da bomo danes imeli skupno zasedanje vseh treh zborov, na katerem bomo poslušali vladno poročilo o trenutnih varnostnih razmerah v Jugoslaviji."
9,"Zasedanje bo v teku dneva, glede na razvoj dogodkov."
17,"Tu imamo POROČILO USKLAJEVALNE KOMISIJE K PREDLOGU ZAKONA O FINANČNIH INTERVENCIJAH ZA KMETIJSTVO, PROIZVODNJO IN PONUDBO HRANE."
26,"Ker je gospod minister še tukaj, bi želel, da odločimo še o tem, ker smo tu dobili usklajeno poročilo in bi se morali o tem odločiti."
69,"Sporazumni predlog komisije je, da naj Zbor občin in Zbor združenega dela sprejmeta naslednje amandmaje: amandma Komisije za varstvo okolja in naravno dediščino k 3. členu; prebral ga bom, ko bomo glasovali; - amandma iste komisije k 6. členu; - nato amandma Emila Milana Pintarja, oziroma predpostavljam DPZ-ja k 6. členu; in amandmaje Izvršnega sveta - to so novi amandmaji, ker zakon še ni bil poprej sprejet - k 13. in 14. členu."
9,"Če dovolite, bomo po vrsti odločali o teh amandmajih."
93,"Najprej amandma Komisije za varstvo okolja in naravno dediščino k 3. členu, ki se glasi: besedilo tretjega odstavka 3. člena naj se preoblikuje tako, da se glasi: ""Navodilo za uveljavljanje intervencij iz prejšnjega odstavka za celostno urejanje podeželja in obnove vasi izda republiški sekretar za kmetijstvo, gozdarstvo in prehrano, v soglasju z republiškim sekretarjem za varstvo okolja in urejanje prostora; za ohranjanje in razvoj kmetijstva ter proizvodnjo hrane izda republiški sekretar za kmetijstvo, gozdarstvo in prehrano; za zagotavljanje ustrezne ponudbe osnovnih živil na trgu pa republiški sekretar za tržišče in splošne gospodarske zadeve."""
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
40,"Glasujemo o amandmaju Komisije za varstvo okolja in naravno dediščino k 6. členu, in sicer, da se napovedni stavek 6. člena spremeni in glasi: ""V okviru celostnega urejanja podeželja in obnove vasi se finančna sredstva po tem zakonu usmerjajo za:"""
5,Kdo je za ta amandma?
3,Je kdo proti?
4,Se je kdo vzdržal?
6,"Ugotavljam, da je amandma soglasno sprejet."
39,"Glasujemo o amandmaju Emila Milana Pintarja k 6. členu, in sicer, da se v prvi alinei 6. člena zakona besede ""s hidro in agromelioracijami, komasacijami, nakupom zemljišč"" nadomestijo z besedilom: ""ob upoštevanju naravno-varstvenih načel ter krajinskih značilnosti slovenskih pokrajin""."
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
16,"Besedilo, v katerem je ""nastopajo s hidromelioracijami"", se nadomesti z besedilom, ker ne nastopa ta beseda."
7,V vsakem primeru je pa amandma izglasovan.
8,Glasujemo o amandmaju Izvršnega sveta k 13. členu.
10,"Če dovolite, bi o obeh amandmajih Izvršnega sveta skupaj glasovali."
3,Ali kdo nasprotuje?
3,Prebral bom oba.
37,"Amandma k 13. členu pravi, da se 13. člen spremeni tako, da se glasi: ""Z dnem uveljavitve tega zakona preneha veljati zakon o pospeševanju proizvodnje hrane in zagotavljanju osnovne preskrbe, Uradni list SRS, št. 46/86 in 45/87."""
27,"In amandma k 14. členu pravi, da se ta spremeni tako, da se glasi: ""Ta zakon začne veljati 8 dan po objavi v Uradnem listu Republike Slovenije."""
6,Kdo je za ta dva amandmaja?
3,Je kdo proti?
4,Se je kdo vzdržal?
9,"Ugotavljam, da sta oba amandmaja z večino glasov sprejeta."
7,Glasujemo še o predlogu zakona v celoti.
5,Kdo je za predlog zakona?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
4,Odrejam 45- minutni odmor.
19,"Glede na opravljeno štetje ugotavljam, da nas je prisotnih 41, torej je zbor sklepčen in lahko nadaljujemo z delom."
12,"Želel bi, da dejansko poskusimo intenzivno delati, da bi končali dnevni red."
27,"Po možnosti ves, saj mislim, da to ni nemogoča stvar. 13. točko, t.j. usklajevanje med zbori, smo deloma opravili, o ostalih zadevah lahko tudi kasneje odločamo."
19,"Lahko pod to točko sprejmemo tudi še PREDLOG UGOTOVITEV, STALIŠČ IN SKLEPOV V ZVEZI Z OBRAVNAVO PROBLEMATIKE V GOSPODARSTVU."
40,"Kot sem že na začetku opozoril, smo to točko obravnavali na zadnji seji v decembru; takrat smo ocenili, da predlog zaključkov, ki jih je predlagal Odbor za splošno gospodarske zadeve vsem trem zborom, premalo odraža razpravo na seji našega zbora."
28,"Zato smo sklepanje odložili in naložili Odboru Zbora občin za splošno gospodarske zadeve, da pripravi dopolnjen predlog ugotovitev, stališč in sklepov, ki naj bi jih sprejel naš zbor."
19,"Odbor je proučil razpravo in predložil zboru nov predlog ugotovitev, stališč in sklepov, ki ste ga prejeli na klop."
4,Želi morda poročevalec besedo?
6,Želi kdo o predlogu sklepov razpravljati?
3,"Prosim, dr. Glavič."
5,"Spoštovano predsedstvo, gospe in gospodje!"
20,"Menim, da je predlog ugotovitev, stališč in sklepov dobra osnova za razpravo, vendar menim, da ne povzema vseh pomembnih stvari."
7,"Zato mi dovolite, da podam nekaj dopolnitev."
17,"V 1. točki, v prvi alinei, se govori o potrebi o lastninjenju, ki je prav gotovo pomembno."
23,"Vendar smo na tem zboru že ugotovili, da je to zelo dolgotrajna naloga, ki sama po sebi v tem trenutku ne bo zadoščala."
10,V tej točki manjka poleg gospodarskih subjektov tudi lastninjenje bank.
24,"Ker se mi zdi ta problem izredno pereč in predstavlja po mojem mnenju osnovo za reševanje lastninjenja, mi dovolite, da to svojo dopolnitev obrazložim."
24,"Dogajanja koncem lanskega leta so pokazala, da so banke dejansko v rokah varčevalcev in da je gospodarstvo v rokah bank, torej posredno spet varčevalcev."
12,Vendar varčevalci kljub formalnim samoupravnim pravicam nimajo nobene besede o poslovanju bank.
26,"Z njimi dejansko upravljajo zvezna in delno republiška oziroma občinske vlade, torej politiki, in na drugi strani dolžniki, to je podjetja, ki so v glavnem zadolžena."
23,"S tem nastaja ta krvoskrunska zveza, ki se kaže v uničevanju kapitala z nerazumno poslovno politiko bank, kot posledica vmešavanja politike in dolžnikov."
34,"Predlagani zakon o lastninjenju je obšel problem bank in se osredotoča na podjetja tako kot sklep, ki ste ga predlagali, čeprav je ravno v lastninjenju bank ključ do racionalnega gospodarjenja tako bank kot gospodarstva."
17,"Če analiziramo obrestno politiko, skupaj s tečajno politiko, potem vse te deformacije izredno močno pridejo do izraza."
16,"Ne bi vas utrujal s tem, čeprav sem naredil kratko analizo, ki jo bom pisno priložil."
23,"Dejansko kažejo analize, da fizičnim osebam pripada okrog 60% dejanskega bančnega kapitala, zato bi morale imeti v upravnih odborih bank te odločilno besedo."
19,"Varčevalcem, ki so bili vsa leta zaradi negativnih obrestnih mer razlastninjani, bi morali odtujeni kapital vrniti v obliki delnic."
29,"Za devize, ki so očitno priklenjene za dalj časa, bi morali odtujeni kapital vrniti v obliki solastništva bank in na zboru varčevalcev izvoliti njihove predstavnike v upravne odbore bank."
31,"Ti predstavniki bi morali skrbeti za pozitivne obrestne mere in za dividende varčevalcem, kar bi zahtevalo politiko realnih obrestnih mer in omejevanje kreditov na kreditojemalce, ki obresti in posojila lahko vračajo."
33,"To je možno napraviti le, če se banke odcepijo iz zvezne in republiške politike in pravzaprav je tako dejanje preizkus resnične volje oblasti do stabilizacije in prestrukturiranja, ki sta možna ob trdnem denarju."
12,"Pravne osebe imajo v bankah velik dolg, ki ga ne morejo vrniti."
28,"Te dolgove je potrebno spremeniti v delnice in jih dati bankam, da bodo z njimi olastninjale podjetja in pridobile varčevalcem pomembno vlogo pri določanju poslovanja preko teh bank."
23,"Tak način lastninjenja bi bil hiter in učinkovit in bi dobro dopolnjeval predlagane metode, ki smo jih že obravnavali pred mesecem ali dvema."
27,"Seveda bi bil za prehod na učinkovito gospodarjenje s kapitalom potreben antiinflacijski program ter ustrezna priprava v prehodnem obdobju, kar je skupščina na zadnjem zasedanju že sprejela."
28,"S pametno poslovno politiko, z garancijo za izplačilo delnic, obresti in dividend v devizah bi lahko pritegnili tudi del kapitala, ki je sedaj v inozemstvu ali v nogavicah."
10,Predlagateljem bi nudili poleg obresti tudi soudeležbo pri upravljanju dividende.
17,"Ukrep zahteva povečanje zaupanja v državo, torej umiritev političnih strasti, ki smo jim priča v zadnjem času."
11,"Predlagam , da Izvršni svet vključi ta predlog v zakon o lastninjenju."
25,"Toliko k tej točki, ker se mi zdi izredno pomembno, da bi stvari spoznali in da bi jih vključili v naše ugotovitve, stališča in sklepe."
13,"Poleg tega mi dovolite še nekaj kratkih pripomb, in sicer k četrti alinei."
25,"Ko se govori o izvoznem gospodarstvu je po mojem potrebno izrecno poudariti, da je v tem trenutku in v naslednjih letih potrebna izrazita izvozna ekspanzija."
14,"Kar se tu govori o realnem tečaju in drugem, je v službi te potrebe."
17,"Ker smo izgubili vzhodnoevropska in vzhodnojugoslovanska tržišča, je potrebno premagati to zapiranje, to restriktivno politiko z ekspanzijo."
19,"Taka vrsta politike se je v svetu pokazala za edino uspešno v takih primerih, v katerih smo mi zdaj."
33,"V naslednji alinei, mislim da je potrebno prav tako poudariti, da so programi za javna dela in socialno varnost prav gotovo pomembni, vendar je rešitev mogoče iskati samo v ekspanziji na nova tržišča."
22,"To so tržišča, kot sem že prej rekel, Zahodne Evrope in Amerike, so pa tudi tržišča srednje Evrope, ki se pravkar formirajo."
7,"Mislim, da bi to moralo biti notri."
22,"V naslednji alinei, ko se govori o kmetijstvu, upam, da tu ni mišljeno postavljanje notranjih carin, kot smo to napravili s prelemani."
10,"To bi bilo slabo in upam, da bo prevladala pamet."
12,"Menim, da ta alinea pravzaprav ni potrebna, če bo realen tečaj dinarja."
18,"Pri naslednji alinei, ko se govori o izboljšanju likvidnostne situacije, se pripisuje, da lahko banke rešijo ta problem."
4,To je seveda zmota.
33,"Verjamem, da je mogoče s krediti v tujini pridobiti likvidna sredstva, vendar naj bi te kredite jemali tisti, ki bi jih morali odplačevati - torej podjetja, ne pa država, tako kot je bilo doslej."
13,"Glavni ukrepi za likvidnost žal ne ležijo v bankah, ampak ležijo v gospodarstvu."
38,"O tem sem že večkrat govoril Doslej smo bili kot kmet, ki poseka več, kot mu zraste v gozdu, in zdaj, ko nam erozija že odnaša tla in nimamo več kaj sekati, je potrebno več prirasta kot poseka."
21,"To je zadeva, ki je popolnoma jasna in tu nam ne more nihče pomagati tako uspešno, kot si lahko pomagamo sami."
13,"In še pri zadnji alinei, ko se govori o stimulativnem razponu osebnih dohodkov."
49,"To je seveda potrebno, ampak v težkih socialnih pogojih, v katerih bomo morali prestrukturiranje napraviti, bo po mojem mnenju, in to smo mi že napravili, z davčnimi ukrepi nujno zmanjšanje razponov zato, da bi lahko obdržali socialni mir in v naslednji fazi potem izvršili to, kar je tu predvideno."
2,Hvala lepa.
7,To so bile pripombe na posamezne točke.
15,"Te ugotovitve sicer povzemajo celotno razpravo na tisti seji, na kateri smo o tem razpravljali."
25,"Na take pripombe mislim, da bi bilo pametno, da bomo po vrsti odločali o njih, ali naj se posamezne točke dopolnijo z njimi ali ne."
4,Želi še kdo razpravljati?
20,"Če ne, potem bi želel, da se najprej izjasnimo v zvezi s temi dopolnitvami, ki jih je predlagal dr. Glavič."
37,"V prvi alinei se predlaga, da se doda poseben stavek, da je zlasti pomembna tudi izvedba lastninjenja bank, ker mislim, da nima smisla, da bi dodajali ob gospodarske subjekte še banke, ker so tudi banke gospodarski subjekti."
7,Zato bi to rekli v posebnem stavku.
12,"Kdo je mnenja, da je potrebno dodati ta stavek v prvi alinei?"
3,Je kdo proti?
4,Se je kdo vzdržal?
6,"Ugotavljam, da je to dopolnilo sprejeto."
17,"V zvezi s četrto alineo: dr. Glavič predlaga, da se posebej poudari, da je potrebna izvozna ekspanzija."
29,To bi se prav tako moralo vstaviti na začetek te alinee in da bi se recimo reklo (redakcija bo po svoje naredila): potrebna je izrazita izvozna ekspanzija slovenskega gospodarstva.
3,Najprej ugotovimo prisotnost!
2,Smo sklepčni!
28,"Torej: v četrti alinei, da se vstavi na začetek, da je potrebna izvozna ekspanzija slovenskega gospodarstva; to bi bil prvi stavek; potem pa gospodarstvo je treba stimulirati, itn."
5,Kdo je za to dopolnitev?
3,Je kdo proti?
4,Se je kdo vzdržal?
7,"Ugotavljam, da je tudi ta dopolnitev sprejeta."
34,"V naslednji peti alinei, ki govori o nezaposlenosti in socialni varnosti, dr.Glavič predlaga, da je treba dodati nek stavek, kjer bi se reklo, da je potrebno ohraniti sedanja in pridobiti nova zunanja tržišča."
4,Kdo podpira takšno dopolnitev?
3,Je kdo proti?
4,Se je kdo vzdržal?
10,"Prosim, da še enkrat ugotovimo prisotnost, ker tu ni jasno!"
1,Ponovno.
5,Kdo je za to dopolnitev?
3,Je kdo proti?
4,Se je kdo vzdržal?
6,"Ugotavljam, da je ta dopolnitev sprejeta."
13,"Za naslednjo alineo dr. Glavič meni, da ni potrebna - to je šesta alinea."
8,"Kdo podpira to stališče, da črtamo to alineo?"
7,"Ugotavljam, da predlog ni dobil zadostne podpore."
21,"Potem je naslednja alinea: dr. Glavič meni, da naj bi izboljšali likvidnostno situacijo gospodarstva; namesto v bankah, da bi rekli gospodarstva."
4,V bankah in gospodarstvu?
1,Dobro.
5,Kdo je za tako dopolnitev?
3,Je kdo proti?
4,Se je kdo vzdržal?
9,"Ugotavljam, da je ta dopolnitev z večino glasov sprejeta."
11,"Pri zadnji alinei ne vem, dr.Glavič, kako bi to formulirali."
17,"Pravite, da bo v prehodnem obdobju potrebno zmanjšati razpon, nato pa preiti na stimulativnejši razpon osebnih dohodkov."
2,"No, dobro."
12,"Kdo je za to, da se ta alinea preformulira v tem duhu?"
8,"Ugotavljam, da ta predlog ni dobil zadostne podpore."
9,"Glasujemo še o celotnem predlogu ugotovitev, stališč in sklepov."
5,Kdo je za ta predlog?
3,Je kdo proti?
4,Se je kdo vzdržal?
6,"Ugotavljam, da je tak predlog sprejet."
3,Prehajamo na 14.
15,TOČKO DNEVNEGA REDA - POROČILO DELEGACIJE SKUPŠČINE REPUBLIKE SLOVENIJE V ZBORU REPUBLIK IN POKRAJIN SKUPŠČINE SFRJ.
9,Poročilo delegacije in dodatno poročilo smo prejeli na klop.
4,Želi besedo predstavnik delegacije?
15,"Prosim, gospod Sintič, član delegacije Skupščine Republike Slovenije v Zboru republik in pokrajin Skupščine SFRJ."
6,"Gospod predsednik, spoštovani delegati in poslanci!"
10,"Slišal sem, da ste dodatno poročilo delegacije prejeli na klop."
28,"V kolikor to drži in ste uspeli to dodatno poročilo tudi prebrati, potem bi morda prebral samo predlog dodatnega sklepa k sklepu, ki je sicer že bil sprejet."
26,"V kolikor pa tega dodatnega poročila niste uspeli prebrati oziroma ga niste vsi prejeli na klop, pa ga zdajle rade volje preberem, ker je zelo kratko."
6,"Kaj menite, ali je potrebno brati?"
2,"Ja, dobro!"
9,"Nekateri so mnenja, da bi, zato prosim, gospod Sintič."
62,"Delegacija želi poslance in delegate predvsem obvestiti, da je Odbor Zbora republik in pokrajin za ekonomske odnose s tujino 22. januarja 1991 nadaljeval z usklajevanjem zakona o odkupu dela terjatev do Iraka in da je bilo na podlagi usklajenega zapisnika z Irakom ugotovljeno, da so v predlagani odkup terjatev vključeni tudi nekateri projekti, pri izvajanju katerih imajo pomemben delež tudi slovenska podjetja."
19,"Na ta način je realizirana bistvena pripomba slovenske skupščine glede obsega projektov, ki naj bodo zajeti z odkupom terjatev."
45,"Načeloma je bilo doseženo tudi soglasje, da bo v zakonu o odkupu dela terjatev do Iraka določen največji možen diskont pri odkupu terjatev s tem, da bo odstotek določen v predlogu zakona, ko bodo dodatno narejeni izračuni o njihovi možni višini glede na razpoložljiva sredstva."
47,"Delegacija Skupščine Republike Slovenije v Zboru republik in pokrajin Skupščine SFRJ, skupaj s slovensko vlado ocenjuje, da bi bilo možno na podlagi takšnih rešitev dati soglasje k osnutku tega zakona, kjer bi bile uveljavljene vse bistvene pripombe naše skupščine, razen pripombe glede objave v strogo zaupnem glasilu."
42,"Zvezni izvršni svet vztraja na objavi v strogo zaupnem glasilu, ker gre za vprašanja ustvarjanja neenakega položaja odplačila kreditov Kuvajtu glede na druge članice Pariškega kluba, to je z vladami 16 držav posojilodajalcev Jugoslavije, s katerimi je dogovorjeno načelo enakega tretmana posojilodajalcev."
20,"Delegacija predlaga, da se jo ob takih rešitvah, ki jih je obrazložila, pooblasti, da lahko da soglasje k predlogu zakona."
46,"Zato predlagam dopolnilo sklepa od 26. in 27. decembra 1990, ki se glasi: ""Skupščina Republike Slovenije pooblašča svojo delegacijo v Zboru republik in pokrajin, da po uveljavitvi vsebinskih pripomb iz sklepa zborov Skupščine Republike Slovenije od 26. in 27. decembra 1990, da soglasje k predlogu zakona."""
5,To je na kratko vse.
2,Hvala lepa.
2,Hvala lepa.
6,Želi o poročilu delegacije kdo razpravljati?
3,"Prosim, dr. Glavič!"
1,Spoštovani!
16,"V poročilu je na prvi strani omenjeno, da je bil podaljšan mandat guvernerju Narodne banke Jugoslavije."
47,"Glede na to, da je bilo konec lanskega leta emitirano 1,7 milijarde dolarjev s strani Srbije in 0,2 milijarde dolarjev s strani Hrvaške, mislim, da guverner Narodne banke, ki je to dejstvo spoznal šele, ko ga je obvestil eden od državljanov, ne zasluži več podpore te skupščine."
26,"Zato predlagam, da ne sprejmemo tega sklepa in da predlagamo Zboru republik in pokrajin Skupščine SFRJ, da ponovno razmisli o tem sklepu in najde primernejšega guvernerja."
2,Hvala lepa.
4,Želi še kdo razpravljati?
11,"Prosim, gospod Debeljak, delegat v Zboru republik in pokrajin Skupščine SFRJ."
84,"Govorim kot delegat v Zboru republik in pokrajin in bi vas v zvezi s to pripombo oziroma s tem vprašanjem, ki ga je dal gospod Glavič, obvestiti naslednje: mi smo ta teden, v torek imeli sejo Odbora za kreditno-monetarni sistem, kjer smo že v drugo obravnavali vdor Srbije v enoten monetarni sistem, in med drugim tudi zaključili, da mora Narodna banka Jugoslavije do srede prihodnjega tedna pripraviti poročilo o oceni stanja in ukrepih, ki jih je Narodna banka Jugoslavije sprejela v zvezi z vdorom."
30,"Na podlagi tega poročila bo potem Odbor o tem razpravljal, v skladu z zakonom o Narodni banki ugotavljal morebitno odgovornost Narodne banke Jugoslavije oziroma guvernerja in Sveta guvernerjev o tem."
46,"In če bo ocenil to, kar je gospod Glavič zdaj predlagal, bo tudi predlagal točko dnevnega reda na prvi seji Zbora republik in pokrajin in zahteval, v skladu z zakonom o Narodni banki, tudi vprašanje zaupnice - ne samo guvernerju, ampak tudi Svetu guvernerjev Narodne banke Jugoslavije."
38,"Žal sredstva obveščanja o tem zaključku s torkove seje niso poročala, ker smo mi sklepe o tem sprejeli šele zvečer, novinarji pa so opoldne že odšli s seje našega odbora, tako da javnost o teh sklepih ni seznanjena."
1,Hvala.
2,Hvala lepa.
4,Besedo ima gospod Klavora.
23,"Samo toliko: Mislim, da smo na skupnem zasedanju celo sprejeli en sklep, da se uvede kazenski postopek proti njemu, tako da mislim take..."
16,Tukaj je šlo za funkcionarje iz Srbije; Narodna banka Srbije in Predsedstvo Srbije oziroma predsednik Srbije.
4,Želi še kdo razpravljati?
31,"Potem zaključujem razpravo in predlagam zboru, da sprejme najprej naslednji sklep: ""Zbor se je seznanil s poročilom delegacije Skupščine Republike Slovenije v Zboru republik in pokrajin Skupščine SFRJ in ga sprejema."""
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
42,"Glasovati moramo še o dodatnem sklepu v zvezi z osnutkom zakona o odkupu dela terjatev do Iraka, ki ga je zbor obravnaval na seji dne 26. in 27. decembra 1990, ki ga delegacija na podlagi mnenja Izvršnega sveta predlaga v dodatnem poročilu."
41,"Ta sklep bi se glasil: ""Skupščina Republike Slovenije pooblašča svojo delegacijo v Zboru republik in pokrajin Skupščine SFRJ, da po uveljavitvi vsebinskih pripomb iz sklepa zborov Skupščine Republike Slovenije z dne 26. in 27. decembra 1990 da soglasje k predlogu zakona."""
14,"Prosim, da ugotovimo prisotnost, ker je eden odšel, morda pa je tudi kdo prišel."
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
4,Kaj pa moj sklep?
14,"Mislim, da bi bilo delegaciji v veliko podporo, če bi imela stališče tega zbora."
13,"Ali bi lahko formulirali ta sklep, da se zahteva zamenjavo guvernerja Narodne banke?"
1,Da.
28,"Predlagamo Zboru republik in pokrajin, da ponovno razmisli o sklepu o podaljšanju mandata guvernerju Narodne banke zaradi dokazanih stvari - mislim vdora v sistem - in da izvoli drugega guvernerja."
16,"Besedo ima gospod Debeljak, član delegacije Skupščine Republike Slovenije v Zboru republik in pokrajin Skupščine SFRJ."
38,"Če lahko, bi predlagal, kako naj bi se ta sklep glasil: da zbor zadolžuje delegacijo, da na podlagi tega poročila Narodne banke Jugoslavije ugotovi odgovornost guvernerja in Sveta guvernerjev Narodne banke v zvezi z vdorom v monetarni sistem."
5,Kajti gre za več stvari.
28,"Gre za to, kaj bi morali vedeti, pa recimo niso reagirali; treba je ugotoviti oziroma vedeti, kaj so naredili, pa niso prav naredili; in kaj sploh niso naredili."
21,"Tako da jaz nisem rekel, da bomo o tem poročali, kar je normalno da bomo, na naslednji seji o tem poročali."
10,Predvidoma bo pa seja odbora na to temo 4. februarja.
10,Po zakonu o Narodni banki je Narodna banka odgovorna skupščini.
27,"To pomeni: takrat bo skupščina predlagala (ne zahtevala) razrešitev, ne odstop; ne gre za vprašanje odstopa, ampak je to vprašanje zaupnice - zaupnice odgovornih v Narodni banki Jugoslavije."
30,"Skratka, ta sklep odbora je bil v skladu s tistimi členi zakona o Narodni banki, ki govorijo o odgovornosti Narodne banki skupščini in o kontroli skupščine nad delom Narodne banke."
26,"Jaz mislim, da zadostuje tak sklep: da zbor zadolžuje delegacijo, da ugotovi odgovornost guvernerja in Sveta guvernerjev v zvezi s srbskim vdorom v enoten monetarni sistem."
6,In da o tem zborom poroča.
3,"Prosim, gospod Glavič."
3,Samo eno vprašanje.
12,"Zakaj menite, da bi moral tudi Svet guvernerjev biti na zatožni klopi?"
8,Ker je vrsto sklepov sprejel tudi Svet guvernerjev.
29,"Mi smo ugotavljali, da so to linearni sklepi, da postavljajo gospodarstvo - mislim banke in podjetja - v neenak položaj, kar menimo, da ni v skladu z zakonom o Narodni banki."
19,"Ker takoj, ko so ugotovili preboj, so ustavili koriščenje primarne emisije vsem, ne pa samo srbskim in vojvodinskim podjetjem."
8,"Dovolite, tega ni mogoče metati v isti koš."
45,"Guverner Narodne banke Jugoslavije je v Beogradu zato, da izvaja politiko Jugoslavije na tem področju in ima torej pod sabo ustrezen aparat, ki mu mora vsaj enkrat na dan poročati o tem, kaj se dogaja z monetarno politiko, in je torej tisti, ki je odgovoren."
16,"Guvernerji v republikah tega nimajo pod nadzorom, razen za svoje republike; torej niso mogli biti sokrivi."
16,"To, o čemer vi govorite, je seveda druga stvar, ali smo pravilno pristopili k saniranju razmer."
12,"Če menite, da bi to sprejeli, potem naredimo to v drugi točki."
26,"Torej ločimo to od odgovornosti za stanje, ki je nastalo zaradi nepazljivosti ali neorganiziranosti ali mogoče tudi še česa hujšega s strani guvernerja Narodne banke Jugoslavije."
11,"Treba je jasno opredeliti, kaj so dolžnosti in kompetence posameznih organov."
3,Možnosti je več.
18,"Lahko gremo v splošno formulacijo, pa rečemo ""odgovornost Narodne banke"", pa bomo videli, kdo je za kaj odgovoren."
19,"Kar se pa Sveta guvernerjev tiče, moramo vedeti, da je guverner Srbske banke v Svetu guvernerjev Narodne banke Jugoslavije."
6,Svet guvernerjev pa odgovarja Skupščini SFRJ.
1,Dobro.
11,"Predlagam v sprejem tak sklep, kakor ga je formuliral gospod Debeljak."
5,Kdo je za predlagani sklep?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
3,Prehajamo na 15.
18,TOČKO DNEVNEGA REDA - OSNUTEK ZAKONA O SPREMEMBAH ZAKONA O PREPOVEDI VZDRŽEVANJA IN VZPOSTAVLJANJA EKONOMSKIH ODNOSOV Z JUŽNOAFRIŠKO REPUBLIKO.
15,Osnutek zakona o spremembah zakona je predložil v obravnavo Zbor republik in pokrajin Skupščine SFRJ.
11,Obravnavala sta ga Zakonodajno-pravna komisija in Odbor za splošno gospodarske zadeve.
3,Poročila ste prejeli.
9,Prejeli smo tudi mnenje Izvršnega sveta in predlog sklepa.
29,"Izvršni svet meni, da je predloženi osnutek zakona, ki predvideva le delno odpravo prepovedi gospodarskih stikov z Južnoafriško republiko nesprejemljiv in meni, da jih je treba v celoti normalizirati."
13,"Zato tudi predlaga, da se sprejme zakon o prenehanju veljavnosti zakona v celoti."
35,"V zvezi s tem Izvršni svet predlaga skupščini, da pooblasti svojo delegacijo v Zboru republik in pokrajin, da v postopku usklajevanja tega osnutka zakona uveljavi navedene pripombe in predloge ter ji o poteku usklajevanja poroča."
14,S predlogom Izvršnega sveta soglašata tudi Zakonodajno-pravna komisija in Odbor za splošno gospodarske zadeve.
5,Želi besedo predstavnik Izvršnega sveta?
3,Želi kdo razpravljati?
6,"Ali kdo zahteva, da sklep preberem?"
5,Kdo je za predloženi sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
3,Prehajam na 16.
37,"TOČKO DNEVNEGA REDA - OSNUTEK ZAKONA O PODALJŠANJU VELJAVNOSTI DELA DRUŽBENEGA PLANA JUGOSLAVIJE ZA OBDOBJE 1986-1990 IN DOLOČB ZAKONA, S KATERIM SE DOLOČAJO SREDSTVA SKLADA FEDERACIJE ZA KREDITIRANJE HITREJŠEGA RAZVOJA GOSPODARSKO MANJ RAZVITIH REPUBLIK IN AVTONOMNIH POKRAJIN."
10,Osnutek zakona je predložil v obravnavo Zbor republik in pokrajin.
12,Obravnavala sta ga Zakonodajno-pravna komisija in Odbor za proračun in javne finance.
6,Prejeli ste tudi mnenje Izvršnega sveta.
37,"Izvršni svet predlaga skupščini, da v skladu s svojim sklepom, s katerim je prenehala izvajati obveznosti do Sklada federacije za kreditiranje hitrejšega razvoja gospodarsko manj razvitih republik in avtonomnih pokrajin, ne da soglasja k osnutku tega zakona."
4,Ali želi kdo razpravljati?
3,"Prosim, dr. Glavič."
28,"Mislim, da bi bilo treba v tem sklepu dodati tudi dejstvo, da je rizičnost naložb tudi eden od razlogov, zakaj ni mogoče več vlagati v nekatere dele Jugoslavije."
35,"Mi smo priča, kaj se dogaja s podjetji, ki so vlagala kapital v Srbijo in v obe avtonomni pokrajini, in mislim, da je to pomembna zadeva, na katero je treba opozoriti tudi mednarodno poslovno javnost."
19,"Tam se ne spoštujejo osnovna pravila, ki veljajo v kulturnem svetu za poslovanje tako gospodarskih subjektov kot tudi držav."
1,Hvala.
4,Besedo ima gospod Novak.
22,"Odbor za proračun in javne finance je tudi obravnaval ta predlog in ker poročila nismo razmnožili, vas bom čisto na kratko seznanil."
5,Odbor podpira mnenje Izvršnega sveta.
19,"Odbor meni, da predlagani zakon ni sprejemljiv, saj ne upošteva spremenjenega stanja v družbi oziroma materialnih možnosti v gospodarstvu."
18,"Pri tem poudarjamo, da v skladu z amandmaji k Ustavi Republike Slovenije ta zakon v Sloveniji ne velja."
27,"Zvezni izvršni svet pa ni pripravil ustreznih predlogov za spremembo sistema spodbujanja razvoja gospodarsko manj razvitih območij in tudi ni na novo določil njihov obseg, teritorialni obseg."
19,"Zato menimo, da naj zbori s sklepom pooblastijo svojo delegacijo, da ne da soglasja za sprejem predlaganega osnutka zakona."
1,Hvala.
4,Želi še kdo razpravljati?
13,"Prosim, gospod Jan, član delegacije Skupščine Republike Slovenije v Zboru republik in pokrajin."
9,Prav kratko samo v zvezi s predlogom dr. Glaviča.
38,"Predlagal bi, da besedila sklepa ne dopolnjujemo, da ostane tako kot je, hkrati pa predlagam, da ta del razprave in predlog dr. Glaviča gre v zapisnik našega zbora in ga bo delegacija ravno tako uveljavljala v postopku usklajevanja."
37,"Mislim pa, če bi začeli naštevati razloge v samem sklepu, da bi najbrž morali našteti še številne druge razloge, zaradi katerih mislimo, da je treba sistem pomoči oziroma hitrejšega razvoja nezadostno razvitih republik v Jugoslaviji bistveno spremeniti."
19,"Tako, da bi to vzeli kot vsebinski prispevek k naši razpravi, predlagam pa, da samega besedila sklepa ne spreminjamo."
1,Hvala.
12,"Ali se strinjate s tem predlogom, ki ga je dal gospod Jan?"
3,Ali kdo nasprotuje?
4,Torej je to sprejeto.
7,Prehajamo še na glasovanje o samem sklepu.
5,Kdo je za predlagani sklep?
3,Je kdo proti?
4,Se je kdo vzdržal?
7,"Ugotavljam, da je predlagani sklep soglasno sprejet."
3,Prehajamo na 17.
16,TOČKO DNEVNEGA REDA - STALIŠČE SKUPŠČINE REPUBLIKE SLOVENIJE K NEKATERIM ZAKONOM IZ PRISTOJNOSTI ZVEZNEGA ZBORA SKUPŠČINE SFRJ.
32,"V skladu s 3. točko amandmaja 96 k Ustavi Republike Slovenije, po kateri zvezni zakoni, izdani po uveljavitvi tega amandmaja, veljajo v Republiki Sloveniji, ko da k njim soglasje Skupščine Republike Slovenije."
43,"V zvezi z obravnavo zakonov, ki so v postopku obravnave in sprejemanja v Skupščini SFRJ pa skupščina sprejema, v skladu s stališči, ki jih je sprejela, konkretno stališče k posameznim predlogom zakonov kot usmeritev za delo delegatov iz Republike Slovenije v Skupščini SFRJ."
102,"V skladu s tem je Izvršni svet predložil mnenja k aktom, ki so v postopku obravnave v Zveznem zboru, in sicer: k predlogu zakona o Zvezni direkciji za promet proizvodov s posebnim namenom; k predlogu za izdajo zakona o spremembah in dopolnitvah zakona o pomorski in notranji plovbi; k predlogu zakona o spremembah in dopolnitvah zakona o temeljih varnosti cestnega prometa; k predlogu zakona o proizvodnji in prometu mamil; k predlogu zakona o prometu strupov; k predlogu za izdajo zakona o izvrševanju kazenskih sankcij zoper obsojene tujce; k predlogu za izdajo zakona o spremembi zakona o Muzeju revolucije narodov in narodnosti Jugoslavije."
6,Te akte je obravnavala Zakonodajno-pravna komisija.
23,Predlog zakona o spremembah in dopolnitvah zakona o temeljih varnosti cestnega prometa je obravnaval tudi Odbor za promet in zveze na ravni skupščine.
6,Prejeli smo tudi mnenje Izvršnega sveta.
23,"Na podlagi teh mnenj ste prejeli predlog stališč, ki naj bi jih zbor sprejel kot podlago za ravnanje naših delegatov v zvezni skupščini."
4,Če gremo po vrsti:
12,"Najprej ""PREDLOG ZAKONA O ZVEZNI DIREKCIJI ZA PROMET PROIZVODOV S POSEBNIM NAMENOM."
37,"Na podlagi poročila Komisije za obrambo k predlogu zakona o Zvezni direkciji za promet proizvodov s posebnim namenom predlagam, da se predlog stališč Skupščine Republike Slovenije k predlogu tega zakona dopolni z novo 3. in 4. točko."
33,"Nova 3. točka se glasi: ""Skupščina Republike Slovenije ugotavlja, da so v 3. členu predloga tega zakona dana preširoka pooblastila Zvezni direkciji in da bi potekalo odločanje o prometu blaga izven parlamentarnega odločanja."""
46,"Nova 4. točka se glasi: ""Skupščina Republike Slovenije tudi poudarja, da predlog tega zakona uveljavlja monopolni položaj na področju zunanje-trgovinskih poslov in omogoča sklepanje poslov, ki bodo postavili proizvajalce oziroma storitvene organizacije v neenakopraven položaj brez iskanja najvzornejšega ponudnika."" Sedanja 3. točka stališč postane 5. točka."
7,Želi kdo besedo v zvezi s tem?
11,Prehajamo na glasovanje o stališčih v zvezi s tem predlogom zakona.
5,Kdo je za predlog stališč?
3,Je kdo proti?
4,Se je kdo vzdržal?
9,"Ugotavljam, da je predlog stališč z večino glasov sprejet."
18,Prehajamo na razpravo o PREDLOGU ZA IZDAJO ZAKONA O SPREMEMBAH IN DOPOLNITVAH ZAKONA O POMORSKI IN NOTRANJI PLOVBI.
3,Želi kdo besedo?
3,"Prosim, gospod Starman."
23,O tem predlogu za spremembe in dopolnitve zakona je razpravljala Komisija za pomorstvo Skupščine Republike Slovenije in je verjetno pismen tekst na poti.
9,"Če ga še nimate tukaj, bi kratko povzel stališče."
35,"Gre za zakon, ki je - tak kot je - izjemno kvaliteten, tehnično dorečen in praktično ne zahteva bistvenih dopolnitev in pripomb tudi v primeru, če bi ga Slovenija v celoti sprejela kot svojo izključno nacionalno zakonodajo."
18,"Zato so vnešene v spremembe samo nekatere pravzaprav terminološke dopolnitve, kot je beseda ""tanker"" in druga taka vprašanja."
13,"O teh vprašanjih je razpravljal tudi Izvršni svet, ki podpira sprejem tega zakona."
7,Enako stališče je sprejela tudi naša komisija.
1,Hvala.
3,Želi še kdo?
10,Prehajamo na glasovanje o stališčih v zvezi s tem zakonom.
5,Kdo je za taka stališča?
3,Je kdo proti?
4,Se je kdo vzdržal?
6,"Ugotavljam, da so stališča soglasno sprejeta."
17,Prehajamo na razpravo o PREDLOGU ZAKON O SPREMEMBAH in IN DOPOLNITVAH ZAKONA O TEMELJIH VARNOSTI CESTNEGA PROMETA.
7,Želi kdo besedo v zvezi s tem?
28,"Izvršni svet Skupščine Republike Slovenije predlaga k navedenemu zakonu nekatere amandmaje in konkretne pripombe, ki naj jih delegati Republike Slovenije v Zveznem zboru uveljavljajo ob sprejemanju tega zakona."
5,Prehajamo na glasovanje o stališčih.
5,Kdo je za predlagana stališča?
3,Je kdo proti?
4,Se je kdo vzdržal?
8,"Ugotavljam, da so stališča z večino glasov sprejeta."
10,Prehajamo na obravnavo PREDLOGA ZAKONA O PROIZVODNJI IN PROMETU MAMIL.
3,Želi kdo besedo?
23,"Izvršni svet ima k predloženemu zakonu vrsto načelnih in konkretnih pripomb ter predlaga, da delegati iz Republike Slovenije glasujejo zoper predlog tega sklepa."
11,"Kdo je za stališča, ki so oblikovana na osnovi tega mnenja?"
3,Je kdo proti?
4,Se je kdo vzdržal?
8,"Ugotavljam, da so stališča z večino glasov sprejeta."
8,Pričenjam razpravo o PREDLOGU ZAKONA O PROMETU STRUPOV.
3,Kdo želi besedo?
43,"Izvršni svet v svojem mnenju ugotavlja, da predlagatelj zakona večine pripomb pristojnih organov iz Republike Slovenije ni upošteval in da predlog zakona vsebuje vrsto nesprejemljivih rešitev, zato predlaga, da delegati iz Republike Slovenije v Zveznem zboru Skupščine SFRJ glasujejo zoper predlog tega zakona."
9,Kdo je za stališča v zvezi s tem zakonom?
3,Je kdo proti?
4,Se je kdo vzdržal?
9,"Ugotavljam, da je predlog stališč z večino glasov sprejet."
14,Pričanjem razpravo o PREDLOGU ZA IZDAJO ZAKONA O IZVRŠEVANJU KAZENSKIH SANKCIJ ZOPER OBSOJENE TUJCE.
30,"Izvršni svet Skupščine Republike Slovenije ima na predloženi osnutek zakona nekatere konkretne pripombe, ki naj jih delegati iz Republike Slovenije v Zveznem zboru Skupščine SFRJ uveljavljajo ob sprejemanju tega zakona."
3,Želi kdo besedo?
5,Kdo je za predlagana stališča?
3,Je kdo proti?
4,Se je kdo vzdržal?
8,"Ugotavljam, da so stališča z večino glasov sprejeta."
17,Pričenjam razpravo o PREDLOGU ZA IZDAJO ZAKONA O SPREMEMBI ZAKONA O MUZEJU REVOLUCIJE NARODOV IN NARODNOSTI JUGOSLAVIJE.
50,"Izvršni svet Skupščine Republike Slovenije ugotavlja, da je Republika Slovenija ves čas sprejemanja tega zakona ugovarjala ustavni podlagi za sprejem tega zakona, ker je menila, da ne gre za ustanovo, ki bi opravljala zadeve pomembne za uresničevanje funkcij federacije in takšne, ki bi bile v pristojnosti Zveznega zbora Skupščine SFRJ."
11,"Zato predlaga, da delegati iz Republike Slovenije glasujejo zoper ta predlog."
3,Želi kdo razpravljati?
5,Kdo je za predlagana stališča?
3,Je kdo proti?
4,Se je kdo vzdržal?
9,"Ugotavljam, da so bila stališča sprejeta z večino glasov."
42,"Zakonodajno-pravna komisija je na seji dne 22.1.1991, na podlagi 3. točke amandmaja 96 k Ustavi Republike Slovenije obravnavala akte, ki so bili sprejeti v Skupščini SFRJ in h katerim mora Skupščina Republike Slovenije dati soglasje, oziroma se odločiti, da soglasja ne da."
180,"Zato zbor danes, v skladu s 3. točko amandmaja 96 k Ustavi Republike Slovenije, odloča o SOGLASJU K NEKATERIM ŽE SPREJETIM IN OBJAVLJENIM ZVEZNIM AKTOM, in sicer: k zakonu o kreditnih poslih s tujino; k zakonu o spremembah in dopolnitvah zakona o potrjevanju novih sort, dovolitvi introdukcije tujih sort in o varstvu sort kmetijskih in gozdnih rastlin; k zakonu o spremembah in dopolnitvah zakona o osebnih dohodkih, sredstev za neposredno skupno porabo in sredstev za prehrano delavcev med delom; k zakonu o začasnem financiranju potreb federacije za leto 1991, za katera se sredstva zagotavljajo v proračunu federacije; k zakonu o spremembah in dopolnitvah zakona o Službi družbenega knjigovodstva; k zakonu o začasnih ukrepih o skupni devizni politiki in projekciji plačilne bilance Jugoslavije za leto 1991; k zakonu o podaljšanju veljavnosti dela družbenega plana Jugoslavije za obdobje 1986-1990 in posameznih določb zveznih zakonov, ki urejajo financiranje družbenih in drugih služb v republikah oziroma avtonomni pokrajini, ki ne morejo s svojimi sredstvi financirati teh služb in k zakonu o začasnih ukrepih o ciljih in nalogah skupne monetarne politike v 1991. letu."
12,"Vsi ti akti so bili objavljeni v Uradnem listu SFRJ, št.84/90."
29,"Na klop smo prejeli predlog stališč, predlog odloka o soglasju in predlog sklepa, ki ju je na podlagi mnenj Izvršnega sveta in pristojnih delovnih teles skupščine, pripravila Zakonodajno-pravna komisija."
6,Ali želi besedo predstavnik Izvršnega sveta?
8,Ali želi besedo kdo od poročevalcev delovnih teles?
18,"Pričenjam razpravo o teh zakonih oziroma o predlogu odloka in predlogu sklepa, ki ju je predložila Zakonodajno-pravna komisija."
3,Želi kdo besedo?
3,Prehajamo na glasovanje.
24,"Najprej dajem na glasovanje predlog odloka, s katerim se daje soglasje na nekatere zvezne zakone, ki naj bi se uporabljali tudi v Republiki Sloveniji."
7,"Ali je potrebno, da ta odlok preberem?"
3,"Prosim, gospod Štefančič."
19,"Sprašujem samo, če je med temi zakoni tudi zakon o začasnih ukrepih o davku od prometa proizvodov in storitev?"
5,O tem bomo odločali posebej.
17,Za tega bo poseben odlok in v zvezi s tem bomo tudi še sprejemali dodaten republiški zakon.
61,"Če preberem odlok v teh točkah, gre za sledeče zakone (bral bom malce skrajšano): zakon o začasnih ukrepih o skupni devizni politiki, zakon o kreditnih poslih s tujino, zakon o spremembah in dopolnitvah zakona o potrjevanju novih sort, zakon o začasnih ukrepih o ciljih in nalogah skupne monetarne politike, zakon o začasnih ukrepih o spremembah in dopolnitvah zakona o deviznem poslovanju."
8,Za teh pet zakonov gre pri tem odloku.
67,"Skupščina Republike Slovenije s tem odlokom daje soglasje k aktom od 1 do 3, k aktu pod točko 4 daje soglasje, razen k 6. in 9. členu tega zakona, in k aktu pod točko 5 - zakon o deviznem poslovanju, daje soglasje, razen k prvemu odstavku 14. člena, k 67. členu, k 69., 80. členu, osmemu odstavku 19. točke 103. člena, četrtemu odstavku 108. člena in 121. členu."
10,"To je vsebina tega odloka, ki ga dajem na glasovanje."
5,Kdo je za predlagani odlok?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
70,"V zvezi z zveznim zakonom o obdavčevanju proizvodov in storitev, ki ga je Zbor republik in pokrajin Skupščine SFRJ sprejel kot začasni ukrep, je Izvršni svet predložil mnenje, v katerem predlaga, da Skupščina Republike Slovenije da soglasje k temu zakonu, razen k določbi tistega dela 3. točke prvega odstavka 6. člena, po kateri kmetje, katerih kmetijsko gospodarstvo nima statusa pravne osebe, ne morejo kupovati reprodukcijskega materiala brez plačila prometnega davka."
18,"V zvezi s tem Izvršni svet hkrati predlaga, da se to vprašanje ustrezno uredi s spremembo republiškega zakona."
31,"Izvršni svet je zato včeraj predložil skupščini PREDLOG ZAKONA O SPREMEMBAH ZAKONA O POSEBNEM PROMETNEM DAVKU, za katerega predlaga, da ga zbori sprejmejo na tej seji, to je po hitrem postopku."
9,"Predlog odloka, s katerim se daje soglasje, ste prejeli."
21,"Predlog zakona in predlog odloka je danes obravnaval tudi Odbor za proračun in javne finance in mislim, da smo dobili poročilo."
6,Ali želi besedo predstavnik Izvršnega sveta?
45,"Poročilo je Odbor za proračun in javne finance pripravil (ne vem, če je tu kdo od članov tega odbora), kjer predlaga zboru, da se ta odlok sprejme in tudi predlaga zboru, da se zakon o začasnih ukrepih od davka prometa proizvodov in storitev tudi sprejme."
38,"Kar se tiče pripombe, ki jo je dal delegat Danilo Bašin, pa predlaga, da se to pripombo vzame na znanje v nadaljevanju postopka usklajevanja, ker je ta zakon sprejet kot začasni ukrep in se bo postopek usklajevanja nadaljeval."
12,"Opozoriti bi vas želel, da se je danes sestala tudi Zakonodajno-pravna komisija."
8,Ali je kdo od predstavnikov te komisije tukaj?
14,"Lahko povem jaz; če se s tem ne strinjate, me boste dopolnili ali popravili."
55,"Komisija sicer ni bila sklepčna, vendar so bili mnenja, da tisti del, kar naj ne bi veljalo, razen tisti tekst, naj se iz odloka izključi, ker je to materija, ki jo rešujejo dopolnitve posebnega prometnega davka, ki je naslednja točka dnevnega reda; in zato ste danes dobili na klop čistopis tega odloka, brez te dopolnitve."
34,"Ker je ta posebnost, ki je glede položaja kmetov, ki jo nismo mogli uveljaviti pri usklajevanju v Zboru republik in pokrajin, so zdaj vključena v predlog za spremembe zakona, posebnega zakona o prometnem davku."
22,"Tako da izjavljam, da se Izvršni svet strinja s tem spremenjenim tekstom odloka, kjer se daje soglasje k zakonu o začasnih ukrepih."
23,"In da se drugi del sklepa reši tako, da se spremeni oziroma dopolni zakon o posebnem prometnem davku v skladu z republiško zakonodajo."
1,Hvala.
2,Hvala lepa.
2,Pričenjam razpravo.
3,Želi kdo besedo.
3,"Prosim, gospod Dragovan."
25,"Ne mi zameriti, toda morem reči, da jaz osebno tega zveznega zakona ne poznam in tudi iz te obrazložitve praktično ne vem, za kaj gre."
21,"Sicer zaupam Izvršnemu svetu, vendar bi bil zelo vesel, če bi le bilo nekaj več povedano, kaj to v bistvu pomeni."
2,Hvala lepa.
2,Hvala lepa.
2,Gospod Volk.
11,Kot član Zakonodajno-pravne komisije bi samo nekaj stvari rekel o tem.
10,Mi smo bili na Zakonodajno-pravni komisiji trije iz našega zbora.
5,Zakonodajno-pravna komisija ni bila sklepčna.
3,To je prvič.
1,Drugič.
17,"Dobili smo obvestilo, da Družbenopolitični zbor ni sprejel tega, da bi ta zakon sprejemal po hitrem postopku."
7,In tretjič - o nobenih stvareh nismo sklepali.
1,Hvala.
2,Hvala lepa.
2,Gospod Vodopivec.
28,"Rekel bi, da je bil Odbor za proračun in javne finance sklepčen in je sprejel ta stališča, priporočila, ki jih je gospod namestnik podal po eni temeljiti analizi."
8,"Zato predlagam zboru, da sprejmemo ta predlog sklepa."
2,Hvala lepa.
2,Gospod Glavič.
14,Ali smo dobili za to točko poročilo Komisije za informiranje glede davka na tisk?
4,To poročilo je prišlo.
2,Gospod Štefančič?
10,Ali to zdaj rešuje tudi to vprašanje davka na tisk?
10,"Prosim, to bi bilo moje vprašanje glede na poročilo komisije."
20,"Mislim, da je potrebno, tako kot smo tudi na odborih in komisijah dopolnjevali obrazložitve, tudi tu zdaj pojasniti določene stvari."
19,"Eno je soglasje k zakonu o začasnih ukrepih o davku od prometa proizvodov in storitev, to je zvezni zakon."
31,"Ta zakon je bil objavljen v Uradnem listu št. 4. Zbor je osnutek tega zakona obravnaval v zadnjih mesecih prejšnjega leta, to je bilo novembra oziroma verjetno decembra, in dal pripombe."
28,"Podrobneje so te pripombe obdelane v poročilu delegacije in so vse bistvene pripombe, se pravi vsi pogoji, ki so bili dani za sprejem tega zakona, so bili izpolnjeni."
14,"Razen tega pogoja glede statusa kmeta, ki ni pravna oseba, glede plačevanja prometnega davka."
17,"Tako, da je delegacija na osnovi uresničitve teh pripomb, vsebinsko z zakonom, s tem zveznim zakonom, soglašala."
43,"Iz formalnih razlogov, ker ni bilo stališč Skupščine Kosova, pa je glasovala proti predlogu zakona, in tudi zaradi takega stališča hrvaške delegacije in makedonske delegacije, ki je imela tudi vsebinske pripombe, zato zakon ni bil usklajen in je bil sprejet kot začasen ukrep."
36,"To je v zvezi z zveznim zakonom in je ta tak, kot so bila takrat tudi stališča tega zbora, ko je zbor obravnaval osnutek; rekel sem, razen za davek glede kmeta, ki nima statusa pravne osebe."
24,"Zato predlagam, da se ta odlok sprejme in s tem se tudi s 1. februarjem omogoči uveljavitev tega zakona tudi na teritoriju Republike Slovenije."
18,Drugo pa je predlog zakona o spremembah zakona o posebnem prometnem davku - to je pa ta slovenska ureditev.
22,"Res je, da Družbenopolitični zbor danes ni soglašal s tem, da se ta zakon obravnava po hitrem postopku, ampak zahteva redni postopek."
37,"Menim, da je potrebno, da se ta dva akta sprejmeta istočasno, ker z zamikom uveljavitve sprejema tega zakona, zakona o spremembah zakona o posebnem prometnem davku v Sloveniji, se postavi davkoplačevalce oziroma gospodarske subjekte v neenak položaj."
38,"Zato je Izvršni svet Skupščine Republike Slovenije predlagal hitri postopek, da se tista izjema, ki je dana, ki je potrebna za kmete, ki nimajo statusa pravne osebe, zdaj uredi istočasno in da stopi v veljavo tudi s 1.2.1991."
7,"Ali sem odgovoril, drugače še počakam tu?"
12,V čem je bil razlog zavrnitve tega republiškega zakona na Družbenopolitičnem zboru?
14,"Čeprav nas to nič ne obvezuje, me samo zanima, ker gre na našo škodo."
8,"Rekel bom ""ne vem"", ker nisem bil prisoten."
17,"Verjetno gre za to, ker je vrsta pripomb v tej smeri, tako kot je komisija za informiranje."
23,"Te pripombe - to so vsebinske, odstopanja od tega temeljnega zakona, ki jih je potrebno urediti v republiški zakonodaji, ne pa v zveznem zakonu."
7,"Jaz mislim, da je bil to razlog."
44,"Glede tega komisija za informiranje meni, naj bi se tukaj reklo: ""da se zvezni prometni davek za tiskane proizvode ne uveljavi v Republiki Sloveniji."" Ne vem, kaj s tem mislijo; ali menijo, da naj se ta zakon ne bi uveljavil v Sloveniji, ali kaj?"
12,Da bi se ta tarifa za tiskane proizvode ne uveljavila v Sloveniji.
12,"To se lahko uredi samo z republiškim zakonom, s posebnim republiškim zakonom."
60,"Jaz bi predlagal, da se obravnava in sklepa - je vsebinsko povezano; ampak da se najprej da soglasje na zakon kot sistem; kar pa je potrebno - in verjetno bo teh predlogov in pobud na posameznih zborih več - bo potrebno v okviru Slovenije se dogovoriti, ali so ti predlogi, pobude upravičeni in ali so te dopolnitve oziroma te izjeme v sistemu potrebne."
7,Potrebno bo stališča vseh treh zborov uskladiti.
1,Hvala.
4,Želi še kdo razpravljati?
21,"Torej moramo najprej glasovati o predlogu odloka o soglasju k zakonu o začasnih ukrepih, o davku od prometa proizvodov in storitev."
4,"Prosim, da ugotovimo prisotnost!"
5,Kdo je za predlog odloka?
3,Je kdo proti?
4,Se je kdo vzdržal?
9,"Ugotavljam, da je predlog odloka z večino glasov sprejet."
14,Sedaj moramo glasovati še o predlogu zakona o spremembah zakona o posebnem prometnem davku.
5,Kdo je za predlog zakona?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
27,"V okviru te točke nam preostane še glasovanje o predlogu sklepa, s katerim skupščina ne daje soglasja k štirim zveznim zakonom, ki so razvidni iz predloženega sklepa."
7,"Ali je potrebno, da ta sklep preberem?"
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
5,Besedo želi gospod dr. Glavič.
16,"Samo vprašanje: ali je odlok o financiranju Jugoslovanske ljudske armade izpadel iz dnevnega reda, ali ne?"
13,"Kolikor mi je bilo pojasnjeno, je to izvršilni predpis, o katerem ne odločamo."
5,Potem pa še eno vprašanje.
10,V poročilu je bila omenjena tudi problematika glede podaljšanja mandata.
5,Ali lahko dobimo to informacijo?
5,Kaj je zdaj s tem?
10,Mislite na podaljšanje mandata delegacije v Zboru republik in pokrajin?
6,"Ja, glede tega je situacija naslednja."
68,"Mi smo zadnjič ugotovili, ne da bi sklepali, da sklep ni potreben, da je pač že s tem, kar je bilo prejšnji dan rečeno, na tisti svečani seji; in tedaj smo rekli z aklamacijo, da je sprejeto, da je to zadostno, da pač delegacija nadaljuje z delom tako, da bo omogočeno tekoče najnujnejše delovanje vseh tistih zveznih organov, ki morajo delovati v prehodnem obdobju (približno po smislu povedano)."
13,O tem je razpravljala Komisija za urejanje skupnih interesov in odnosov v Jugoslaviji.
26,"Ta je bila sicer mnenja, da naj bi zbori sprejeli danes poseben sklep v zvezi s tem, približno na ta način, kot smo zadnjič samo ugotavljali."
7,To poročilo potem ni bilo razposlano delegatom.
25,"Jaz sam pač torej teh stvari nisem posebej sprožal, ker sem bil mnenja, da bo to sprožila delegacija, če se ji bo to zdelo potrebno."
15,"Zaradi tega, ali ker delegacija tega ni storila, se nisem hotel posebej lotiti te teme."
6,Ali bi to pojasnilo bilo zadostno?
4,Gospod Vodopivec ima besedo.
13,"Eno vprašanje, ki je indirektno vezano na te davke, ki smo jih sprejemali."
12,Ali bo Izvršni svet za zadnji kvartal predložil odlok o republiških stimulacijah?
12,"Ja, to je pravzaprav delegatsko vprašanje, kar imamo nemudoma pod naslednjo točko."
19,"Sedaj, če ni k tej točki nič, bom samo tole zaključil in bo v naslednji točki gospod Debeljak odgovoril."
12,"Ali je še kaj pod to točko, kjer smo obravnavali zvezne akte?"
13,"Zdaj je še ena stvar, predno gremo na točko ""vprašanja, pobude in predlogi""."
28,"Že včeraj smo razpravljali o eventualni potrebi, da se na skupnem zasedanju vseh zborov razpravlja o KRIZNIH ŽARIŠČIH V SVETU IN O NJIHOVIH VPLIVIH NA RAZMERE PRI NAS."
19,"Danes se pojavlja tudi predlog, ki sem ga že prej omenil, da bi razpravljali na skupnem zasedanju tudi o"
4,VARNOSTNIH RAZMERAH V JUGOSLAVIJI.
34,"Če naj bi na skupnem zasedanju razpravljali in odločali o nekaterih teh zadevah, je potrebno, da o tem sprejme zbor sklep, oziroma da se vsi zbori, ki na skupnem zasedanju delajo, predhodno tako odločijo."
11,"Zaradi tega bi želel, da se ta zbor opredeli glede tega."
13,"Predvideno je, da bi bilo tako skupno zasedanje lahko danes ob pol petih."
24,"Opozoril bi vas, da glede na pomembnost zadev, ki bi bile, če se bomo tako odločili na tem skupnem zasedanju, nikakor ne zapuščate seje."
8,"Vsaj ne do takrat, da to zadevo opravimo."
63,"Glede tega, kar sem včeraj obljubil, da bom pred odločitvijo povedal, kako bo približno potekalo to zasedanje, naj vam povem naslednje: na tem zasedanju naj bi poslušali najprej uvodno besedo sekretarja za mednarodno sodelovanje, gospoda Rupla, v zvezi s kriznimi žarišči in vplivom na nas, nato pa še ekspoze oziroma uvodno besedo sekretarja za ljudsko obrambo, gospoda Janše, v zvezi z varnostno situacijo."
4,To bi bil uvod.
17,"Vodje klubov so se sestali in so nekako podprli to zamisel, da se dobimo na skupnem zasedanju."
23,"Sproženo je bilo vse potrebno, da bi se pripravili tudi osnutki stališč oziroma sklepov, ki naj bi jih na tem skupnem zasedanju sprejeli."
20,"To je tisto, s čimer razpolagamo; torej na ta način bi bilo to zasedanje pripravljeno, če se odločimo za njega."
19,"Želi kdo morda še razpravljati s tem v zvezi, čeprav smo že včeraj vodili precej široko razpravo o tem?"
19,"Potem bi prosil, da z glasovanjem odločimo o tem, ali smo za to, da sodelujemo na tem skupnem zasedanju."
3,Kdo je za?
3,Je kdo proti?
4,Se je kdo vzdržal?
17,"Ugotavljam, da se je zbor odločil, da na skupnem zasedanju obravnavamo in sklepamo o prej omenjenih zadevah."
2,Prehajamo na
1,18.
8,"TOČKO DNEVNEGA REDA - POBUDE, PREDLOGI IN VPRAŠANJA DELEGATOV."
22,"Eno vprašanje je že bilo ustno zastavljeno in bi prosil gospoda Debeljak, če lahko na to na kratko odgovori, preden gremo naprej."
12,"Na Odboru za proračun in javne finance sem obljubil, da bom odgovoril."
31,"Po informacijah, ki sem jih zbral, se tak zakon za stimulacijo za 4. kvartal ne pripravlja, tako da zdaj ne vem, ali je bilo to vprašanje, ali je bila pobuda delegata."
5,Jaz sem razumel kot vprašanje.
2,Kot vprašanje.
16,Torej: v okviru Sekretariata za finance se ne pripravlja zakon za izvozno stimulacijo za 4. kvartal.
2,Hvala lepa.
6,Naslednji ima besedo gospod Matjaž Jež.
19,"20. decembra minulega leta sem Izvršnemu svetu postavil delegatsko vprašanje; če ga samo na kratko zaokrožim, se glasi takole:"
23,"Sprašujem, zakaj Izvršni svet v določenem roku ni predložil skupščini zakona o zaščiti močvirskih predelov in do kdaj ta zakon namerava skupščini predložiti."
34,"Ker do danes, v skladu s Poslovnikom, odgovora na postavljeno vprašanje nisem dobil, prosim predsedstvo, če v skladu s 43. členom Poslovnika sprejme moj predlog, da razpravljamo o razlogih za zamudo pri oblikovanju odgovora."
14,"In prosim, če je mogoče, da predstavnik Izvršnega sveta pojasni razloge za to zamudo."
14,"To je bilo naslovljeno oziroma mislim, da v bistvu izhaja iz resorja varstva okolja."
7,Izhaja iz zakona oziroma sklepa o moratoriju.
16,"In v tem dokumentu je izrecno naveden Izvršni svet kot telo, ki mora ta zakon pripraviti."
10,"Zato sem tudi vprašanje naslovil točno tako, na Izvršni svet."
2,Hvala lepa.
2,Hvala lepa.
17,"Bomo poskusili, če se da dobiti kakšnega pristojnega, ki bi lahko v zvezi s tem karkoli povedal."
6,Brez tega je seveda razprava brezpredmetna.
5,Naslednji ima besedo gospod Starman.
4,Spoštovane kolegice in kolegi!
68,"Kot delegat tega zbora in predsednik Komisije za pomorstvo podajam naslednje delegatsko vprašanje: ""19. novembra 1986 ob 9. uri in 12 minut je v Tržaškem zalivu prišlo do nesrečnega dogodka s tragičnimi posledicami, ki imajo svoj sodni epilog z razglasitvijo sodbe 5/90 v Trstu, 30. novembra 1990, s katerim je bil poveljnik jugoslovanskega patrulnega čolna, Boris Grgič, obsojen na 15 let strogega zapora in proglašen za mednarodnega terorista."
31,"Komisija za pomorstvo Skupščine Republike Slovenije globoko obžaluje, da je do nesrečnega dogodka prišlo in se bo v okviru svojih pristojnosti vedno zavzemala za to, da do takih dogodkov ne pride."
62,"Komisija za pomorstvo sprašuje Republiški sekretariat za mednarodno sodelovanje in Republiški sekretariat za pravosodje in upravo, kaj sta storila, da bi z ugotovitvami postopka, ki so ga vzporedno z italijanskimi pravosodnimi organi vodili tudi naši pristojni organi, ki so ugotavljali, kje je bilo dejanje storjeno in kakšna je bila krivda obsojenega, o tem seznanili tudi pristojne preiskovalne in pravosodne organe sosednje republike."
25,"Komisija za pomorstvo prav tako sprašuje, kaj bosta navedena organa storila, da bi zaščitila integriteto poveljnika jugoslovanskega patrulnega čolna sedaj, ko teče še pritožbeni postopek?"
8,"Komisija za pomorstvo prosi za odgovor čim hitreje."""
16,"Drugo vprašanje pa mi je posredoval predsednik kulturno-umetniškega društva ""Primož Trubar"" iz Velikih Lašč, Janez Gruden."
9,"Dovolite, da to preberem, ker je izjemno lep tekst:"
32,"""V Delu smo 19.12.1990 prebrali vest, da so poslanci litijske skupščine sprejeli predlog za razglasitev geometrijskega središča Slovenije - GEOS za protokolarni objekt Republike Slovenije z utemeljitvijo, da ima GEOS veliko državotvornih elementov."
19,"Ob vsem spoštovanju, ki ga izražamo pobudnikom takšne zamisli, se nam zdi poudarjati državotvornost geometrijskega središča Slovenije malo prepričljivo."
21,"Pri stvari gre namreč za tehnični podatek, ki nujno ostaja hladen in ne more delovati čustveno, ne vzbujati in ne navduševati."
28,"V našem društvu, gre za ""Primoža Trubarja"", mislimo, da se je potrebno pri iskanju nacionalne identitete opreti na ljudi, ki so s svojim delom vplivali na narodov obstoj."
12,V mislih imamo seveda Primoža Trubarja in njegovo vlogo pri oblikovanju slovenstva.
34,"Delo Primoža Trubarja in njegova človeška podoba sta lahko navdihujoča tudi za sedanje generacije, predvsem zaradi talenta, moralne pokončnosti, upornosti, rodoljubnosti, evropske duhovne širine in njegovega prepričanja o prevladujočem pomenu kulture v življenju naroda."
25,"Obnovljena Trubarjeva domačija v Rašici skupaj z okolico omogoča vse oblike manifestacij, ki jih predvidevajo za GEOS v Litiji, pri čemer imajo nekatere nesporne prednosti."
22,"In sicer: zaradi bližine Ljubljane, dobrih prometnih zvez, mikrolokacij, možnost za gostinsko ponudbo in obstoječi objekti, ki so vključeni v kulturni spomenik."
29,"Predlagamo vsem, ki jim je pri srcu Trubarjeva Rašica, da v skupščini podprejo alternativni predlog, po katerem naj bi v javnih zadevah Republike Slovenije ta kraj dobil simbolni pomen."""
20,"Zato predlagam, da vodstvo naše skupščine o tej stvari razmisli in enkrat na naslednji seji o tem reče nekaj besed."
1,Hvala.
4,Gospod Franko ima besedo.
4,Najprej bi postavil vprašanje
0,.
18,"Kmetje ugotavljajo, da teleta, namenjena za prodajo, plačujejo kmetom, živinorejcem po nekoliko višji ceni, kot jih plačuje zadruga."
5,In jim plačujejo na roko.
10,Dočim jim zadruge v najboljšem primeru plačajo v 30 dneh.
7,"Ker pitališča ne dobivajo teles, postajajo prazna."
3,Postavil bom vprašanje.
9,"Je Izvršni svet zainteresiran, da kmetje nadaljujejo s pitanjem?"
6,"Če to je, potem naj ukrepa."
20,"To pa v tej smeri, da tudi kredit, s katerim bi lahko zainteresirani za prevzem teles, ta lahko tudi izplačevali."
15,"In drugič: pobuda, naj pripravi način, kako bi kmetje lahko kupovali nafto brez cestnega dinarja."
23,"To je nujno zato, ker so vremenske razmere take, da omogočajo razvoz gnoja in gnojnice po polju, s tem pa tudi trošenje nafte."
1,Hvala.
2,Hvala lepa.
3,"Gospod Novak, prosim."
37,"Zaradi neustreznih rezultatov zaščite naravne dediščine v Sloveniji sem v septembru lani podal pobudo na tem zboru, da Izvršni svet sprejme nujne ukrepe in čimprej razglasi regijske parke, za katere so že pripravljeni predlogi oziroma idejni predlogi."
28,"Ker tudi po štirih mesecih na pobudo ni nobenega odgovora, sprašujem, kaj je Izvršni svet v zvezi s to pobudo že ukrenil oziroma kaj ter kdaj namerava storiti."
45,"Dalje predlagam, da Izvršni svet ob tem prouči še dodatne predloge, opozorila in pripombe občanov, občinskih skupščin,interesnih skupin in Zelenih s področja Slovenije in Hrvaške, katerih enoten cilj je, da vladi obeh republik s skupnimi močmi uskladita interese na in ob mejni reki Kolpi."
18,"Če res želimo zaščititi našo propadajočo naravno dediščino, naj bi na tem področju pospeševali gozdarstvo, kmetijstvo in turizem."
41,"Zato so potrebni skrajni napori slovenskih oblasti, da bi Hrvaška vlada še enkrat proučila ekološko neustrezne načrte za vodno zajetje za preskrbovanje Reke in Kvarnerja, gradnjo obkolpske železnice, gradnjo verige velikih hidroelektrarn na Kolpi in delno spremembo Kolpe v plovno pot."
38,"Pri tem naj obe vladi upoštevata dogovore občin Kočevja, Čabra in Delnic iz novembra lanskega leta, da bodo na območju Kolpe in Čabranke gradili na dejavnostih, ki so prijazne okolju oziroma na možnostih, ki jih nudi neokrnjena narava."
24,"Vladi Republike Slovenije in Hrvaške tudi pozivam, da z ustreznimi pobudami tvorno pospešita aktivnosti, ki bodo demografsko ogroženemu področju reke Kolpe omogočile hitrejši razvoj."
29,"Naslednja je pobuda Komisije za volitve, imenovanja in administrativne zadeve, in sicer pobuda zborom Skupščine Republike Slovenije, da spremenimo prvi odstavek 6. člena zakona o funkcionarjih v državnih organih."
6,"In sicer, da bi se glasil:"
52,"""Osnova za obračun osebnega dohodka je povprečni osebni dohodek na delavca, izplačan v gospodarstvu Republike Slovenije za pretekli mesec, po uradnih podatkih Zavoda Republike Slovenije za statistiko, ki je lahko zmanjšan za odstotek, ki ga določi Izvršni svet Republike Slovenije glede na proračunske možnosti, vendar ne za več kot za 30 odstotkov."""
20,"V obrazložitvi pa piše: Z določbo prvega odstavka tega zakona je Izvršni svet pooblaščen, da osnovo za obračun določa sam."
30,"In zdaj, da malo skrajšam, to osnovo je določil tako nizko, da ne dosega niti 50 odstotkov povprečnega osebnega dohodka na delavca, izplačanega v gospodarstvu Republike Slovenije v preteklem mesecu."
36,"Če bi sprejeli predlagano pobudo, bi imeli naši funkcionarji nekoliko večje osebne dohodke, če pa ostanemo pri tem kot je zdaj, pa bodo osebni dohodki bistveni nižji kot jih imajo funkcionarji v drugih republikah v Jugoslaviji."
2,Hvala lepa.
2,Hvala lepa.
2,Gospod Jamnikar.
4,"Imam kratko, zeleno pobudo."
11,Stalno nas skupščinske službe zasipajo s celimi gorami teh skupščinskih materialov.
16,In to so kilogrami papirja na vsakega poslanca in poslanko in pomenijo direktno uničevanje naših gozdov.
20,"Zato predlagam in tudi dajem pobudo, da naj skupščinske službe uporabljajo predvsem reciklirani papir, ki ga v Sloveniji že izdelujemo."
12,In drugič: da naj se ves material obvezno tiska oziroma fotokopira dvostransko.
1,Hvala.
2,Hvala lepa.
4,Gospod Jakelj ima besedo.
4,Imam naslednje delegatske pobude:
34,"1. Predlagam spremembo zakona in odloka o oddajanju stavbnih zemljišč - Uradni list Republike Slovenije, št. 16/86, in sicer v smislu licitiranja kot postopka za pridobitev zemljišča in ne več natečaj, kot je to sedaj."
12,Obrazložitev: Dosedanja zakonodaja predvideva pri nakupu zemljišča za gradnjo objektov le natečaj.
9,Prednost pri nakupu se ugotavlja po določenem socialnem ključu.
20,"To mnogokrat prepreči prodajo zemljišča kupcu, ki bi bil pripravljen odšteti za zemljišče mnogo več, kot sedaj dejansko dobi družba."
22,"V primeru, da bi prodaja zemljišča potekala na način licitacije, bi za zemljišče iztržili mnogo višjo ceno oziroma njegovo pravo tržno vrednost."
3,2. Druga pobuda.
13,"Predlagam, da se v bodoče ukinejo vsa nepovratna sredstva za stimulacijo katerekoli panoge."
22,"Analogno temu predlagam, da se uvedejo ugodnejša kreditiranja ustreznih finančnih institucij, na primer Gospodarske banke, z ugodno odplačilno dobo in ugodnimi obrestmi."
26,"Obrazložitev: Praksa je pokazala, da so se sredstva, ki so bila dana posojilojemalcem bilo katere panoge v obliki nepovratnih sredstev, trošila nekontrolirano, potratno in mnogokrat nenamensko."
44,"Ker smo v težkem ekonomskem stanju in ni denarja niti za smele projekte, da bi se denar trošil skrbno in upravičeno, predlagam, da naj na tak način stimulacije zamenjamo z ugodnejšim kreditiranjem in z nižjimi obrestnimi merami, ugodno odplačilno dobo in ustreznimi davčnimi ukrepi."
9,3. Tretja pobuda pa se mi je porodila danes.
21,"In sicer predlagam, da bi v času zasedanja skupščine imeli v predprostoru radijske sprejemnike, tako da bi lahko poslušali tudi poročila."
28,"Danes je svet tako dinamičen, toliko sprememb je, da smo mi v skupščini vedno najbolj neinformirani ljudje v dnevu; dosti manj kot pa tisti, ki so ostali doma."
2,Hvala lepa.
3,Gospod Ivanušič prosim.
9,"Podal bom pobudo, za katero ne potrebujem povratne informacije."
17,"Iz več različnih koncev je slišati, da je delo vlade nekonsistentno, nesistematično, da je parcialno in nefleksibilno."
7,S tem se delno tudi sam strinjam.
16,"Obenem pa tudi vem, da vlada deluje na vseh možnih frontah in da je tudi prezaposlena."
18,"Glede na to, da je ta vlada dobila mandat, ji predlagam, da sama nekaj naredi za svojo učinkovitost."
20,"In sicer mislim, da je nujno, da se vlada številčno okrepi in da naredi tudi kvalitetno selekcijo v svojih vrstah."
12,"Mislim, da je to potrebno, ker sedaj poteka čas hitreje kot ponavadi."
3,In druga pobuda.
20,"Izvršni svet občine Črnomelj me je zadolžil, da bi jo naj podal, vendar sam za to pobudo nimam dovolj argumentov."
9,Bom pa jo vseeno dal v presojo Izvršnemu svetu.
25,"In sicer: Izvršni svet občine Črnomelj mi nalaga, da podam pobudo o uvedbi moratorija na stečaje, dokler se ne uvede ustrezna zakonodaja na tem področju."
17,"To se predlaga predvsem zaradi tega, da se ob stečajih dobri programi in dober kader ne demobilizira."
21,"Sam - kot sem rekel - nimam za to dovolj argumentov, Izvršni svet pa naj prouči to zadevo, ali je primerna ali ne."
1,Hvala.
2,Hvala lepa.
2,Gospod Dragovan.
21,"K razmišljanju me je spodbodlo ob novembrski povodnji, ko so bila tako zelo okrašena rečna korita s tako imenovano PVC embalažo."
50,"Zato dajem pobudo Izvršnemu svetu Republike Slovenije, da prouči in po možnosti zakonsko pospeši uporabo iz izdelavo PVC embalaže, ki na soncu razpade, ali pa tako imenovane papirnate embalaže, ker s tem bomo verjetno prispevali ne samo k samostojni in suvereni Sloveniji, ampak tudi k čisti in turistično zanimivi Sloveniji."
2,Hvala lepa.
3,Še gospod Kramarič.
2,Prva pobuda.
14,Po vseh občinah v Republiki Sloveniji so zaradi gospodarske krize ostale nedokončane mnoge investicije.
5,Nekatere so družbenoekonomsko zelo potrebne.
9,Na primer: hidroelektrarna Tržič in pa drugi gospodarski objekti.
4,Zaprta niso samo gradbišča.
5,Neurejene so okolice teh objektov.
4,Inšpekcijske službe so nemočne.
13,"Smatram, da država pri nedokončanih gradnjah izgublja največ, ker se kapital ne vrača."
10,"Predlagam, da Izvršni svet pripravi seznam vseh pomembnih nedokončanih gradenj."
1,Druga.
9,Zaščita obrtnikov je zaradi okrnitve njihove dejavnosti nujno potrebna.
29,"Zato sprašujem: kako je mogoče, da mora obrtnik v 15 dneh po izdanem računu poravnati vse davčne obveznosti, medtem ko dobi izplačana sredstva po 6 ali celo 12 mesecih?"
9,Tovarne npr. sedaj med seboj plačujejo račune z blagom.
8,In tretje vprašanje: kdaj bomo vpeljali finančno policijo?
1,Hvala.
2,Hvala lepa.
5,Prijavljenih za vprašanja ni več.
13,"Ura je tudi že pol petih, ko naj bi se začelo skupno zasedanje."
15,"Samo trenutek, gospod Zakonjšek se je še javil, potem bom pa dal še eno obvestilo."
8,Ni pobuda v smislu teh vprašanj do zdaj.
19,"Vendar, morda bi bilo dobro, da naše službe zahtevajo, da kadarkoli je zasedanje skupščine, da se vhod osvobodi avtomobilov."
19,"Če že uprava zgradbe sicer nima odnosa do tega vprašanja, pa naj drži vsaj ta del zgradbe v redu."
2,"Ja, hvala."
4,"No, še eno obvestilo."
31,"Glede na to, da danes praktično o ničemer nismo usklajeni, ker je Družbenopolitični zbor šele pravkar sprejel zakon o delovnih razmerjih, se pravi drugi pomembnejši zakon, bo potrebno nadaljevanje te seje."
13,Mi smo zaključili vse točke dnevnega reda in nas zadeva samo še usklajevanje.
38,"S tem v zvezi mislim, da se strinjamo glede tega, kar smo sklenili na začetku, ko smo izvolili komisijo za usklajevanje in skupino za usklajevanje, če bo slučajno prišlo vmes do kakšne aktivnosti, da zadolžimo ti dve telesi."
15,"Sicer pa smo se predsedniki pogovarjali, da bi morda v sredo imeli nadaljevanje te seje."
11,"S tem, da mora Družbenopolitični zbor seveda prej še marsikaj opraviti."
8,"To v obvestilo, boste pa seveda še obveščeni."
