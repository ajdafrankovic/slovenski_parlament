22,"Pričenjam 11. sejo Zbora združenega dela Skupščine Republike Slovenije, ki sem jo sklical na podlagi 31. člena začasnega Poslovnika Skupščine Republike Slovenije."
23,"Na današnji seji je po podatkih službe prisotnih preko 60 poslancev, opravičilo se jih je 5, tako da smo sklepčni in lahko delamo."
83,"Na današnjo sejo so vabljeni k posameznim točkam dnevnega reda člani Izvršnega sveta, Predsedstva Republike Slovenije, Gospodarske zbornice Slovenije, Narodne banke Slovenije, Zveze obrtnih združenj Slovenije, Zadružne zveze Slovenije, Svobodnih sindikatov Slovenije, Skupnosti pokojninskega in invalidskega zavarovanja v Republiki Sloveniji, Neodvisni sindikati Slovenije, Zveze društev pravnikov Slovenije, Društva novinarjev Slovenije, Izvršnega sveta Skupščine Lendava, Pomurske madžarske narodnostne samoupravne skupnosti, Urada za narodnosti in Inštituta za narodnosti pri Izvršnem svetu Skupščine Republike Slovenije, gospod Dario Apollonio in predsednik Komisije za narodnosti, gospod Roberto Battelli."
11,"Tako, da imamo v našem zboru kar precej gostov in vabljenih."
13,"Ker je današnja seja dvodnevna, predlagam, da bi danes delali do 18.30 ure."
12,"Zato apeliram, da bi vsi vztrajali do 18.30 ure v teh prostorih."
23,"Če ne bomo končali z dnevnim redom danes in jutri, bomo sejo nadaljevali v torek, 11. decembra ob 10. uri, v tej dvorani."
14,Zbor združenega dela bo imel danes glavni odmor od 13.15 ure do 14.00 ure.
8,"Tako, da lahko malo programirate tudi sami sebe."
14,"Skupna seja vseh zborov Skupščine Republike Slovenije ne bo danes, ampak bo jutri popoldne."
4,Danes je ne bo.
2,Bo jutri.
23,"Jutri začnemo tako kot je običaj, ob 10. uri v teh prostorih; za kakršnokoli spremembo bomo izvedeli še danes, v teku današnjega dne."
24,"Obveščam vas tudi, da smo včeraj razposlali vabila za 12. sejo Zbora združenega dela, ki bo 19. in 20. decembra z nadaljevanjem 27. decembra."
6,Zasedali bomo v veliki dvorani skupščine.
4,"Imate koledarje, ste napisali?"
1,Dobro.
4,Sedaj pa k delu.
24,"Obveščam vas, da Izvršni svet Skupščine Republike Slovenije predloga za izdajo zakona o proračunu Republike Slovenije za leto 1991, z osnutkom zakona, ni predložil."
36,"Skladno z dogovorom vodstva Skupščine Republike Slovenije z vodji klubov, 3.12.1990, se točka 8. iz sklica seje, to je predlog za izdajo zakona o proračunu Republike Slovenije za leto 1991, z osnutkom, umakne z dnevnega reda."
8,Želi kdo razpravljati v zvezi s tem umikom?
8,To je po starem 8. točka dnevnega reda.
7,"Da, ni treba še gledati novo, staro."
3,Želi kdo razpravljati?
9,"Ker ni razprave, ugotavljam, da se z umikom strinjate."
87,"V zvezi s točkami, glejte še stari dnevni red, 13. iz sklica seje, to je predlog za izdajo stanovanjskega zakona, 15. iz sklica seje, to je predlog za izdajo zakona o odvetništvu, z osnutkom zakona in 27. točke iz sklica seje, to je predlog za izdajo zakona o prenehanju raziskovanja in izkoriščanja uranove rude v Rudniku urana Žirovski vrh, preprečevanju posledic rudarjenja in zagotavljanju sredstev potrebnih za zapiranje in sanacijo rudnika z osnutkom zakona, 17. točka, vas obveščam, da so bili zakoni obravnavani v nekaterih delovnih telesih."
27,"Na podlagi mnenj teh delovnih teles ter dogovora vodstva Skupščine z vodji klubov delegatov naj bi prioritetno obravnavali tiste zakone, ki morajo biti sprejeti v letošnjem letu."
17,"Predlagano je bilo, da se stanovanjski zakon in zakon o odvetništvu preložita na eno od naslednjih sej."
19,"Zakon o prenehanju raziskovanja in izkoriščanja uranove rude pa se preloži na naslednjo sejo, to je 19. in 20.12.1990."
7,Pričenjam razpravo v zvezi s temi preložitvami.
3,Želi kdo razpravljati?
3,Potem moramo glasovati.
3,Ugotovimo najprej prisotnost.
10,"Kdo je za predlagane preložitve, naj prosim dvigne zeleni karton."
3,Je kdo proti?
4,Se je kdo vzdržal?
8,"Ugotavljam, da je zbor soglasno sprejel predlagane preložitve."
37,"Če pogledate 16. točko prejšnjega sklica, predlog zakona o začasni ureditvi ugovora vesti v vojaški službi, ki je bila v sklicu še enkrat pod 16. točko, smo že obravnavali in sprejeli na 10. seji, 27. novembra 1990."
5,"Tako, da te točke ni."
53,"Zbor občin je v nadaljevanju seje dne 27.11.1990 sprejel sklep, s katerim je naložil Družbenopolitičnemu zboru in Zboru združenega dela, da uvrstita na dnevni red seje zbora, dne 5.12.1990, tudi predlog zakona o spremembah in dopolnitvah zakona o funkcionarjih v državnih organih, ki ga je predložil v obravnavo delegat Zbora občin Danijel Starman."
8,"Zborom predlaga, da ga obravnavajo po hitrem postopku."
33,"S predlagano spremembo zakona po hitrem postopku mora Skupščina Republike Slovenije vzpostaviti taka razmerja pri nagrajevanju sodnega dela, ki bodo ne samo preprečila odhajanja dobrih, ampak bodo pridobila na sodišča najboljše pravne strokovnjake."
3,Želi predlagatelj besedo?
17,Odpiram razpravo v zvezi z razširitvijo dnevnega reda s to točko in o predlogu za hitri postopek.
3,Želi kdo razpravljati?
1,Prosim.
4,Gospe in gospodje delegati.
9,"Morda je potrebno par besed reči, zakaj hitri postopek."
26,"Gospodarske razmere so izredno težke, o tem je bilo tudi v tem zboru veliko govora dosedaj, posebno izredno hitro se poslabšuje finančno ekonomsko stanje izvoznega gospodarstva."
22,"Predvsem zaradi tega, ker osnovni pogoji poslovanja niso ustrezni, te je treba gotovo najhitreje spreminjati, ampak jih na hitro ni mogoče spreminjati."
3,Zaradi tega smatra...
15,Sedajle govorimo o predlogu zakona o spremembi in dopolnitvi zakona o funkcionarjih v državnih organih.
5,"Se opravičujem, potem sem zgrešil!"
8,Želi še v zvezi s tem kdo razpravljati?
9,"Prosim, pridite sem, to je predlog in sedajle razpravljamo."
6,Gospod Bizjak se je prvi javil.
5,Sem delegat s področja turizma.
11,Rad bi vedel le za stališče Izvršnega sveta do tega predloga.
1,Hvala.
2,Gospod Šter.
14,"Predlagatelj tega zakona o, - pod točko 16. - je mislim, da, je poslanec Zbora občin."
12,"Poznam usmeritev našega zbora, da je zelo nenaklonjen spremembam po hitrem postopku."
39,"Predlagam naslednje, da k obravnavi povabimo predlagatelja, ki bo sam najbolje vedel, kako naj nam utemelji hitri postopek in odločitev o hitrem ali normalnem postopku odložimo za tisti čas, ker mislim, da vseh razlogov zdajle jaz ne vem povedati."
7,"Nekaj jih je naštel predsednik, gospod Zupančič."
28,"Gre za rapiden odliv dobrih in praviloma najboljših delavcev iz pravosodja, ki bi ga verjetno zakon takle, ali pa če bi ga še izboljšali, zajezil ali pa preprečil."
6,To je verjetno razlog za razmislek.
19,"Ne plediram za nobeno stvar, nič ne zahtevam, predlagam pa, da omogočimo, da nam predlagatelj zakona sam obrazloži postopek."
13,"To smo že naredili in predlagam, da se tudi tokrat poslužimo iste poti."
7,"Moram povedati, da smo gospoda Starmana povabili."
28,"Res je tudi, da je verjetno menil, da bomo pač potem, ko bomo obravnavali zakon sam po sebi, ne pa še pri dnevnem redu, da ga ne potrebujemo."
31,"Predlagal bi to, kar je gospod Šter rekel, dajmo uvrstiti to na dnevni red, potem pa bomo ugotovili iz razprave, ali je to po hitrem postopku nujno ali pa tudi ne."
4,Še želi kdo razpravljati?
3,"Prosim, gospod Boštjančič."
5,Mnenje Izvršnega sveta je odklonilno.
10,"Ne razumem, zdaj razumem pravnike, da se potegujejo za pravnike."
8,Samo istočasno ne more tam 100% plačati navzgor.
3,Za to gre.
18,"In ne vem kaj bomo z razpravo Starmana še dosegli, z obrazložitvijo Starmana, da bo dopolnil to obrazložitev."
6,Samo tu zdaj ni samo Starman.
18,"Zakona ni predlagal gospod Starman, on ga je predlagal svojemu zboru, sedaj je Zbor občin predlagal kot zbor."
25,"In jaz menim, da je prav, da bi mi uvrstili to na dnevni red, potem pa ugotovimo kar kmalu, v okviru razprave, kako in kaj."
3,"Prosim, še kdo?"
2,"Dajmo, glasujmo."
28,"Predlagam, da najprej glasujete tisti, ki ste za to, da se sprejme ta zakon na dnevni red, to se pravi, da gre samo za predlagano razširitev dnevnega reda."
3,Kdo je za?
3,Je kdo proti?
4,Se je kdo vzdržal?
6,Ste šteli naju dva tudi zraven?
1,Dobro.
4,Predlagana razširitev ni sprejeta.
39,"Izvršni svet Skupščine Republike Slovenije predlaga na podlagi drugega odstavka 265. člena Poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek."
6,Tu gre zdaj za 8 zakonov.
5,Zdaj bomo šli po vrsti.
8,1) Najprej za zakon o financiranju javne porabe.
4,Želi predlagatelj podati obrazložitev?
23,"Delovna telesa, ki so obravnavala, so podprla te združitve, ker jih je dejansko potrebno ne le v letošnjem letu obravnavati ampak tudi sprejeti."
4,Bom še enkrat povedal.
8,Najprej gre za zakon o financiranju javne porabe.
2,Zatem za
4,2) Zakon o dohodnini;
8,3) Zakon o davku od dobička pravnih oseb;
8,4) Zakon o davku na izplačane osebne dohodke;
11,5) Zakon o zagotavljanju sredstev za potrebe na področju socialne varnosti;
11,"6) Zakon o finančnih intervencijah v kmetijstvu, proizvodnji in ponudbi hrane;"
11,7) Zakon o spremembah in dopolnitvah zakona o delovnih razmerjih in
6,8) Zakon o obrambi in zaščiti.
3,Skratka 8 zakonov.
5,Želi kdo razpravljati o prvem.
1,Prosim.
27,"Vsi ti našteti zakoni, kolikor jih je in njihova pomembnost kaže na to, da bi bilo izredno težko ta trenutek reči, dajmo jih sprejemati po hitrem postopku."
19,"Saj ni hiter postopek, gre samo za predlog in osnutek, za predlog izdaje, to še ne govorimo samem predlogu."
7,Ja to bi bile potem tri faze.
8,Gre samo za združitev prve in druge faze.
3,"Dobro, potem odstopam."
1,Hvala.
3,"Prosim, gospod Jakič"
38,"Želel bi povedati, da sem proti združevanju, ne samo pri tem, ampak pri vseh osmih in to iz preprostega razloga, ker v tej skupščini ni več noben zakon trofazni in v bistvu te prve faze sploh ne poznamo."
33,"Bi pa povedal še to, da smo Zakon o privatizaciji poslali nazaj v 1. fazo oziroma določili 3 faze, je pa pač nekako izhodiščni zakon, iz katerega naj bi izhajali potem vsi ti."
18,"In mislim, če smo tam naredili tako, bi bilo potrebno tudi pri teh zakonih iti v tri faze."
1,Hvala.
4,"Hvala, gospod Starc, prosim."
17,"Tako kot jaz razumem, mislim, da so razlogi za to, da se ti prvi dve fazi združita."
8,"Namreč gre za to, kako ujeti koledarsko leto."
31,"To je cel sklop med seboj povezanih zakonov, s središčem v novem davčnem sistemu, za katere je normalno, logično in zaželeno, da bi začeli veljati z novim koledarskim in poslovnim letom."
41,"Zaradi tega jaz vidim tu racionalnost, da se v tem mesecu to uredi in da se skuša vseeno razumeti predlagatelja, zakaj želi združiti prvo in drugo fazo; zato da bi ta sklop bil sprejet do konca leta, torej tekom letošnjega meseca."
28,"To so zelo tehtni razlogi, vsaj za tiste, ki delamo v gospodarstvu, da nastavimo nov, čisto nov poslovni sistem s 1. januarjem, ne pa enkrat sredi poslovnega leta."
7,Potem moramo to preložiti na 1992 leto.
5,To so zelo tehtni razlogi.
1,Hvala.
3,Želi še kdo?
2,Gospod Berlec.
7,Gre za zakon o obrambi in zaščiti.
10,"Ne morem se strinjati s to združitvijo, tudi ta zakon"
4,Saj gremo po vrsti!
10,"Ali gremo po vrsti; v redu, ko bo na vrsti."
10,Ker zdaj bi razpravljali o zakonu o financiranju javne porabe.
4,To je zdaj prvi.
3,"Prosim, gospa Osterman."
19,"Kar o vseh 8 zakonih, ki so bili na enak način predlagani za sprejem, bi rada povedala svoje mnenje."
40,"Verjamem, da se mudi, vendar mislim, da je vlada to vedela tudi pred nekaj meseci, da je v decembru konec leta, zato tega argumenta, da bi začeli novo poslovno leto na nov način po tej novi zakonodaji, ne morem sprejeti."
27,"Mislim, da je zdaj to videti kot eno izsiljevanje, kajti ta zakonodaja je tako pomanjkljiva, tako malo imamo v bistvu lahko vpogleda v to, kaj bo prinašala."
32,"In začeti novo leto v taki negotovosti z morda katastrofalnimi posledicami teh zakonov, jaz vsekakor za to ne morem glasovati in predlagam, da se postopek popolnoma normalno pelje, tako kot je potrebno."
1,Hvala.
1,Hvala.
2,Še kdo?
1,Prosim.
42,"Tudi jaz se zavedam, da so problemi in razumem to nujo, vendar pa pred svojo osebno odločitvijo, predvsem o zakonih v sklopu davčne politike, bi rada slišala odgovor na vprašanje kdaj bomo sprejemali zakon o proračunu Republike Slovenije, kot eno temeljno izhodišče."
16,"Govori namreč o vseh virih davkov, ki bodo napajali proračun, ne vemo pa kakšen bo ta."
9,Zanimajo me socialni programi in vsi ostali nacionalni programi.
16,"Torej mislim, da lahko počakamo, da bi istočasno vzporedno izvedeli kaj več tudi o teh zadevah."
1,Hvala.
3,Še želi kdo?
2,"Prosim, Vukovič."
16,"Za mene je glavni argument ta, da dejansko nimamo nobenega izračuna, kaj pomeni nova davčna zakonodaja."
43,"To, kar smo mi na hitro naredili, pomeni večjo obremenitev za gospodarstvo in se sprašujemo, kaj bo iz tega izšlo, zlasti ob garancijah, da bodo tudi spremembe o suverenosti Slovenije lahko pomenile določeno rast obremenitev gospodarstva, ki se nahaja v izredno težki situaciji."
35,"Zato zagovarjam trifazni postopek, z osnovno zahtevo, da pri osnutku moramo dobiti ustrezne izračune (mogoče tudi vzorčne primere na posameznih podjetjih), da lahko ugotovimo kako se bo ta nova davčna zakonodaja v praksi dejansko obnesla."
2,Hvala lepa.
1,Hvala.
2,Še kdo?
2,Gospod Boštjančič.
9,To je pa tudi evidentno. 1.1. začne koledarsko leto.
17,"Res, da niso obvezni kakšni posebni gospodarski načrti, ampak dejstvo pa je, da nimamo osnove za to."
5,In to osnovo dobimo tukaj.
18,"O stopnjah, ki so tu predlagane, lahko dvomimo in tudi jaz osebno dvomim in nisem za te stopnje."
4,Sem pa za sistem.
33,"In o stopnjah bomo razpravljali in mislim, da bo predlagatelj moral dati argumente na mizo; o obremenitvah, simulacije, za katere danes konkretno v obrazložitvi ne verjamem, da so takšne, kot jih on predlaga."
13,"Samo tu so prosim potem stopnje, sistem je pa nekaj ločenega od stopenj."
27,"In zaradi tega ne vidim argumentov, da bi lahko s trifaznim postopkom do 1.1. prišli skozi, čeprav bo toliko zasedanj, da bomo verjetno morali tudi spati tukaj."
37,"Zaradi tega predlagam združitev tega, z opozoritvijo predlagatelju, da da čim več izračunov, da potem proračun pa lahko sprejemamo, kot razumem, do 1.4., proračun republike; ker imamo tri mesece časa, da se financira lahko še po starem."
34,"Torej argumenti so za združitev teh dveh faz, argumentov, da pa ni simulacij, pa nam lahko pridejo še na mizo in bodo morali priti, ker potem stopenj ne bomo sprejemali takšnih, kot so predlagane."
1,Hvala.
4,Besedo ima gospod Arzenšek.
9,Jaz bi eno generalno stvar ob taki obravnavi postavil.
26,"Moram reči, da bi predlagal, da se to takoj da na glasovanje, da se opredelijo te stvari, da so argumenti za skrajšani oziroma dvofazni postopek dani."
54,"Dajmo sprejeti en sklep, da naj predlagatelj, to pa je v večini primerov Izvršni svet, ko se opredeljuje za take stvari, pripravi vsebinsko tako da ne bomo rabili uro ali dve, da ugotavljamo, ali lahko sklepamo o tem, da je predlog zakona za spremembo z osnutkom zakona ali lahko eno in drugo fazo združimo."
28,"Ker moram reči, da je to praksa že vseh dosedanjih del nove sestave skupščine in predlagam apel, da se ta stvar reši na urejen način, kot velja vsepovsod."
5,"Mislim, da se to da."
19,"Če pa simulacije ne držijo, bo pa potem stvar razprave v skupščini, da niso tehtne, niso utemeljene in podobno."
30,"Drugače moram reči, da je zelo težavno zediniti se o dnevnem redu in pa o načinu delovanja in o združevanju faznih postopkov, ko pa vemo, kaj daje poslovnik in drugo."
20,"Mislim, da bi morali enkrat s tem prenehati v smislu urejenega skupščinskega delovanja, ki je najvišje telo v Republiki Sloveniji."
7,S plebiscitom bomo imeli še večjo vlogo.
2,Hvala lepa.
4,Besedo ima gospod Grašič.
25,"Podpiram predlog združitve obeh faz z razlogom, kot jih je kolega Boštjančič omenil, imam pa seveda precej konkretnih pripomb in jih bom povedal v razpravi."
4,Besedo ima gospod Aksentijević.
32,"Kolegi gospodarstveniki, zdi se mi, da bi bilo treba res po takem hitrem postopku dati gospodarstvu priliko, da zaživi, to se pravi, da ne čakamo s tistim, kar je za gospodarstvo nujnega."
20,"Ampak, da se vzporedno gospodarstvu dajo na dnevni red tudi druga vprašanja, ki so res nebistvena in nerelevantna za gospodarstvo."
16,"Mislim, da je to v eni vreči, nekdo hoče, da ti nekaj skozi na račun gospodarstva."
16,"In zato sem za selektivno koristne zakone, od katerih je res odvisno gospodarstvo in njihova dejavnost."
4,Še želi kdo razpravljati?
4,Besedo ima gospod Ban.
11,"Jaz moram reči, da sem za zelo praktične pristope in rešitve."
2,Rešpektiram 1.1.1991.
48,"Gre resnično za vrsto zelo zahtevnih stvari v sklopu davčne politike, imeli bomo možnost pri posameznih zakonih, ko bomo govorili o procentih in tako dalje, o njih se izreči, ali smo za takšno ali drugačno obdavčitev, vendar smo v situaciji, da moramo določene stvari izpeljati do novega leta."
31,"In mislim, da je že prav, da združimo ti dve fazi, da pa se pri konkretnih opredelitvah opredeljujemo tako, kot bomo mislili in razumeli določene zadeve oziroma določbe v posameznih zakonih."
1,Hvala.
1,Hvala.
9,Jaz bi počasi zaključil to razpravo in bi glasovali.
3,"Prosim, gospod Berlec."
9,"Moram se oglasiti, ker sem jaz že preje načel."
10,"Strinjam se s tem paketom gospodarskih zakonov, da gredo naprej."
26,"Ne morem pa podpreti združitve ravno tega zakona o obrambi in zaščiti, ker imamo gasilci zelo pomembne pripombe na drugi del, to se pravi o zaščiti."
12,"In tega, kar je tukajle v tem zakonu, nikakor ne moremo podpirati."
14,"To ne bomo sprejemali v paketu, ampak posamično in se bomo tako tudi izjasnjevali."
6,Bi lahko to razpravo sedajle zaključil?
3,Najprej ugotovimo sklepčnost.
19,"Najprej; kdo je za zakon o financiranju javne porabe, da ga obravnavamo kot predlog za izdajo z osnutkom zakona."
3,Kdo je za?
3,Je kdo proti?
4,Se je kdo vzdržal?
17,Zakon o financiranju javne porabe je sprejet v dnevni red in predlagana je združitev prvih dveh faz.
18,"Potem je zakon o dohodnini, kjer gre ravno tako da se sprejme predlog za izdajo z osnutkom zakona."
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je zbor z večino glasov sprejel predlagano združitev faz."
8,Tretjič; zakon o davku od dobička pravnih oseb.
6,Kdo je za združitev obeh faz?
3,Je kdo proti?
4,Se je kdo vzdržal?
11,"Ugotavljam, da je zbor z večino glasov sprejel predlagano združitev faz."
8,Četrtič; zakon o davku na izplačane osebne dohodke.
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je zbor z večino glasov sprejel predlagano združitev faz."
11,Petič; zakon o zagotavljanju sredstev za potrebe na področju socialne varnosti.
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je zbor z večino glasov sprejel predlagano združitev faz."
11,"Šestič; zakon o finančnih intervencijah v kmetijstvu, proizvodnji in ponudbi hrane."
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je zbor z večino glasov sprejel predlagano združitev faz."
10,Sedmič; zakon o spremembah in dopolnitvah zakona o delovnih razmerjih.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagano združitev."
17,"Sedajle je še zakon o obrambi in zaščiti, glede na razpravo gospoda Berleca želi še kdo razpravljati?"
8,"Bi vi povedali še argumente, zakaj ste proti?"
23,"V zvezi s tem imam precej dolgo razpravo, kar konkretno, samo bi je ne imel sedajle, ob tej priliki, morda ob samem zakonu."
21,"Povedal bi načelno samo to, notri v tem zakonu so napisali, da bo gasilstvo ostalo avtonomno, tako kot je bilo doslej."
17,"Če pa beremo sam zakon, je pa to gasilstvo, prostovoljno gasilstvo, povsem podrejeno civilni zaščiti in obrambi."
14,"Oni namreč, ljudska obramba, razporejajo in nas aktivirajo kadar želijo in za kar želijo."
9,Oni držijo roko nad izobraževanjem in organiziranjem gasilske organizacije.
6,"Skratka, to so povsem nesprejemljive stvari."
21,"Če smo to lahko 120 let počeli sami in skrbeli za svoje izobraževanje in organiziranje, menim, da lahko to tudi vnaprej."
3,To je eno.
14,"Drugo, nikjer na svetu ni organizirano gasilstvo tako, da je pod oblastjo ljudske obrambe."
12,"Nekaj približno podobnega imajo samo na Norveškem, ampak iz povsem drugih razlogov."
4,Nikjer drugje tega ni.
11,Ne vem zakaj bi morali biti gasilci dejansko pod ljudsko obrambo.
3,Več pa kasneje.
4,Besedo ima gospod Jakič.
28,"Jaz bi bil tudi zelo kratek, ker bi potem ob sami točki dnevnega reda povedal določene stvari, ampak podobno, kot je razmišljal kolega, ki je govoril pred menoj."
25,"Gre za to, da civilne države v takem, ko pišejo tak zakon, se piše ali samo o obrambi ali pa posebej zakon o civilni zaščiti."
12,"In zato menim, da je v bistvu združitev teh dveh faz neupravičena."
24,"Namreč potrebno je vseeno razširiti, iti v širšo razpravo okoli tega zakona in v bistvu v ločevanje civilne zaščite in pa zakona o obrambi."
1,Hvala.
4,Besedo ima gospod Daneu.
18,"Podprl bi predgovornika, posebno zato, ker je ta zakon gotovo preobširen, prepodroben, marsikaj ne spada v ta zakon."
20,"In kot glavni argument, verjetno bi bilo bolje, da bi ga sprejemali oziroma razpravljali o njem po glasovanju o plebiscitu."
6,In zato bom glasoval proti temu.
1,Hvala.
9,"Ker ni več razprave, zaključujem tudi s to razpravo."
5,Vprašal bom in glasovali bomo.
12,"Ker so tu le drugačna mnenja, prosim še enkrat, da ugotovimo prisotnost."
5,Kdo je za združitev faz?
3,Je kdo proti?
4,Se je kdo vzdržal?
8,"Ugotavljam, da zbor ni sprejel predlagane združitve faz."
6,S tem smo paket zakonov zaključili.
34,"Izvršni svet Skupščine Republike Slovenije je predložil predlog zakona o intervencijah v gospodarstvu, s predlogom, da ga obravnavamo danes in sprejmemo na podlagi 314. člena Poslovnika Skupščine Republike Slovenije, to je po hitrem postopku."
7,Vi ste ta zakon dobili na klop.
20,"Ste tudi pogledali, ob 11 uri se bo sestal Odbor za gospodarstvo v sobi 311, ki bo obravnaval ta predlog."
20,"Izgleda pa, da je to tako nujno, da bomo mi morali seveda to tudi obravnavati čimpreje, po možnosti še danes."
18,"Intervencij je zelo veliko, iz različnih sredin in zato je verjetno tudi prav, da zakon nosi naslov intervencije."
7,Želi v zvezi s tem kdo razpravljati?
4,Besedo ima gospod Mak.
21,"Moram reči, da sem tudi eden od tistih poslancev, ki sicer glasujem proti hitrim postopkom, vendarle pa vsako pravilo ima izjeme."
10,"In mislim, če je kje izjema, jo moramo videti tu."
28,"Gospodarstvo je, ne zgolj le v frazah,ampak resnično na robu zloma in ta zakon je prvo svetlo upanje, da bo vlada lahko intervenirala tam, kjer je najhuje."
8,"Zaradi tega predlagam, da glasujemo za hitri postopek."
1,Hvala.
6,Sedaj zaseda le Odbor za gospodarstvo.
4,Še želi kdo razpravljati?
4,Besedo ima gospod Remškar.
43,"Glede na sedanje stanje v industriji oziroma gospodarstvu, jaz mislim, da je nujno potrebno, da se o tej problematiki pogovarjamo danes in tudi podpiram, kljub tudi sicer predhodnemu nasprotovanju za hitre postopke, v tem primeru, da bi to vendarle šlo po hitrem postopku."
1,Hvala.
5,Besedo ima gospod Jože Pušnik.
8,Podpiram uvrstitev tega predloga zakona v dnevni red.
27,"Kot poslanec, ki zastopa tudi interese železarstva, pa sprašujem, ali rešitve tega zakona omogočajo tudi realizacijo vseh ukrepov, ki vem da so v železarstvu že bili predlagani."
20,"In kolikor je to v sklopu tega zakona je to še dodatni argument, da se to uvrsti na dnevni red."
1,Hvala.
1,Hvala.
4,Besedo ima gospod Mak.
19,"Tukajle lahko potrdim, da ta zakon govori ravno o najbolj vitalnem delu slovenskega gospodarstva, kamor sigurno spada tudi železarstvo."
1,Hvala.
20,"Če ni več razprave o tem moram sedajle, glede na to, da je kar precej delegatov odšlo, vseeno ugotoviti prisotnost."
9,Najprej glasujemo o razširitvi dnevnega reda s predlagano točko.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlagano razširitev."
12,No in sedaj še glasujemo o predlogu za obravnavo o hitrem postopku.
3,Kdo je za?
3,Je kdo proti?
4,Se je kdo vzdržal?
13,"Ugotavljam, da je zbor z večino glasov sprejel predlagani predlog za hitri postopek."
22,"Za razširitev predlagam tudi predlog zakona o zasebnem delu, ki smo ga na 10. seji, dne 20.11.1990, preložili na sejo, dne 5.12.1990."
7,Želi v zvezi s tem kdo razpravljati?
7,"Če ne, kdo je za predlagano razširitev?"
9,To je bila naša odločitev že na prejšnji seji.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zbor soglasno sprejel predlagano razširitev."
27,"Pri aktih, ki se nanašajo na ekonomsko politiko SFRJ za naslednje leto, je Izvršni svet Skupščine Republike Slovenije predložil mnenja, ki ste jih danes prejeli na klop."
26,"Na sestanku vodstva skupščine z vodji klubov je bilo dogovorjeno, da je potrebno do ekonomske politike Jugoslavije za prihodnje leto zavzeti določeno načelno stališče Republike Slovenije."
27,"Dogovorjeno je bilo, da delegacija Skupščine Republike Slovenije v Zboru republik in pokrajin, skupaj z Izvršnim svetom Skupščine Republike Slovenije, oceni situacijo in predlaga zborom konkretne opredelitve."
44,"Ker ste prejeli mnenje Izvršnega sveta Skupščine Republike Slovenije šele danes in ker ni bilo omogočeno delovnim telesom pravočasno seznanjanje s temi mnenji, predlagam, da vse navedene akte začasno preložimo na kasnejšo obravnavo (mogoče na 11.12.) s tem, da jih pustimo na dnevnem redu."
18,"Sprejmemo jih, imamo jih na dnevnem redu in bi jih kasneje, to se pravi v torek, tudi obravnavali."
19,"Predlagam, da se delegacija opredeli glede nadaljnje obravnave teh aktov ob njenem poročilu, ki bo obravnavano na tej seji."
4,To ste dobili; ste?
9,To je tudi vse v zvezi z dnevnim redom.
7,Prečiščeni dnevni red imate sedaj na klopeh.
49,"Gre samo za to, da ene točke nismo sprejeli in tam ste tudi videli v dnevnem redu, ki ga imate danes, ki ste ga danes sprejeli, da so ti zvezni akti označeni z zvezdico in te bi pač obravnavali kasneje, ko bo vse popolno tako, kot si tudi želimo."
4,Še želi kdo razpravljati?
10,"Če ne, predlagam, da glasujemo o sprejemu celotnega dnevnega reda."
13,"Kdo je za sprejem dnevnega reda, tako kot je bilo obravnavano in sprejeto?"
3,Je kdo proti?
4,Se je kdo vzdržal?
10,"Ugotavljam, da je predlagani dnevni red sprejet z večino glasov."
1,Prosim.
12,"Prihajam z enim predlogom, ki najbrž ne bo sprejet, pa kljub temu."
65,"Z ozirom na to, da smo sedaj obsojeni, da bomo kar tri dni presedeli v tej dvorani in med tem časom bo treba dostikrat v sosednjo stavbo iti kaj pojest, na skupno sejo, na kakšna usklajevanja, predlagam, da predsedstvo zbora, konkretno da zadolžimo gospoda podpredsednika, da stopi na razgovor z vodstvom kuhinje, da nam za te dni naredi izjemo, da bi lahko uporabljali ta prehod."
1,Hvala.
13,"Mislim, da tako, kot je gospod Dretnik povedal, da bo to težko sprejemljivo."
27,"Iz naše strani v zboru bi bilo to soglasno sprejeto, ampak ni v smislu in seveda v skladu z vsemi sanitarnimi zadevami, da mi hodimo skozi kuhinjo."
10,"Ker drugače ne gre, lahko pa vpraša, nimamo nič proti."
14,S tem lahko začnemo 1. TOČKA DNEVNEGA REDA - ODOBRITEV OSNUTKA ZAPISNIKA 9. SEJE ZBORA.
4,Osnutek zapisnika ste prejeli!
8,Predlaga kdo kakšne spremembe ali dopolnitve k zapisniku?
6,"Če ne, bi sklepali in glasovali."
5,Kdo je za odobritev zapisnika?
3,Je kdo proti?
4,Se je kdo vzdržal?
6,"Ugotavljam, da je zapisnik soglasno sprejet."
16,Pričenjamo z 2. TOČKO DNEVNEGA REDA - INFORMACIJA O POLOŽAJU ITALIJANSKE IN MADŽARSKE NARODNOSTI V REPUBLIKI SLOVENIJI.
18,Informacijo o problematiki italijanske in madžarske narodnosti v Republiki Sloveniji je predložila Komisija Skupščine Republike Slovenije za narodnosti.
15,"Komisija za narodnosti predlaga zborom, da sprejmemo sklep, ki je bil delegatom priložen z informacijo."
39,"Informacijo je obravnavala Komisija za notranjo politiko, ki kot matično delovno telo podpira obravnavano informacijo o položaju italijanske in madžarske narodnosti v Republiki Sloveniji in predlaga zborom, da sprejmemo sklep v besedilu, kot ga je predložila Komisija za narodnosti."
18,"Na klop ste danes prejeli, žal še ne, ampak bo povedano tudi mnenje Izvršnega sveta Skupščine Republike Slovenije."
12,"Predstavnik predlagatelja je gospod Vilijem Sekereš, naš poslanec in verjetno želi besedo."
5,Jaz bi samo toliko poskušal.
32,"Namreč že v predlaganem obdobju je bila izražena zahteva avtohtonih narodnih manjšin, da se v novi ustavi zagotovijo iste pravice, kot jih imajo v ustavi že dosedaj zagotovljene; mislim na te narodnosti."
19,"S tem, da se te pravice še bolj precizirajo, dodelajo in s tem dobijo še višjo in sodobnejšo obliko."
17,"Mislim, to je tudi v sklepu napisano in dejansko jaz osebno nimam še kaj dosti dodati zraven."
29,"Tu je tudi poročilo Komisije za notranjo politiko, ki tudi podpira to in še bi lahko gospod Peter Winkler eventualno od njih - mislim Izvršnega sveta - mogoče še kaj dodal."
2,Hvala lepa.
3,Gospod Peter Winkler.
4,"Gospod predsednik, spoštovani delegati."
25,"Izvršni svet je k informaciji pripravil pismeno mnenje, žal ga še niste prejeli, zato mi dovolite, da predstavim samo nekaj glavnih poudarkov iz tega mnenja."
41,"Ustava Republike Slovenije zagotavlja pripadnikom italijanske in madžarske narodnosti poleg splošnih človeških in državljanskih pravic, še posebno kolektivno varstvo, ki izhaja iz spoznanja, da narodnosti kot manjšinske skupnosti potrebujejo posebne pravice in zaščito, da bi lahko govorili o njihovi družbeni enakopravnosti."
63,"Izvršni svet v okviru svojih pristojnosti zagotavlja izvajanje ustavnih določb prek zakonov, ki jih predlaga v obravnavo skupščini, pa tudi s praktičnimi ukrepi, s katerimi omogoča materialne in druge možnosti za delovanje organizacij obeh narodnosti, za njihovo vzgojo in izobraževanje, za njihov kulturni razvoj, razvijanje informacijskega sistema, za stike z matičnim narodom in pa tudi za spodbujanje njihovih predlogov za avtonomen gospodarski razvoj."
51,"Varovanje in zagotavljanje pravic narodnih skupnosti predstavlja temeljno humanistično in civilizacijsko vrednoto, pa tudi preizkus demokratičnosti družbe, zato si bo Izvršni svet prizadeval, da bo Republika Slovenija pripadnikom obeh narodnostnih skupnosti še naprej zagotavljala dosedanjo raven zaščite in posebnih pravic in si prizadeval za to, da bi še poglobili in obogatili."
47,"V tej zvezi bo Republika Slovenija še naprej izpolnjevala tudi vse mednarodne obveznosti, ki jih je sprejela SFR Jugoslavija in prizadevala si bo tudi za to, da bi Slovenija v bodoče pristopala k tistim mednarodnim dogovorom o varstvu manjšin, ki izhajajo iz sodobnih pogledov na to problematiko."
62,"Republika Slovenija si je že doslej prizadevala, da bi sodelovala z Republiko Hrvatsko pri vseh vprašanjih, ki zadevajo italijansko narodnost v Istri in je na delovni ravni zagotovila tudi sodelovanje delovnih skupin obeh Izvršnih svetov, sprejema pa pobudo Komisije za narodnosti in bo predlagala Republiki Hrvatski, da se sestanejo najodgovornejši predstavniki obeh republik in se dogovorijo o skupnih rešitvah na tem področju."
2,Hvala lepa.
2,Odpiram razpravo.
6,Želi še kdo iz delovnih teles?
2,Gospod Jakič.
3,Hvala za besedo.
43,"Določen sem za poročevalca Komisije za notranjo politiko in bi vam pač povedal, da je Komisija Skupščine Republike Slovenije za notranjo politiko na seji dne 3.12.1990 obravnavala informacijo o problematiki italijanske in madžarske narodnosti v Republiki Sloveniji in se je strinjala z informacijo."
27,"Je pa predlagala, da se v zadnji vrsti tretjega odstavka, pri sklepih, za besedo ""pripraviti"" doda beseda ""čimprej"", preostalo besedilo ""še pred izvedbo plebiscita"", pa se črta."
13,"Namreč komisija je menila, da se v bistvu ne vežemo na sam plebiscit."
40,"Moram pa še povedati, da je bilo ob razpravi k predloženi informaciji v komisiji tudi zavzeto stališče, da bi kazalo v prihodnje nameniti več pozornosti tudi vprašanju drugih narodnosti in etičnih skupin ter urediti njihov položaj v kontekstu nove ustave."
17,V tem smislu je komisija dala tudi pobudo Komisiji za človekove pravice in Komisiji za narodnostna vprašanja.
22,"Se pravi, da komisija predlaga zborom, da sprejmejo informacijo o problematiki italijanske in madžarske narodnostne skupnosti v Republiki Sloveniji, s predlaganim sklepom."
1,Hvala.
2,Hvala lepa.
4,Mogoče še gospod Battelli?
4,"Spoštovano predsedstvo, spoštovani zbor."
24,"Pravzaprav nimam kaj dosti za dodati k temu, kar je napisnao v tem poročilu, nimam dosti dodati temu, kar je že povedal gospod Winkler."
49,"Kar zadeva tisti predlog Komisije za notranjo politiko, da se ne veže na sporazum z Republiko Hrvaško o enotnem, se pravi o priznavanju enotnosti, enovitosti italijanske manjšine, ki živi v slovenskem in hrvaškem delu Istre, lahko povem, zakaj smo hoteli, da se pristopi k temu sporazumu še pred plebiscitom."
44,"Namreč določene pravne in ostale posledice popolne osamosvojitve Slovenije in predvidljive kasnejše popolne osamosvojitve tudi Republike Hrvaške, bodo povzročile italijanski manjšini določene težave, predvsem kar zadeva prost pretok ljudi, pripadnikov italijanske narodne skupnosti v eno oziroma drugo državo, določene težave glede pridobivanja državljanstva itd."
28,"Demografska moč Italijanov, ki živijo v Republiki Sloveniji, ni taka, da bi lahko recimo zagotovila naravno obnavljanje potrebnih profesionalnih profilov, ki delajo v organizacijah in inštitucijah narodne skupnosti."
28,"Ni v stanju to zagotoviti za te obstoječe inštitucije in organizacije, še toliko težje pa bo za tiste subjekte, gospodarske in negospodarske, ki jih upamo ustanoviti v Sloveniji."
48,"To je en aspekt, drugi je pa seveda ta, da se, preden se zgodijo vse te stvari, da narodnosti, narodnostnim skupnostim, italijanski narodnostni skupnosti, določeno zagotovilo, da se bosta obe republiki ukvarjali s to narodnostjo, ki je rojena kot nekaj enotnega in ki mora imeti možnost enotno živeti."
20,"Se pravi, da se bosta dogovarjali o tem, da jo bosta skupaj ohranjali, se pravi, da si to odgovornost porazdelita."
68,"Tu gre seveda, kot je že gospod Winkler povedal, tudi za problem financiranja določenih inštitucij, ki se kot take ne morejo obdržati, se ne bi mogle same obdržati na tržišču in ki pa delujejo v korist celotne narodnostne italijanske skupnosti: npr. Italijanska drama iz Reke, Center za zgodovinske raziskave iz Rovinja, Založniška hiša Edit iz Reke, ki izdaja časopise in ostale publikacije, ki so namenjene celotni italijanski narodnosti."
28,"Tako, mi dejansko ne vidimo nobenega problema, če se pristopi k temu problemu še pred izvedbo plebiscita, če se pristopi k skupnemu reševanju teh problemov pred izvedbo plebiscita."
11,To bi imelo tudi en tak pomirjajoči učinek na to narodnost.
2,Hvala lepa.
2,Hvala lepa.
11,Mi smo še povabili nekaj gostov k tej točki dnevnega reda.
9,"Želi kdo od vabljenih gostov razpravljati, povedati svoje mnenje?"
1,Ne?
7,"Sprašujem ostale poslance, če kdo želi razpravljati?"
3,"Prosim, gospod Aksentijević."
19,"Tisto, kar je uvodničar povedal, gospod Battelli in naš zastopnik v Komisiji za notranjo politiko, se strinjam in drži."
39,"Mislim, da smo dosegli eno stopnjo razvoja naše družbe, ki je v takem času, da mora ohraniti tisto pozitivno to mora odločno ohraniti, to se pravi ohraniti tiste dosežke razvoja, civilizacije in obstoja majhnih skupin narodov na tem območju."
36,"Zdaj je primeren trenutek in podpiram te predloge, čeprav bi bilo treba malo širše zajeti problematiko v luči teh novih zgodovinskih odločitev naših narodov, ki so bili do danes enakopravni, jutri bomo pa pravzaprav postali manjšina."
18,"Še več takih ""tujih skupin"" (pod narekovajem), bo; že vemo kateri so danes bili enakopravni v našem prostoru."
9,Konkretno mislim na avtohtono skupino Srbov v Beli Krajini.
16,"Konkretno mislim na avtohtone skupine Hrvatov, ki bodo to postale ob meji, in na vse ostale."
13,Tudi Romom moramo zagotoviti enake pravice obstoja v tej naši novi skupni domovini.
19,"In zato podpiram in predlagam, da se to razširi na vse, ki so, ki jim je potrebno zagotoviti obstoj."
1,Hvala.
1,Hvala.
4,Želi še kdo razpravljati?
23,"Res je, da je v tej problematiki bilo v delovnih telesih že veliko povedanega, tako da je zdaj težko dodati še nekaj novega."
29,"Brez dvoma pa je treba izraziti tudi naše skupno stališče, da moramo to avtohtono prebivalstvo pri nas podpirati in da se to dejansko kaže ravno v podpori tema narodoma."
14,"Zaenkrat jim zagotavljamo vso pomoč, ker se tu kaže naša civilizacijska in kulturna stopnja."
22,"To dvoje ločim in če se to ne kaže, potem je seveda vprašanje, če smo res zreli za prehod v naslednje stoletje."
65,"Jaz celo menim, da bi morali iskati oblike širše pomoči, da bi z veliko večjim veseljem živeli skupaj z nami in da se ne bi ustavljali tu in tam, ker pač imamo še tudi takšne posameznike, ki vsa ta prizadevanja vidijo in gledajo samo skozi prizmo nič kaj veliko vrednega dinarja in se marsikaj ravno na tisti stopnji ustavi, ko se ne bi bilo treba."
37,"To je pa potem tudi kultura, ki ne sodi nikamor več, predvsem pa ne v našo družbo, zato bi v celoti podprl stališča, ki jih je komisija sprejela in ki so jih tudi druga delovna telesa podprla."
4,Še želi kdo razpravljati?
22,"Če ni razprave, tudi ne s strani gostov, bi predlagal naslednje: da najprej sprejmemo sklep, ki ga je predložila Komisija za narodnosti."
29,"Ta sklep se glasi: ""Obstoječa raven ustavne in zakonske zaščite avtohtone italijanske in madžarske narodne skupnosti in njunih pripadnikov predstavlja izhodišče za urejanje položaja in razvoja obeh narodnih skupnosti."
35,"V procesu svoje polne osamosvojitve Republika Slovenija prevzame nase vse obveznosti, ki izhajajo iz mednarodnih univerzalnih, regionalnih in bilateralnih sporazumov, ki jih je sklenila SFRJ in se nanašajo na avtohtono italijansko in madžarsko narodno skupnost."
37,"Republika Slovenija se bo kot mednarodno pravni subjekt zavzemala za mednarodno pravno varstvo obeh narodnih skupnosti,vključno z dogovorom z Republiko Hrvaško glede enovitosti italijanske narodnosti, ki živi v obeh republikah,ki ga je potrebno pripraviti čimprej."
28,"Republika Slovenija bo sodelovala pri oblikovanju in pozneje tudi ratificirala sodobne mednarodne pravne dokumente evropskega in univerzalnega značaja, ki se nanašajo na zaščito pravic in položaja narodnih manjšin."""
6,Želi o tem sklepu kdo razpravljati?
6,"Če ne, ugotovimo najprej prisotnost poslancev."
6,Kdo je za sprejem takšnega sklepa?
3,Je kdo proti?
4,Se je kdo vzdržal?
7,"Ugotavljam, da je predlagani sklep soglasno sprejet."
10,"Sedaj pa predlagam zboru, da sprejme še ta dodatni sklep:"
31,"""Zbor združenega dela Skupščine Republike Slovenije podpira sklepno poročilo, predloge in sklepe okrogle mize na temo ""Narodnost, manjšina ali skupnost"", ki je bila 8. oktobra 1990, v prostorih Skupščine Republike Slovenije."""
7,Sklepno poročilo ste lahko prebrali v knjižici.
7,Želi o tem dodatnem sklepu kdo razpravljati?
9,"Če ne, kdo je za sprejem tega dodatnega sklepa?"
3,Je kdo proti?
4,Se je kdo vzdržal?
9,"Ugotavljam, da je predlagani sklep sprejet z večino glasov."
15,S tem smo zaključili 2. točko dnevnega reda in pričenjamo s 3. TOČKO DNEVNEGA REDA.
7,"Hvala lepa vsem gostom, ki ste prišli."
15,"Sprašujem sodelavce Sekretariata za finance (gospod Kranjec je rekel, da bo prišel) če lahko pričnemo."
15,"3. TOČKA DNEVNEGA REDA - PREDLOG ZA IZDAJO ZAKONA O FINANCIRANJU JAVNE PORABE, Z OSNUTKOM ZAKONA."
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
15,"Obravnavali so ga Odbor za splošno gospodarske zadeve, ki je podprl predložene spremembe davčne zakonodaje."
25,"V razpravi so bila zastavljena številna vprašanja in dane nekatere pripombe in odbor je predlagal, da zbor sprejme predlog za izdajo zakona, z osnutkom zakona."
66,"Zakonodajno-pravna komisija, ki je ugotovila, da je zakon sodobno zasnovan in solidno pripravljen in zato, da bi nov davčni sistem lahko začel veljati z novim letom, je utemeljena združitev 1. in 2. faze zakonodajnega postopka, k predlogu za izdajo zakona ni imela pripomb, opozorila pa je, da bo treba ob sprejemanju predlogov zakonov, ki urejujejo nov davčni sistem, prikazati, kakšna bo prerazporeditev obremenitev med posameznimi subjekti."
14,"K osnutku zakona je oblikovala pripombe in predloge, ki so razvidni iz njenega poročila."
44,"Nadalje so ta zakon obravnavali Odbor za proračun in javne finance na ravni skupščine, Komisija za družino, Odbor za delo, zaposlovanje in socialno politiko na ravni Skupščine Republike Slovenije in tudi Odbor za kulturo in varstvo kulturne in naravne dediščine na ravni Skupščine Republike."
43,"Na klop ste prejeli tudi stališča Gospodarske zbornice Slovenije k vsem zakonom, ki obravnavajo reformo davčnega sistema; to so točke 3., 4., 5., 6. in 7.; prav tako ste prejeli tudi stališča in predloge predsedstva Zveze svobodnih sindikatov Slovenije k vsem tem aktom."
17,"Predstavnik predlagatelja na seji je gospod dr. Marko Kranjec, član Izvršnega sveta in Republiški sekretar za finance."
6,Bi kdo od vas kaj povedal?
3,Uvod ni potreben?
1,Hvala.
6,Želijo mogoče besedo poročevalci delovnih teles?
5,Kar veliko vas je bilo!
2,Ne želite!
2,Pričenjamo razpravo.
10,"Kdo želi razpravljati o tem prvem zakonu, z osnutkom zakona?"
11,"Predlog za izdajo zakona o financiranju javne porabe, z osnutkom zakona."
3,"Prosim, gospod Muren."
19,"Imam pripombo na 44. člen, ki pravi, da stopnje in osnove za davek od premoženja dedičem daril določajo občine."
39,"To lahko pomeni, da se po občinah davki lahko spreminjajo in sodim, da to ni v redu, ker je človek lahko kaznovan s tem, če živi v napačni občini in mora plačevati drugačne davke kot sosed v sosednji občini."
40,"Sicer je tukaj v obrazložitvi podano, da bo v letu 1991 uveljavljen nov sistem, samo mislim, da bi bilo vseeno s tem treba pohiteti ali vsaj pustiti to odprto, potem pa pustiti, da republika določi enake stopnje za vse občine."
9,Koliko bodo davčne stopnje se lahko tudi naknadno določi.
1,Hvala.
2,Še kdo?
2,Gospod Arzenšek.
6,Izklopiti se je treba gospod Muren.
5,Postavil bi samo eno vprašanje.
22,"V 5. členu piše o prihodkih za financiranje javne porabe, ena od alinej, in to kar prva, je davek od dobička podjetij."
11,"Mi že dolgo časa govorimo o teh takimenovanih družbenih dejavnostih, neprofitnih."
18,"Mogoče dilema, ali je lahko profitna ali ne in če je neprofitna, bi kazalo razmisliti o tej alinei."
9,"Mogoče nisem prav razumel, pa bi prosil za obrazložitev."
17,"Mislim, da če je neprofitna, potem je težko pričakovati, da proračunska ustanova plačuje davke od dobička podjetij."
16,"Vemo, da smo o tem razpravljali že na zasedanjih v mesecu novembru in oktobru mesecu letos."
16,"Vprašal bi kako je s tem, razen, če je namen, da bodo družbene dejavnosti postale neprofitne."
1,Hvala.
3,"No, saj bo."
7,Vprašanje je in bodo že predlagatelji odgovorili.
4,Še kdo želi razpravljati?
3,"Prosim, gospod Sekereš."
4,Jaz imam eno vprašanje.
37,"Postavlja se mi vprašanje v zvezi s smiselnostjo oblikovanja posebnih premoženjskih bilanc in predlagam pa, da bi se 1. in 2. točka 7. člena, da bi se vključili kot 8. in 9. točka 6. člena osnutka zakona."
18,"Se pravi, 2. in 3. točka 7. člena, bi se vključili kot 7. in 8. točka 6. člena."
1,Hvala.
1,Hvala.
2,Gospod Daneu.
36,"Tudi jaz imam eno pojasnilo, če ga lahko dobimo: v členu 7., ko piše v drugem odstavku: ""Razmerja za razporeditev prihodkov med republiko in občino po prejšnjem odstavku se določijo s posebnim aktom Skupščine Republike Slovenije."""
19,"Kakšno je to razmerje in kako bodo živele občine v primerjavi z republiko, da ne bo republika vsega vzela?"
1,Hvala.
1,Prosim.
27,"Na odboru je bilo postavljeno vprašanje, ali ne bi bilo možno davkov znižati s tem, da bi se v sredstva proračuna štela tudi obrestovana sredstva razvojnega sklada."
35,"Predlagatelj bi moral ob predložitvi zakona predložiti tudi načrt zniževanja stroškov predrage republiške in občinske državne uprave in predloge, kako naj se ti prihranki prelijejo v socialne programe in v pospeševanje odpiranja novih delovnih mest."
32,"Glede na negotova razmerja v delitvi sredstev med republiko in občinami je utemeljeno vprašanje, kako bodo občine financirale lastne programe družbenih dejavnosti in lokalne infrastrukture in vzpodbujale investicijsko dejavnost na svojem območju?"
34,"Večje so pristojnosti Izvršnega sveta pri prelivanju sredstev v okviru integriranega proračuna med posameznimi družbenimi dejavnostmi, brez postavljenega učinkovitega nadzora davkoplačevalcev in delavcev v teh dejavnostih nad obsegom in uporabo sredstev za posamezne namene."
37,"Zato naj predlagatelj predvidi neke mehanizme soodločanja, da se bodo naloge in programi teh dejavnosti izvajali brez večjih motenj ter da bo omogočena realna ocena potrebnih sredstev na podlagi soočanja interesov in potreb uporabnikov, izvajalcev in strokovnjakov."
22,"Možnost ustvarjanja proračunskega primanjkljaja zahteva izpeljavo strokovnega mehanizma, ki bo tudi skupščini omogočal izvajati kontrolo nad proračunom in ustanovitev neodvisnih nadzornih organov."
24,"S tem je povezana tudi ureditev prenosa proračunskega primanjkljaja ob eventualni zamenjavi vlade, saj bo le-ta lahko ustvarjen tudi nekontrolirano, le zaradi pridobivanja volilcev."
19,"Iz predloženih rešitev in obrazložitve ni moč oceniti, ali bo dopolnjevalnih občin več ali manj kot v dosedanjem sistemu."
48,"Predvidena je sicer delitev sredstev med občino in republiko v razmerju 50:50 oziroma 70:30 pri sredstvih iz naslova dohodnin, vendar je vprašanje, ali bo možno v občinah realizirati intencijo predlagatelja, da bo občinam ostalo več sredstev iz tega naslova, saj so že doslej izterjale približno 95% teh sredstev."
19,"Delitev sredstev občinam iz centra bo ponovno povzročila pritiske na udeležbo na sredstvih republiškega proračuna, namesto nujne lastne racionalizacije."
29,"Odbor zato zboru predlaga, da ob obravnavi in sprejemu predlaganega predloga za izdajo zakona, z osnutkom, upošteva stališča, mnenja in pripombe, ki so bile izražene na seji tega odbora."
1,Hvala.
4,Želi še kdo razpravljati?
3,"Prosim, gospa Lončar."
27,"Glede na to, da ni bilo prej časa obravnavati, bi rekla, da imamo določene pripombe na vse zakone s področja te javne porabe in obdavčitve posameznih kategorij."
55,"Glede na to, da ne bi vsega brala, bi samo toliko opozorila, da bomo to v pismeni obliki predložili in da bi prosili, da ustrezni organi in tudi Izvršni svet te zadeve prouči in da na ta vprašanja da odgovore; so v točni, pismeni obliki, jih bom predložila in ne bi zapravljala časa z branjem."
4,Če je to možno?
6,"Gospa Lončarjeva, bomo kar tako rekli."
9,Ta vaša pisna zadeva je sestavni del naše razprave.
2,"Prav, dobro."
1,Prosim.
1,Bašin.
64,"Namreč v zvezi z obravnavo te nove davčne zakonodaje so se sestali predstavniki slovenskih carinskih con iz Maribora, Celja, Ljubljane, Kopra, Sežane in Nove Gorice in na tem sestanku je bilo ugotovljeno, kot prvo, da je predložena reforma davčne zakonodaje sprejemljiva kot sistem; in drugo, da je pred sprejemom potrebno pripraviti ustrezne kvantifikacije z vsemi predvidenimi posledicami, torej pred dokončnim sprejemom vseh teh zakonov."
25,"Seveda ob tem so se pa ti predstavniki posebej posvetili vprašanju statusa prostih con, kakor naj bi se po novem imenovale v tej novi zakonodaji."
64,"Pri tem se je pa izhajalo iz ugotovitev, da so slovenske carinske cone izvozno usmerjene cone in da bi lahko kot take se uspešno vključile v procese prestrukturiranja slovenskega gospodarstva, z možnostmi hitrejšega vključevanja tujih vlagateljev v nove programe, z novo tehnologijo in pa seveda omogočeni bi bili hitrejši dotoki tujega kapitala, na osnovi česar bi se tudi hitreje lahko prodiralo na svetovno tržišče."
25,"V praksi pa danes ta zadeva ni možna, ker te cone praktično nimajo niti približno podobnega statusa kot ga imajo podobne proste cone v svetu."
28,"Zato tudi niso privlačne za tuje vlagatelje, in v bistvu dalje od lepih besed, kako naj bi se te cone pojavljale kot magneti za tuje naložbe, nismo prišli."
49,"Pred časom je tudi ta skupščina, ob obravnavi osnutkov sprememb zveznih zakonov s področja deviznega poslovanja, zunanjetrgovinskega poslovanja in carinskega zakona, podprla predlog v zvezi z dopolnitvami, ki so se nanašale na bonitete zaposlovanja v teh prostih conah, vendar ti zakoni na žalost do danes še niso bili sprejeti."
36,"Z namenom, da bi se nekaj premaknilo, je bil tudi pripravljen predlog dopolnitev posameznih osnutkov zakona s področja te nove davčne zakonodaje, ki naj bi se nanašale na opredelitev statusa teh prostih con v tej zakonodaji."
9,"Te dopolnitve so podane posamično, za vsak posamezni zakon."
22,"Jaz teh dopolnitev ne bi prebiral, pisno je to oddano in bi prosil, da se to vključi v razpravo o tej problematiki."
1,Hvala.
1,Hvala.
2,Še kdo?
1,Prosim.
17,"Glede na to, da ste stališča našega upravnega odbora prejeli, bi želel samo na nekaj kratko opozoriti."
50,"Na eni strani je bila v odboru Gospodarske zbornice Slovenije jasna podpora celotnemu sklopu davčne reforme v Sloveniji, ker je bila ocena, da pomeni znaten napredek v primerjavi z dosedanjim sistemom, zagotavlja večjo racionalnost davčnih oblik, večjo primerljivost davčnega sistema z zahodnimi razvitimi državami in uvaja večjo nevtralnost davčne politike."
24,"Vendar moram reči, da je odbor pri tem posebej opozoril, da v predloženih zakonih niso bile na razpolago tudi celovite bilance in ocene stanja."
19,"In te ocene bi morale dati jasno predstavo o tem, kaj se bo na posameznih področjih in dejavnostih dogajalo."
39,"Mnenja smo bili, da je takšna prognoza predvidenih gibanj nujna tudi zato, da bi lahko na njeni podlagi ocenili, ali predložena davčna reforma tudi dejansko konkretizira zahteve po razbremenitvi gospodarstva in s tem po preusmeritvi sedanjih negativnih gospodarskih trendov."
34,"Takšna testiranja so v razvitem svetu nujna spremljajoča podlaga vseh sistemskih sprememb in z njimi se zelo podrobno ocenjuje vpliv predlaganih davčnih obremenitev z vidika njihovega vpliva na ekonomske, regionalne, socialne in fiskalne razmere."
42,"Ob tem bi želel tudi opozoriti, da je bila že v skupščini Republike Slovenije sprejeta obveznost, da se opravi določena racionalizacija celotne javne uprave in na to že sprejeto obveznost bi kazalo tudi ta trenutek, ob sprejemanju celotnega davčnega paketa, ponovno opozoriti."
18,Glede drugih konkretnih pripomb pa so bile dane že na odborih in so zajete tudi v tem gradivu.
2,Hvala lepa.
36,"Nam se bo zdaj pričelo dogajati to, da bomo pričeli razpravljati ne samo o tem prvem zakonu, ampak o celem paketu, skratka o petih in tu se bo verjetno težko popolnoma čisto držati našega dnevnega reda."
20,"Res pa je, jaz vas moram seveda razočarati, ker mi bomo pri vseh teh petih zakonih sprejeli dokaj sličen sklep."
19,"V prvem delu se seveda nanaša na to, da pač sprejmemo predlog in drugič, da morajo upoštevati naše pripombe."
13,"Na tak način, da tukaj kaj zelo bistvenega pri posameznih točkah ne bo."
28,"Zato je pa čisto normalno in zdi se mi verjetno in to ne smete preveč zameriti, če boste posamezniki prehajali iz ene točke v drugo točko dnevnega reda."
14,"Tako, da se v tem primeru pač ne bom mogel držati čisto striktno tega."
2,Gospod Pušnik.
20,Tudi jaz imam vrsto pripomb in stališč na celoten paket teh zakonov s področja davkov in pa financiranja javne porabe.
35,"Te pripombe in stališča so bile zbrane in oblikovane v okviru občine Laško in jaz bi jih prav tako dal pisno in to zaradi racionalizacije ter bi prosil, da se uvrstijo kot pripombe iz razprave."
10,Morda bi izpostavil samo dvoje načelnih pripomb ali pa stališč.
29,"Prvo, menimo, da je sistem financiranja sistemsko in globalno pravilno zastavljen v smeri zmanjšanja števila raznovrstnih obremenitev ter v zbiranje in razdeljevanje sredstev javne porabe preko enotnega proračunskega sistema."
7,Zato sprejem predloženih osnutkov zakona načelno podpiramo.
17,"Opažamo, da se s predloženim osnutkom zakona davčne stopnje oziroma obremenitve fizičnih in pravnih subjektov občutno povečujejo."
6,"Menimo, da povečevanje obremenitev ni sprejemljivo."
22,"Večje obremenitve v gospodarstvu bodo še povečale nekonkurenčnost našega gospodarstva, saj je potrebno pred sprejemom teh zakonov še proučiti posledice takšnih predlogov."
32,"Večjo pozornost pa je potrebno nameniti organiziranosti javnih služb, poudariti potrebo po večji učinkovitosti teh služb, racionalnejši organiziranosti ter zmanjšanju izdatkov za te potrebe, kar vse mora prispevati k zmanjšanju obremenitev gospodarstva."
15,"To so načelne pripombe, konkretne, k posameznim zakonom pa bi priložil kot prispevek k razpravi."
1,Hvala.
1,Hvala.
2,Gospod Rogina.
17,"Podpiram prehod na nov davčni sistem, ki bo pospeševal v glavnem razvoj podjetništva in pa stimuliral vlagatelje."
27,"Ugotavljam pa, da predloženi osnutki zakonov ne zagotavljajo zniževanja obveznosti gospodarskih subjektov in da so po naši oceni skupne obremenitve višje kot so v zahodnih evropskih državah."
23,"To velja predvsem za obveznosti, ki se pokrivajo iz osebnih dohodkov delavcev in pa tiste, ki jih plačujejo podjetja na izplačane osebne dohodke."
27,"Za znižanje obremenitev predlagamo, da se podjetjem zniža republiški davek na izplačane osebne dohodke, ker v tem primeru bi bilo vsaj za nekaj podjetij možno izkazati dobiček."
15,"Konkretno pri zakonu o financiranju javne porabe pa pripombe k 5., 6. in 7. členu."
23,"Evidentno je, da vsi pomembni viri financiranja sedaj po novi zakonodaji pripadajo republiki, medtem ko izvirni prihodki občin ne predstavljajo resnega proračunskega vira."
20,In tu bo pretežen del prihodkov občin pritekal po 7. členu zakona; to je z razporejanjem med republiko in občinami.
18,"Pri tem pa ni nikakršnih osnov, ki bi zagotavljale občinam pokrivanje in vse ostalo z zakoni definiranih nalog."
18,"Zato predlagamo, da se vsi prihodki, opredeljeni v 7. členu, prenesejo v 6. člen oziroma med prihodke občin."
26,"Po naših ocenah tudi na ta način ne bo zagotovljeno pokrivanje proračunskih nalog občin, zato predlagamo, da se preko sistema dopolnilnih sredstev občinam zagotovijo manjkajoča sredstva."
10,"O ostalih zakonih pa potem, ko bodo na dnevnem redu."
9,"Besedo ima gospod dr. Kranjec, republiški sekretar za finance."
4,"Hvala lepa, gospod predsednik."
5,"Spoštovani delegati poslanci, spoštovane poslanke."
21,"Mi bomo seveda upoštevali pripombe, ki ste jih vi tukajle izrekli ali jih boste dali pisno, mi jih bomo temeljito preštudirali."
17,"Jaz bi tukajle rad povedal samo par besed v smislu te celotne operacije, ki vam jo predlagamo."
15,"Namreč ni vam treba dokazovati, kako kontraproduktiven in zapleten davčni sistem in fiskalni sistem imamo."
15,"In zato sem po svoje tudi zadovoljen, da sem imel priliko sodelovati pri tej reformi."
24,"Mislim, da lahko tudi mi izrazimo eno mero neskromnega zadovoljstva, ker se nam zdi, da smo v relativno kratkem času naredili eno dobro delo."
18,"Jasno, kot vsak izdelek tudi ta ni popoln in bo popravljen na osnovi razprave tukajle in vaših sugestij."
35,"Sedajle, kot sem iz dosedanje razprave videl, je največ spornih točk med predlogom in vašimi stališči pri delitvi virov med republiko in občinami in pa sam problem višine stopenj, če sem prav razumel dosedanjo razpravo."
52,"Kar se delitve virov med republiko in občinami tiče, bi vam rad zagotovil, da sistem, ki vam ga predlagamo, ni ena posebnost tržnih gospodarstev, da imate zelo pogosto oziroma v največjem številu primerov lokalne uprave, lokalne organe oblasti, ki imajo v glavnem samo davke, ki slone na premoženju in raznih komunalnih taksah."
25,"Tako, da naš sistem ne bo ena specifičnost in so občine pogosto v glavnem vedno odvisne od dopolnilnih sredstev, ki pridejo z višjega nivoja oblasti."
36,"Mi smo s predlogom o delitvi, s predlogom odloka oziroma osnutkom odloka o razporeditvi sredstev upoštevali vse naloge, ki jih občine opravljajo v sedanjem obsegu in smo izračunali konkretno že za vsako občino, kaj to pomeni."
54,"In od potrebnih sredstev, v globalu, ki naj bi jih občine za drugo leto potrebovale v znesku približno 17 milijard dinarjev - letos ste imeli nekaj manjšo porabo v globalu vse občine v Sloveniji - bodo dopolnilna sredstva, to se pravi 50% dohodnine in 30% ostalih davčnih virov, ki so predlagani, zagotovili 14 milijard 300 milijonov."
35,"To se pravi, to so vaša fiksna sredstva, ni to bi rekel dopolnilno, da vas republika s tem dotira; to so fiksno na osnovi zakona in odloka določena sredstva, s katerimi vi popolnoma samostojno razpolagate."
36,"Poleg tega bodo vse občine, ki še ne bodo mogle zagotoviti potrebnega obsega sredstev, dobile še dopolnilna sredstva na osnovi dveh kriterijev: števila prebivalcev in družbenega proizvoda na prebivalca, s tem da bodo dopolnilna sredstva degresivna."
21,"Tista občina, ki ima višji družbeni proizvod na prebivalca bo dobila manj kot tista, ki ima nižji družbeni proizvod na prebivalca."
17,Ta dopolnilna sredstva bodo prinesla v vaše občine v globalu v Sloveniji še okoli 3 milijarde dinarjev.
24,"To se pravi, samo o tem znesku bi se lahko govorilo, da so to dopolnilna sredstva, s katerimi bo dejansko republika vodila eno politiko."
56,"Vse ostalo so pa vaša sredstva, samo so centralizirana, ker se nam zdi, da je dosedaj prihajalo do tako velikih razlik v posameznih občinah, da se je razbijal ta enotni slovenski prostor in sedajle predlagamo, da se to v okviru republike določi, potem se pa seveda tudi v dogovoru z občinami določi tudi ta ključ razdelitve."
6,In ta ključ delitve tukajle je.
12,"Seveda alternativna možnost je, da se dopusti občinam določen odstotek davčne stopnje."
20,"Če je recimo davčna stopnja na dobiček 40%, se lahko reče, občina ima od teh 40% 6%, 10%, eno četrtino."
7,Ampak rezultat je v končni fazi enak.
23,"Težko je pa pričakovati in mislim, da mi ne moremo zagovarjati tega, da bi občine popolnoma samostojno določile stopnje, ker bodo razlike prevelike."
23,"Torej argumenti tukajle so, določene občine pa lahko z davčno konkurenco vplivajo na to, saj jim ta sistem to več ali manj dopušča."
35,"Ni pa po mojem ne strokovno in ne politično modro zagovarjati popolno samostojnost občin v določanju njihovih obremenitev, ker je slovenski prostor le premajhen, da bi lahko rekli, da naj vsaka občina vodi svojo politiko."
22,"Poleg tega je pa seveda odprto vprašanje, ki ga pa mi v tem predlogu nismo mogli rešiti, velikost občin, ustavna vloga občin."
13,"Po vsej verjetnosti bodo občine nekaj manjše, kot jaz razumem sedajle politične razprave."
16,"In če bo to, potem je seveda ta argument, da se centralizira politika, še bolj sprejemljiv."
18,"Je pa to seveda stvar vaše razprave, vaše odločitve in mi bomo, jasno, vse te predloge temeljito proučili."
4,Kar se tiče kvantifikacij.
11,Kvantifikacije so jasno narejene in bodo tudi sestavni del proračunske razprave.
52,"Lahko vam pa že sedajle povem, da mi predvidevamo s temi davčnimi inštrumenti, ki jih predlagamo v teh petih zakonih, približno naslednje zneske dohodkov za leto 1991: dohodnina bi po izračunih, ki smo jih dosedaj naredili prinesla v republiko 15,5 milijard dinarjev, od tega bi bilo 50% republiškega denarja, 50% občinskega denarja."
29,"Prosim, da teh številk ne jemljete kot popolnoma zanesljive, ker so izračuni bili narejeni in se stalno dopolnjujejo in bodo na koncu verjetno šli 10, 15% gor ali dol."
21,"Davek od dobička pravnih oseb - 3 milijarde in pol - to vidite, da predstavlja manj kot 8% v bistvu vseh pristojnih dohodkov."
11,"Dobiček ne bo več nek inštrument, ki bo prinašal ogromne denarje."
22,"Struktura prihodkov bo pač tudi podobna tistemu, kar se v razvitih tržnih gospodarstvih oblikuje, kjer je dohodnina osnovni in praktično fiskalni inštrument."
21,"Davek na izplačane osebne dohodke, to se pravi na plačilno listo po 15%, naj bi prinesel, tako predvidevajo, 10,3 milijarde dinarjev."
11,"In prispevki za socialno varnost, brez pokojnin, pa 13,5 milijard dinarjev."
28,"Potem so tukajle še manjši viri, kot je posebni prometni davek, temeljni prometni davek, ampak to ni stvar današnje razprave, jaz sem vam povedal samo za te štiri."
23,"Skupaj predvideni davčni in nedavčni prihodki Republike Slovenije v naslednjem letu so 60.8 milijard dinarjev, ki se jasno delijo med republiko in občinami."
15,"Kot sem rekel: 17 milijard približno gre občinam, ostalo od teh 60.8 milijarde pa republiki."
12,"To se pravi, da bi republika imela opredeljenih 43 do 44 milijard."
24,"Vidite da 1/3 vsega, kar se bo zbralo, poleg tega imate pa vi še svoje prihodke, bodo premoženjski davki, komunalne takse in tako naprej."
21,"In s tem boste zbrali tudi dodatne, po naših izračunih, 3 milijarde dinarjev, pa še 3 milijarde dopolnilnih sredstev boste dobili."
72,"To je sedajle globalna slika, to seveda ni z modelom narejeno, ker modela enostavno ne moremo, ne da ga ne bi znali, mi bi ga znali narediti, samo v sistemu kakršnega imamo, ko so se stopnje vsak dan menjale in ko je bila takšna inflacija, tako da je to bil čisti izračun, na osnovi periodičnih računov za devet mesecev in predvidevanj pač določenih predpostavk, o katerih je bilo danes že tudi razpravljano."
4,Kar se tiče stopenj.
17,"Tukajle so bila izražena mnenja, da se stopnje povečujejo ali pa da so višje kot v tujini."
8,"Mislim, da bi se o tem dalo razpravljati."
19,"Naš namen, verjemite, je bil, da se gospodarstvo razbremenjuje in dejansko so predpostavke te reforme, da se gospodarstvo razbremenjuje."
12,"Davek na dobiček, ki je osnovni inštrument obdavčevanja gospodarstva, je sedajle 40%."
16,"Če upoštevate investicijsko olajšavo in tako naprej, 10% bo davek, je v bistvu efektivna stopnja 36%."
20,"Jaz sem že nekajkrat povedal, kakšne so te stopnje v drugih državah, pa bi jih kljub temu morda še ponovil."
26,"Belgija 43%, Danska 50%, Nemčija, odvisno od tega ali je dobiček izplačan ali ni izplačan - v delniških družbah od 36 do 50%, Francija 42%, Italija 36%."
10,"In mi smo tudi na 36%, če upoštevate investicijsko olajšavo."
21,"To se pravi, jaz trdim, da v bodoče ne bo mogoče več reči, da je davek kriv za manjšo učinkovitost gospodarjenja."
5,"Mislim, da bodo pogoji izenačeni."
28,"In seveda, če pa gospodarstvo kljub temu ne bo učinkovito, bo treba vzroke iskati pa drugje, ali v financiranju, v visokih obrestnih merah ali pa v sami neučinkovitosti."
13,"O tem se seveda tudi da razpravljati, čeprav jaz tukajle več ne impliciram."
7,Kar se tiče davkov na plačilno listo.
48,"Jaz sem že povedal, da je ta davek prehodnega značaja in seveda tudi mi nismo popolnoma srečni z njim, je pa potreben, ker družbena lastnina je pač fenomen, ki povzroča, da podjetja nimajo dobička in davčna reforma pa izhaja iz predpostavke, da mora biti to dohodkovno nevtralna reforma."
17,"To se pravi, da moramo približno toliko sredstev zbrati, kot smo jih s starim davčnim sistemom zbrali."
54,"Ne zato, da bi mi to želeli, ampak država funkcionira, vi kot Zbor združenega dela gospodarstva, boste rekli v redu, mi plačujemo, ampak potem pojdite pa v družbenopolitični zbor, kjer so porabniki, pa tudi tukajle so, bodo pa rekli, ja nam je pa treba toliko sredstev zagotoviti kot lansko leto ali pa še več."
34,"To seveda je pa možno samo, če je reforma dohodkovno nevtralna, to se pravi, mi si ne moremo dovoliti bistvenih sprememb v obremenjevanju, zaenkrat, je pa obremenjevanje bolj pravično ali pa bolj učinkovito razdeljeno."
26,"Mislimo, da je možno bolj učinkovito gospodarjenje s to obremenitvijo, tudi če bi bilo res, kar pa po mojem mnenju ni, da je to večja obremenitev."
11,"Ni večja obremenitev, kapital, kot produkcijski faktor je obremenjen manj, 40%."
22,"Davek na plačilno listo pa ni davek, ki ga gospodarstvo plačuje, temveč ga bo plačevalo prebivalstvo, ker ga boste vkalkulirali v cene."
22,"To se pravi, to ni obremenitev gospodarstva, lahko teoretično razpravljamo tri dni ali bo to možno ali ne, kdo končno plača davek."
23,"O tem lahko cele knjige preberemo in napišemo, ampak namen tega davka je, da se ga vključi v stroške in se obremeni potrošnika."
12,"To se pravi, to je ene vrste prometni davek za nakup delavca."
12,"Zato jaz ne bi sprejel te trditve, da je to obremenitev gospodarstva."
8,"Ni, to je v končni fazi obremenitev prebivalstva."
23,"Kar se tiče teh prispevkov za socialno zavarovanje je rešitev takšna, ki ustreza rešitvam v drugih tržnih gospodarstvih, da plačujeta delodajalec in delojemalec."
27,"Edini prigovor k temu bi morda lahko bil, da gremo neomejeno s temi prispevki, medtem ko so v tujini ti prispevki limitirani do določenega zneska, potem prenehajo."
35,"Samo to pa potegne za seboj spremembo pokojninskega sistema, da se tudi pokojnine nekje limitirajo, pri nas so pa pokojnine vezane tudi neomejeno na osebne dohodke in zato seveda tudi prispevki stalno spremljajo osebne dohodke."
17,"So pa stopnje relativno visoke, s tem se strinjam, samo to izhaja iz pravic, ki jih imamo."
8,"Skušajte zmanjšati pravico upokojencem, pa boste videli rezultat."
5,Skupščina je o tem razpravljala.
17,"Če se boste odločili, da se pravice upokojencev zmanjšajo, smo tudi mi pripravljeni obremenitev zmanjšati, brez problema."
5,Tukajle mi zavirali ne bomo.
33,"Sedajle skupaj, pokojnine, zdravstvo, nezaposlenost, znese 21,5%, plačujeta oba, delodajalec in delojemalec, to se pravi podjetje, zanj je to tudi poslovni strošek, ki se tudi vkalkulira v ceno in ga vi ne plačujete."
19,"Vi ste plačnik, ampak vi ga boste vkalkulirali v stroške in ga bo tudi v končni fazi plačal potrošnik."
23,"Jaz še vedno stojim na stališču, da boste vi plačevali samo 40% na dobiček podjetja in nič drugega, pa jasno na delovno silo."
10,Za primerjavo par številk iz tujine o sistemu socialnih prispevkov.
28,"V Belgiji plačuje delodajalec, to se pravi podjetje, 27,7%, uslužbenec - delavec 12%, v Nemčiji 18, mi pa imamo 21,5%, imamo pa višje pravice glede na povprečni osebni dohodek."
13,Naša pokojnina je 91% v tem trenutku - v povprečju - glede na osebni dohodek.
7,"V zahodni Evropi pa je 60, 70."
11,Temu moramo pripisati tiste tri odstotke in morda še kaj več.
5,Pojasniti je tudi to mogoče.
11,"Kar se tiče same dohodnine, verjetno bo tu še največ razprave."
23,"Tu bi rekel, da so stopnje, ki so tu predlagane od 15 do 45, tudi v tistem obsegu, kot ga poznajo razvite države."
38,"Imate v Avstriji od 10 do 50, v Franciji od 5 do 57, v Nemčiji od 19 do 53, v Grčiji od 18 do 50, v Španiji od 25 do 56, v Turčiji od 35 do 55 odstotkov."
14,"Skratka, tudi po tej logiki ne bo več mogoče trditi, da je delo predrago."
47,"Povprečna stopnja dohodnine pri nas, računamo, ker je distribucija osebnih dohodkov taka, da imate en velik rep tu pri podpovprečnih osebnih dohodkih, kjer je največje število, potem je povprečje, potem je pa en manjši odstotek 10% jih je pa 1 do 2 višja od povprečnih osebnih dohodkov."
12,"Kot rečeno, na povprečje računano, je naša stopnja preračunana na okoli 15%."
13,"To je tisto, kar bo bruto osebni dohodek, plus 21,5% za socialno zavarovanje."
37,"To se pravi, povprečna obremenitev dela bo zdaj 36,5% in še kakšna malenkost na občinskem nivoju za zdravstvo za prihodnje razdobje, ampak med 37 in 38% bo zdaj stalo delo še dodatno od bruto osebnega dohodka itd."
7,To je vaš strošek v enem smislu.
54,"Plačilna lista in pa prispevki za socialno zavarovanje so pa vaši stroški, ki bodo šli v ceno in se mi zdi, da v primerjavi s sedanjo povprečno obremenitvijo, ki je čez 50%, je tudi tu znižanje; tu je zdaj 36,5, 37%, prej je pa 45-55% bruto osebnega dohodka šlo za prispevke in davke."
15,"Tako, da mi po najboljšem prepričanju trdimo in stojimo na stališču, da je to razbremenitev."
6,"Je razbremenitev, pa seveda prerazporeditev tega."
16,"O tem seveda je pa tako, davek je vedno strošek in nihče ga rad ne plačuje."
14,"Kar se tiče racionalizacije državne uprave; sem takoj za to, da se jo izvede."
9,"Samo rad bi poznal tistega, ki jo bo izvedel."
24,"Če boste vi to sklenili in zahtevali, boste morali kvantitativno reči: državna uprava se mora znižati za 10%, pa se bo znižala za 10%."
3,Ali pa več.
25,"Sprejmite tak zakon, predlaga naj ga kdo in se bo to izvedlo in potem seveda bo to imelo posledice tudi na davčno obremenitev, brez dvoma."
28,"Dokler pa to mi, posebno mi kot resorni organ, nismo v stanju narediti, tudi ne moremo drugače ravnati kot smo ravnali s tem osnutkom oziroma s tem predlogom."
11,Da se vrnem še enkrat na davek na izplačane osebne dohodke.
3,Namreč 15% stopnja.
44,"Če ga vi ne bi mogli plačati in ga ne morete v ceno prevaliti, pomeni, da se vam povečuje za toliko dobiček in ta dobiček je obdavčen z 40%, to se pravi, 6% tega v vsakem primeru plačate, se ne izognete v nobenem primeru."
46,"Gre za razliko samo 9% in to je v najslabšem primeru, da se ne more to v ceno vgraditi, ampak mislimo, da se bo v ceno vgradilo in zaradi tega tudi ne vidimo problema in smatramo, da je ta davek na izplačane osebne dohodke zaenkrat upravičen."
50,"Potem, ko bo pa več delniških družb, ko bo več podjetij, kjer bo profit tisti motiv in tisti kriterij učinkovitosti podjetja, ko podjetja ne bodo hodila več na sekretariate po denar - ker to, kar se dogaja zdaj, je grozljivo, kot da smo mi banka, ki naj financiramo podjetja v izgubah."
66,"Ko bodo imela podjetja dovolj denarja, potem pa lahko rečemo: ne rabimo več tega davka na izplačani OD, ker bo davek na dobiček več prinesel, ker vsaka delniška družba se bo potem jasno prizadevala za čim večji dobiček, ker to pomeni tudi kapitalni dobiček na osnovi delnic, sicer je pa podjetje brez vrednosti in nihče ne bo hotel v takem podjetju držati kapitala niti vanj investirati."
7,No to je bilo samo nekaj idej.
66,"Jaz seveda ponavljam, da mi smo absolutno za vse te pripombe in bomo proučili, morate pa le upoštevati, da čisto vsakega interesa pa najbrž ne bo mogoče upoštevati, še posebno, ker mi smo omejeni na drugi strani s sredstvi, ki jih imamo, država mora funkcionirati, ne moremo kaj več, samo olajšave, čim nižje stopnje, pa enak obseg javne porabe pa možnosti ali pa enak obseg pravic."
7,Ti dve stvari enostavno skupaj ne gresta.
51,"In jaz vam še enkrat zagotavljam, da nas vodi pri tej formi to, da imamo učinkovit davčni sistem, enostaven, mislim, da je to bistvena poenostavitev in tudi pravičen, ker sem že rekel, prebivalstvo pri nas ima sredstva, ne vsi, so veliki socialni problemi, ampak ima dosti več sredstev kot obubožano gospodarstvo."
38,"Pri tem pa seveda moramo gledati na tisto obubožano gospodarstvo, ki je bilo obubožano zaradi ukrepov ekonomske politike, ne pa zaradi lastne ekonomske neučinkovitosti; takim obubožanim gospodarstvenikom se pa seveda ne bo dalo pomagati in jim ni rešitve."
13,"Samo še en stavek o dohodnini, o tem bo več govora verjetno kasneje."
14,"Mi predvidevamo, ker so bile že v časopisu objavljene določene tabele o stopnjah dohodnine."
6,Tisto je bil samo prvi osnutek.
50,"Sedanji izračuni za dohodnino kažejo, da bomo imeli 4 oziroma 5 razredov. 1 razred bo do 60.000 dinarjev, potem bo od 60 do 120.000, potem bo od 12 do 240, 240 do 480 in nad 480.000 dinarjev bruto osebnega dohodka, pri čemer bodo od tega odšteta plačila za socialno varnost."
23,"To se pravi, vse to bo odšteto, to se bo pa obdavčevalo po stopnjah od 9 do 45 ali od 15 do 45."
47,"In izračuni nam kažejo, da osebe, ki imajo danes povprečni OD ali celo nekaj več, do 1,2 povprečnega OD, torej je od 1,2 navzdol, bodo vse imele s tem sistemom višji neto izplačani OD, tudi do 15 ali še več odstotkov, kot tisti, ki ima samo 0,6."
22,"To se pravi, da je tudi socialna komponenta vgrajena tukaj, odvisno tudi - torej otroci so že notri, to je bil že govor."
56,"Osebe, ki pa imajo več kot 1,2 povprečnega OD pa do 5, 10 povprečnih, tisti bodo pa v skrajni konsekvenci, tisti, ki imajo več kot 5 povprečnega, pa bodo po vsej verjetnosti izgubili neto okoli 12 do 15% OD - ne pa tiste stopnje, ki ste jih v časopisu videli, ampak 12 do 15% bo pa manjši."
40,"Ne govorimo samo o OD, o vseh virih, ki jih bomo imeli v naslednjem letu, plače, honorarji, dobički obrtnikov, ker obrtniki se bodo obdavčevali po tem, obrtniki ne bodo več plačevali davka na OD, potem pa še davek na dobiček."
6,"Vse je samo dohodnina, nič drugače."
35,"In seveda če je ta dobiček 5-krat ali 10-krat večji kot je povprečni OD, potem bodo plačevali približno 15% več, kot so do sedaj s temi OD oziroma tisto, kar so plačevali po sedanjem sistemu."
11,"Tako, da je ta sistem tudi socialno pravičen, po našem mnenju."
19,"Ker končno mi moramo od nekod denar dobiti in ta denar bomo pač dobili od tistih, ki ga imajo."
6,Je pa stvar v vaših rokah.
20,"Jaz bi vas lepo, apeliral bi na vas, da z dobrohotnostjo upoštevate to reformo, bila je narejena v kratkem času."
6,Po našem mnenju je relativno zadovoljiva.
42,"Nobena reforma oziroma noben davčni sistem ne traja večno, vse države spreminjajo davčne sisteme po 30 letih ali več, ker se tako zakomplicirajo, ker se posamezni dodatki dodajajo, tako da tudi mi verjetno več kot 30 let tega sistema ne bomo imeli."
22,"Ampak, če bomo imeli 30 let dober davčni sistem, se mi zdi, da smo veliko naredili, v primerjavi s 40-letnim slabim sistemom."
2,Hvala lepa.
1,Hvala.
3,Nadaljujemo z razpravo.
11,"Prav bi bilo, da rečemo še kaj o financiranju javne porabe."
3,Želi še kdo?
3,"Prosim, gospod Grašič."
27,"Jaz se oproščam, ker do sedaj nisem bil prisoten, toda vseeno bi nekaj, eno stvar bi predvsem rad povedal, ki je vezana na celoten kompleks te zakonodaje."
17,"Najprej seveda tudi moja pohvala pripravljalcem, da so pripravili nekaj, kar v gospodarstvu že dolgo časa pričakujemo."
5,V tem smislu smo zadovoljni.
20,"Rad pa bi tudi kot drugo omenil, da se z nekaterimi predpostavkami, ki so v obrazložitvi podane, ne morem strinjati."
32,"Razlog seveda je ta, ker smo neštetokrat že rekli, da sedanja obremenitev gospodarstva presega naše možnosti, naše zmožnosti; ne bom trdil, da niso take potrebe, ampak da dejansko vsega tega ne zmoremo."
22,"Prav tako mislim, da je tudi eden od načinov, kako tistega kar ne rabimo, kar ne potrebujemo, kako se to lahko zmanjša."
50,"Da se to lahko zmanjša, še posebej na tak način, da je za to manj denarja in da je to ena oblika prisile, v narekovaju, da se pride do določenih racionalizacij tudi v celotni nadgradnji, če uporabim ta izraz, ker v gospodarstvu smo pod to prisilo že kar nekaj časa."
17,"Ugotovitve, da seveda te sedanje obremenitve presegajo zmožnosti, so bile tudi v tem zboru že neštetokrat povedane."
38,"Seveda, da grem sedaj h konkretnemu; v nekaterih obrazložitvah je bilo dosedaj povedano, da kompletno ta sprememba na tem področju pomeni nekoliko manjšo obremenitev gospodarstva, večjo obremenitev državljanov, skupno približno na realni višini tega, kar tudi danes je."
64,"To seveda sedaj ni v skladu s tistim, kar sem prej povedal, zato vseeno menim in mislim, da je potrebno najti način, da skozi konkretizacijo tega sistema, ki je skozi to zakonodajo predlagan, ki ima vso podporo, da se išče ta cilj, da se skupna obremenitev zmanjša in da je seveda predvsem to zmanjšanje prisotno na tistem delu, kjer se stvar nanaša na gospodarstvo."
35,"V obrazložitvi predvsem tistega zakona o davku na plačilno listo pa seveda piše še posebej tako, da je z davkom iz dobička in davkom na plačilno listo vse skupaj v višini tega, kar je danes."
6,To seveda ne pomeni razbremenitve gospodarstva.
11,"To pa je tisto, kar je vsebinska pripomba na to zakonodajo."
22,"In jaz mislim, da bi v nadaljevanju, v konkretizaciji tega, ko bomo seveda tudi seznanjeni z bolj podrobnimi številkami, upoštevali tudi to."
37,"Jaz moram zase reči, da sem za podjetje, kjer delam, na osnovi tega, kar smo dobili dodatnih informacij na seji zbora, poskušal tudi to izračunati in mi tudi ta izračun, kot sem že prej povedal, to potrjuje."
23,"Zato mislim, da bi bilo potrebno najti način in pot, kako resnično tudi s konkretizacijo tega, kar v zakonih je, zmanjšati obremenitev gospodarstva."
33,"Mislim, da nam mora biti tu en cilj postavljen, da se, bom rekel, vsaj v gospodarstvu najde oblika, ki bi po novem zahtevala za okrog 20% manjšo realno vrednost ali realni obseg sredstev."
24,"S tem, da bi tukaj rekel, da bi na tem področju dal poudarek, da se zmanjšuje predvsem tisti davek, ki je vezan na delo."
2,Hvala lepa.
3,Gospod Marjan Starc.
22,"Jaz sem vseskozi zahteval, da je treba v osnovi spremeniti davčni sistem, kar je bilo potem tudi vloženo v smernice Izvršnega sveta."
56,"V tem trenutku izražam zadovoljstvo s konceptom, modelom in osnutkom, ki smo ga dobili in sem tudi prej, tudi zaradi tega, čutil potrebo, da se sprejme predlog, da bi prvi dve fazi - osnutek in predlog - opravili že danes, tako da do konca leta ta sistem uzakonimo, da z novim koledarskim letom začnemo z novim davčnim sistemom."
28,"Čeprav bi ta materija, ki je tako kompleksna in tako radikalna sprememba, zahtevala nekaj mesečno obravnavo in preverjanje in tako naprej, mi enostavno v tem trenutku nimamo časa."
15,"V osnovi se, kot sem že dejal, strinjam z osnovnim modelom, ki je sodoben model."
57,"S tem modelom mislim, da se bomo tudi mi, ker je kompatibilen s svetovnim tržiščem, vklopili in bo naš sistem v kalkulaciji normalen in bomo točno vedeli, kakšni so poslovni stroški in vse ostale stvari in dejansko ne bomo imeli več izgovorov in razlogov, da bi se skrivali za neurejenim davčnim sistemom, kot smo ga imeli sedaj."
14,"Vendar pa se z gospodom Kranjcem ne strinjam v tem, da mora biti nevtralen."
39,"Se strinjam s tem, da štarta Izvršni svet s svojim predlogom kot nevtralnim, tako kot je, da naj bi bilo vse skupaj pokrivanje javne porabe, čeprav bo drugače strukturirana, drugače zajemana in da naj ne bi bila bistveno drugačna."
24,"Tudi razumem stališče vlade, da tako pač pristopi parlament, kjer je to delikatno področje, tako za gospodarstvo kot za vse občane, za vse nas."
19,"Mislim pa, da moramo mi predvsem iz gospodarstva, iz združenega dela, postaviti neke drugačne gabarite ali limite ali omejitve."
26,"Sam sistem, recimo, da je v redu, čeprav bo čas pokazal, če je v funkciji tako socialne pravičnosti, predvsem pa v funkciji ustvarjanja novega ekonomskega bogastva."
13,"Da ne bomo mi s tem vse skupaj zatrli, zamorili in tako naprej."
52,"Mi smo v zadnjih desetih, petnajstih letih priče v tem razvitem, industrijskem svetu, smo bili priča antidavčni revoluciji, kar pomeni, da so vse te države spoznale, da se morajo upreti preveliki redistribuciji, distribuciji narodnega dohodka preko davkov, ker je to zaviralo nadaljnji gospodarski razvoj in je to eden od osnovnih virov inflacije."
19,"Zaradi tega je bila antidavčna revolucija izvedena v Ameriki, v Evropi - nekje več, nekje manj - z drastičnim znižanjem davkov."
13,"Mislim, da smo mi tudi pred to revolucijo in jo moramo res izvesti."
21,"In to v tem smislu, da enostavno postavimo zgornjo mejo narodnega dohodka, družbenega proizvoda, kateri naj se redistribuira preko davčnega sistema."
2,To moramo.
44,"Če se tu ne bomo uskladili, se bomo nategovali: tisti pa rabi toliko, pa potrebe so take in tako naprej, gor in dol, enostavno moramo postaviti, ne vem kakšna bi ta bila, ali bi bila prava, ali naj bi to bilo 33, 35, 38%."
9,V nobenem primeru pa ne sme to presegati 40%.
28,"Tako spet preko palca govorim; zaradi tega tudi pogrešam konkreten projekt, kar smo danes črtali iz dnevnega reda, to je projekt ali projekcijo konkretnega proračuna za prihodnje leto."
33,"Bojim pa se, da s tem sistemom in s temi stopnjami, da bo stopnja narodnega dohodka, ki ga bomo redistribuirali preko davka, ne glede na to, kako mi to sedaj zajemamo, visoka, previsoka."
33,"Preprosto bi gospoda Kranjca prosil, če ima te izračune, kolikšen del narodnega dohodka je v teh modelih predviden, da se redistribuira preko vseh oblik zajemanja in da se potem pretaka v javne izdatke."
2,Hvala lepa.
4,Še dva sta prijavljena.
2,Gospa Oblak.
55,"Iz naše občine Žalec so mi dali splošno pripombo glede delitve denarja za javne potrebe, in sicer ravno tako, kot so že nekateri razpravljalci pred mano rekli, da smatrajo, da je potrebno izvirne dohodke občine zagotoviti v direktnem načinu financiranja in ne indirektno, tako kot je predvideno v zakonu, predvsem v 7. in 8. členu."
39,"Potem v nadaljevanju ne bi šla po posameznih zakonih, ampak na splošno podpiram stališča Odbora za delo - ne vem, kako se naprej imenuje - ki je bilo podano in mislim, da ima pravilna ali pa vsaj za mene sprejemljiva stališča."
50,"Glede stvari, ki jih je gospod Kranjc rekel o zakonih, pa menim, da davek iz osebnega dohodka ni pravičen glede na to, da imamo v Sloveniji veliko vej delovno intenzivnih podjetij, ki bodo s tem zakonom precej prizadeta in na drugi strani je v tem delu gospodarstva zaposlenih največ delavcev."
33,"Glede na kapitalsko obremenitev 40%, dobro v svetu je verjetno res ta procent pravi, je pa vprašanje če je glede na trenutno slovensko gospodarsko in pa splošno kapitalsko sposobnost ta davek pravilno postavljen."
7,"Menim, da bi moral biti nekoliko nižji."
62,"Potem glede predloga ali pa skeptičnega mnenja gospoda Kranjca o limitiranju pokojnin do določene višine menim, da je to možno se dogovoriti in istočasno dovoliti oziroma dati možnost, da si delavci in vsi ostali ljudje, ki imajo raznorazne vire dohodkov, dodatno plačujejo možnost za pokojnino in si s tem zagotovijo tudi preko te limitirane pokojnine višji dohodek za čas, ko je upokojen."
24,"Mislim, da je ta varianta sprejemljivejša od tega, da vsi solidarno pokrivamo višjo ali tako visoko pokojnino, kot je dogovorjeno v tem pokojninskem zakonu."
22,"No cilj bi moral biti, da se zmanjšajo vse obveznosti, tako kot je že tudi rečeno, vsaj za od 15 do 20%."
16,"In pa kar me najbolj moti, je to, da nimamo konkretnih izračunov, kakšne so dejanske obremenitve."
23,"Ocene so, samo te ocene so tako pavšalne, da se je na podlagi tega težko odločati o členih in pa določbah v zakonodaji."
3,Hvala za besedo.
2,Gospod Prelovec.
50,"Namreč, to je dolgo pričakovana zakonodaja, dolgo pričakovana reforma, ki vsekakor v tem času, v našem prostoru, to se pravi v Sloveniji, na kaj mislim bom takoj povedal, jaz mislim, da je načrtovalec zakona imel v vidu tudi tisti del zajemanja dohodka, ki bo moral biti konkurenčen pri tujih vlagateljih."
17,"Namreč, vsak tuji vlagatelj, predno pride k nam, prvo vpraša, kakšni davki bodo, koliko mi bo ostalo."
25,"In te pozicije ne vidim, da bi bila kje omenjena, kljub temu, da sem zelo pazljivo poslušal primerjave tujih zakonodaj oziroma tujih stopenj nasproti našim."
31,"Verjetno bi kazalo, dokler je zakon podan kot predlog, to temeljito proučiti, kaj pomeni to za Slovenijo v tem danem trenutku, ko se vsi želimo odpirati tujemu kapitalu in ga vabimo."
12,"To se pravi, da bi kazalo ustvariti konkurenčno klimo za ta kapital."
16,"Vemo, da se zakonodaja skozi čas lahko spreminja in da bi kasneje lahko take stvari popravljali."
9,"Mnogo kasneje, ne pa takoj, ker bi izpadli neresni."
4,To je moja pripomba.
1,Hvala.
2,Gospod Muren.
18,"Sodim, da je treba pri sedanji davčni situaciji razbremeniti gospodarstvo, ne pa imeti toliko uveljavljenih pravic kot dosedaj."
38,"Te pravice, iz katerih smo izhajali ves čas po vojni, da je prišlo do takih obremenitev gospodarstva, ki so povzročile njegovo nekonkurenčnost, poskusimo določiti tako, da bodo pomenile bistveno razbremenitev gospodarstva na nivo, kot je v zahodnoevropskih državah."
29,"Se pa strinjam v tisti točki, da so pokojnine pri nas, ki so po tem zadnjem zakonu približno 91% povprečne plače - kolikor znaša povprečna pokojnina - prevelike glede na situacijo."
1,Hvala.
6,Zdaj vas je že 16 razpravljalo.
18,"Skoraj ena tretjina našega zbora in verjetno je prav, da gospod dr. Kranjc na nekaj teh vprašanj odgovori."
11,Pa bi tako lahko zaokrožili razpravo o tej točki dnevnega reda.
2,Hvala lepa.
14,"Jaz bom o temah, ki so bile tukaj, posamezni diskutanti so jih tukaj navedli."
12,"Gospod Starc je rekel, ali bo davčni sistem kreiral novo ekonomsko bogastvo."
7,"Jaz mislim da, da je tako koncipiran."
13,"Vi ste imeli dejansko, zdaj efektivno, marginalno davčno stopnjo na dobiček čez 100%."
20,"Glede na to, da ste imeli tako čudno definirano osnovo in vir in ste samo zaradi davkov prišli v izgubo."
6,V bodočem sistemu tega ni več.
15,Na vsak dodatni dinar zaslužka boste vi obdržali 60 par oziroma kakršnakoli enota že bo.
9,"To se pravi, sistem po mojem mnenju je stimulativen."
17,"Je tudi nevtralen, ker se mi zdi, da ne bo več razlikoval med eno in drugo dejavnostjo."
50,"Sicer se lahko dajo določene olajšave za posmezne dejavnosti, samo mi smo se po mojem osebnem prepričanju tako navadili na razne prioritete, selektivno obravnavanje, nujnost, kar je tudi en del antidavčne revolucije danes v svetu, kar gospoda Starc dobro ve, da so se ljudje tudi uprli temu diferenciranemu obravnavanju dejavnosti."
5,Davčni sistem mora biti nevtralen.
16,Potem naj se pa pokaže na računu podjetnika ali se mu to izplača delati ali ne.
28,"Če ga je treba specifično podpirati, mora biti seveda zadaj politična odločitev in se mora točno povedati: to je ekonomska cena, to je pa politična cena te odločitve."
36,"Konkretno bom kar navedel: premogovniki, če jih bomo obdržali, ekonomsko nimajo absolutno nobene perspektive in bo slovenska družba morala pač točno si predstaviti, koliko računov bo morala vsako leto plačati zato, da bo kurila slovenski premog."
34,"Deloma zato, da bo še nekaj let slovenske rudarje zaposlovala, deloma pa zato, ker določena energetska samostojnost, torej v kakšni meri bo pač, to ne vem, v glavnem prišel bo zakon o energetski politiki."
11,Ampak davčna politika naj se praviloma v to ne meša intenzivno.
30,"So določene dejavnosti, ki naj to delajo, drugače pa naj bi bil davčni sistem nevtralen in to stališče smo tukaj imeli in zato seveda mislim, da bo kreiral novo bogastvo."
16,"Ker se bo vsakemu splačalo, ker bo v končni fazi več obdržal, kot bo pa plačal."
9,"Kar se tiče pripombe, kakšen delež družbenega produkta je."
31,"Jaz sem znan kot tisti, ki drži stvari nazaj in nerad veča proračunske izdatke in sem takoj za to, da se limitira, kolikšen delež javne porabe naj bo v družbenem produktu."
5,Samo to je stvar parlamenta.
16,"To je politična odločitev in če se bo to sprejelo, zame to ne predstavlja nobenega problema."
19,"Zdaj pa vam povem par številk, kar se tiče deleža davkov oziroma javnega sektorja v družbenem produktu nekaterih držav."
23,"Švedski je čez 53%, danski 50%, norveški 49,8%, belgijski 45%, Francija 44%, nemški 37,5% nam še nekako najbližja, italijanski 36,2%, turški pa 22,7%."
58,"V Sloveniji se predvideva po tej davčni reformi, na osnovi tistih številk, ki sem vam jih prej povedal, pa če vzamete zraven še pokojninsko zavarovanje, ki ga ne moremo v tem trenutku točno oceniti, ampak le približno, bi šlo 45% družbenega produkta za javno porabo, kar je visok odstotek glede na te številke, ki sem vam jih povedal."
6,Samo problem je treba tukaj ločiti.
53,"Od teh virov, ki sem vam jih navedel, delež javnega sektorja, če odštejete socialno zavarovanje, pokojnine, zdravstvo, nezaposlene, boste videli, da pri Švedski ni več 53,6 ampak za javno porabo, tisto klasično, v ožjem smislu oziroma družbene dejavnosti, brez teh treh, samo še 40%, to se pravi samo 13% gre za te namene."
18,"V recimo Avstriji, nisem prej povedal, 43% je skupen javni sektor, 29% je pa recimo brez socialnega zavarovanja."
11,"Na Nizozemskem sem prej rekel 45,5%, pa 26,2% brez socialnega zavarovanja."
15,"V Sloveniji, če bomo odšteli od teh 45% socialno zavarovanje, bomo prišli na okrog 26%."
17,"To seveda ni tako veliko, problem pa je, da imamo mi praktično 20% namenjenih za socialno zavarovanje."
6,Tukaj se lahko to različno interpretira.
34,"Del, ki se financira s temi socialnimi zavarovanji ali je neučinkovit, ker o tem bi se dalo razpravljati, moje mnenje je, da je v veliko primerih neučinkovit; pravice so prevelike, glede na naše možnosti."
9,"In tukaj se mi zdi, da so tudi rezerve."
8,Sama javna poraba pa tudi; jasno teh 26%.
5,Tudi tukaj so možni prihranki.
27,"Samo za svoj resor lahko rečem, nismo tako rekoč najmanjši v tej upravi, imamo najmanj ljudi, mi bi rabili še enkrat več ljudi, če bi hoteli delati."
12,"Tako, da za nas, mislim, se ne čutimo, bi rekel, veliki porabniki."
19,"Če boste pa seveda rekli, da je treba zmanjšati porabo, bomo pa tudi to naredili, tudi celo pri nas."
11,"Zdaj ideja je bila za pokojnine, da je možnost dodatnega plačila."
7,Jaz se s to idejo zelo strinjam.
26,"Zakaj se ne bi pravice do pokojnine recimo znižale in se potem dovoli tistemu, ki sam varčuje na komercialnih osnovah, da to celo odbija od davka."
5,Davčno je to možno predvideti.
27,"V zakonu o dohodnini je mogoče reči en določen znesek, če ga bo človek sam vložil v komercialno zavarovanje za pokojnino, se mu odbija od davčne osnove."
26,"Jaz to čisto podpiram ne vidim nobenega problema, ampak je seveda treba narediti tudi drug korak, to se pravi deloma modificirati zakon o obveznem pokojninskem zavarovanju."
17,Dve vprašanji oziroma dve sugestiji sta bili glede na davke na izplačane OD in seveda delovno intenzivnost.
9,Tukaj jasno prihaja do določene diskriminacije delovno intenzivnih panog.
9,Vendar na enoto proizvoda to nujno ne pomeni to.
35,"To pomeni samo glede na kapital, ki ga uporabljate in glede na tržni položaj, ki ga seveda vi predpostavljate, da je tak, da ne morete davka prevaliti, mi pa predpostavljamo, da je možno davek prevaliti."
33,"Mi bomo proučili za posamezne dejavnosti, kaj to pomeni in bomo tudi s temi izračuni prišli ven po vsej verjetnosti, da bomo videli, ali so veliki premiki v obremenitvah glede na obstoječi sistem."
11,In seveda prevelikih obremenitev po mojem ne bomo mogli niti dopustiti.
69,"Kar se tiče predlogov za fiskalno leto; v bistvu je bilo tudi tukaj že implicitno rečeno, da če se to ne bo sprejelo, posebno pa s proračunom, ker s proračunom so problemi moram reči, da so zahtevki večji od možnosti, potem bo po vsej verjetnosti treba eno začasno financiranje v januarju ali februarju in se potem lahko tudi razpravlja o uvedbi fiskalnega leta, ki je drugačno kot koledarsko leto."
11,"To se pravi, da se začne fiskalno leto s 1. aprilom."
8,"To je tehnično, po mojem, relativno možno izvesti."
18,"No s tem prehajam na idejo, gospod Boštjančič mislim, da jo je dal, kako bo ta sistem apliciran."
25,"To je zelo važno vprašanje in tudi mi imamo velike probleme; s tem se ubadamo, ali bo možno tak sistem vpeljati, da bo tehnično funkcioniral."
9,"Mi seveda mislimo, da bo, ne miniziramo pa težav."
89,"Namreč sistem dohodnine, ki je najbolj kompliciran in bo zavzemal največ davkoplačevalcev, ko bodo praktično v naših registrih, bo milijon 300, milijon 400 Slovencev, ki se bodo znašli kot davkoplačevalci, bo operativno tekel skozi leto, ampak njegova izvedba bo šele z letom 1.1.1992, ker mi bomo zdaj tehnično; podjetja bodo odvajala davke glede na višino OD, malo različno zdaj, nič več enako in to se bo nabiralo, ampak cela služba bo pa formirana do konca leta 1991 in bi morala funkcionirati s 1.1.1992, tako da imamo tukaj celo leto."
11,"Istočasno se, kot ste gotovo obveščeni, pripravlja reorganizacija Službe družbenega knjigovodstva."
49,"Imenovana je bila komisija, ki se sestoji iz predstavnikov Službe družbenega knjigovodstva, iz predstavnikov Uprave za družbene prihodke, policije, ki se ukvarja z gospodarskimi prekrški in pa našega sekretariata, ki bo do konca junija, do srede leta, predložila en koncept tega in spremembo zakonodaje in tudi postopek za institucije."
32,"Mi smo že tudi imeli razgovore s podjetji, ki se ukvarjajo z računalniško obdelavo tega, ki nam bodo pripravili tudi programe, ker to bo zdaj sistem, ki bo moral biti računalniško podprt."
23,"Dodatnih sredstev v tem trenutku ne bomo potrebovali, ker ima tukaj SDK ustrezne kapacitete na računalniku, ima jih tudi Uprava za družbene prihodke."
9,"In mislimo, da bi to s 1.1.1992 moralo funkcionirati."
39,"Včeraj ravno pa smo imeli celo eno tujo konzultantsko firmo, ki smo jo povabili, da nam pomaga pri tej tehnični izpeljavi in bodo dali ponudbo, pa bomo videli, če bomo z njimi prišli skupaj, da bodo tudi oni pomagali."
20,"In iskali bomo še druge konzultantske firme, ker to je delo, ki tehnično presega naše sposobnosti in enostavno nimamo izkušenj."
17,"Tako, da načeloma pa pričakujemo, da bo stvar morala funkcionirati, če ne bomo pa morali potegniti posledice."
14,"Še ena opomba je bila za prevalitev v ceno, zdaj pa gre za izvoznike."
26,"Če bo Slovenija dobila novo ureditev, politično in ekonomsko politiko, bo tudi prišlo do devalvacije, to je treba s tem računati, da je treba prilagoditi tečaj."
20,"Pa tudi če ne bi, bo prej kot slej potrebno na Zvezni vladi popustiti in bo treba spremeniti tečaj dinarja."
10,"Tako, da izvozniki bodo s tem dobili eno največjo subvencijo."
5,Edino normalno bi človek rekel.
32,"Jaz vem, da posebnih olajšav, direktnih olajšav pri pravilnem tečaju dinarja ne bi dajal, jasno pa je, da bomo v tem davčnem sistemu vedno vračali posredne davke nazaj, tako kot druge države."
20,"To ste verjetno mislili, da se ne bremeni tujca s posredniki davki, ker s tem zmanjšujemo konkurenčno sposobnost našega gospodarstva."
17,"Samo reforma indirektnih davkov, prometnih davkov, bo pa problem drugega leta in bomo drugo leto to začeli."
48,"In seveda se bo s tem konceptom šlo noter, da se v tem smislu izvoznike razbremenjuje za plačane prometne davke, v kolikor bo do tega prišlo, sicer pa v reprodukciji itak ne bo prometnih davkov, razen če bi bili kasneje, ko bomo prišli do davka na dodano vrednost."
25,"To pa je stvar, ki bo trajala en čas, da bomo ta sistem vpeljali, potem seveda pa pride do avtomatičnega vračanja tega davka, čisto razumljivo."
2,Hvala lepa.
1,Hvala.
5,"Tu sta zdaj še, prosim."
19,"Dovolite še par kratkih pojasnil o teh vprašanjih, predno bo vzel besedo gospod sekretar, so pa pravno sistemske narave."
30,"Delegat Muren je postavil vprašanje, zakaj je v 44. členu prepuščeno občinam, da v prihodnjem letu še določajo stopnje davka na dobitek od iger, od premoženja, od dediščin in daril."
25,"To je samo prehodna rešitev za leto 1991, ker je v sistemu vprašanje postavljeno zato, da vse davke praviloma uvaja republika tudi če pripadajo občini."
28,"Vendar bo republika letos uredila sistemsko samo tiste davke, ki so povezani z dohodnino, medtem ko premoženjski davki ostanejo še nespremenjeni in bo ta reforma izvedena prihodnje leto."
20,Torej prihodnje leto pride reforma pri teh davkih in potem bo tudi republika predpisala stopnje in v celoti vse uredila.
22,"Ker torej tega ne bomo uredili s predloženimi akti, predlagamo, da se v skladu z dogovorom o davčni politiki to prepusti občinam."
28,"Glede primernosti premoženjskih bilanc bi rekel to, da mi teh bilanc doslej nismo imeli, ampak vsak subjekt, vsaka gospodarska asociacija, in torej tudi država, mora imeti premoženjsko bilanco."
23,"Podrobneje bo predvideno z računovodskimi predpisi, kako se oblikuje taka bilanca, ampak vsaka pravna oseba jo mora imeti, torej tudi občina in republika."
13,"V zakonu je predviden nek prehodni rok, v katerem bomo prišli do tega."
16,"In gospod Rogina je postavil vprašanje glede odloka, ki določa razporeditev prihodkov med republiko in občinami."
19,"Tu bi rad poudaril, da je v zakonu postavljeno načelo, da je to odlok, ki bo verjetno sistemske narave."
67,"V letu 1991, ker je to prvo leto in gre za prehod, bomo imeli odlok samo za 1991, s to izjemo, da bomo v tem zakonu predlagali dodatni člen, ki bo določil, da se poleg tistih rednih prihodkov, ki se delijo med republiko in občine, v letu 1991 delijo med te še drugi prihodki, in sicer davek od dobička, prometni davek in davek na izplačane osebne dohodke."
18,Tako da bodo s tem odlokom tudi ti trije davki za leto 1991 razporejeni med republiko in občine.
32,"To so tisti, o katerih je govoril gospod sekretar, ki pa še niso razvidni iz sedanjega teksta, ker bomo predlagali nov člen v prehodnih določbah in temu primerno bo dopolnjen tudi odlok."
1,Hvala.
1,Prosim.
2,Spoštovani delegati!
13,V vašem zboru nastopam sicer kot vabljen s strani Zveze svobodnih sindikatov Slovenije.
9,Rad bi vas pa seznanil z nekaterimi našimi stališči.
11,"Bom pa zelo kratek, da vam ne bom jemal preveč časa."
54,"Včerajšnji dan je bil, mislim vsaj tako, za slovensko sindikalno gibanje zelo pomemben, ker smo se prvikrat sestali trije sindikati, in sicer Zveza svobodnih sindikatov Slovenije, Konfederacija novih sindikatov Slovenije in Neodvisni sindikati Slovenije, pri obravnavi skupnih vprašanj vpliva na ekonomski in socialni položaj delavcev vrste zakonov, ki se danes obravnavajo v slovenski skupščini."
18,"Glede na predloženi ""petorček"" zakonov o reformi davčnega sistema pa bi vas želel seznaniti z našimi skupnimi stališči."
7,"Rekel sem pa, da bom zelo kratek."
12,Mi smo opredelili naš odnos do peterice teh zakonov v treh točkah.
22,"V načelu podpiramo zasnovo predloženih zakonskih rešitev, ki naj bi nadomestili drag, nerazumljiv in tehnično zapleten sistem financiranja skupne in splošne porabe."
29,"Vendar pa sindikati opozarjamo na nujnost, da se pred obravnavo zakonov poslancem in vsem zainteresiranim posredujejo finančne analize o posledicah predloženih davčnih zakonov na socialni in materialni položaj delavcev."
3,In še nekaj.
12,"Žal je gospod minister Kranjc že odgovoril, seveda negativno, na to vprašanje."
20,"Mi seveda vztrajamo na stališču, da se zaradi delovanja predloženih davčnih zakonov neto osebni dohodki delavcev naj ne bi zmanjšali."
56,"No, v kolikor je predvideno, da se bodo zmanjšali samo tistim kategorijam prebivalstva oziroma delavstva, ki prejemajo nadpovprečne osebne dohodke, potem nas seveda to tudi zadovolji, kajti naša skrb je v tej ekonomski situaciji usmerjena predvsem k tistim kategorijam delavstva, ki prejemajo danes takšen osebni dohodek, da je z njim težko preživeti iz meseca v mesec."
2,Hvala lepa.
1,Hvala.
2,Gospod Puc.
10,"Jaz se oproščam, če ste že prej o tem razpravljali."
4,Imel bi eno vprašanje.
12,"Na kakšen način bodo občine stimulirane, da bodo pobrale čim več dajatev?"
19,"Namreč, dosedaj je bilo tako, da več če si pobral, več so ti potem v bistvu vzeli, odnosno poračunali."
6,"Torej, da ni bilo nobenega interesa."
23,"In druga zadeva: zadnjič je na našem zboru prof. Ude povedal, da ima Klinični center 2.500 pisarjev, SPIZ pa toliko in toliko itn."
35,"Zakaj pravzaprav tu ne moremo nič premakniti, nekih zakonov spremeniti, da bi jih bilo, ne vem, namesto 2.500 pisarjev v Kliničnem centru samo tisoč ali pa še kje drugje tudi; mislim samo to za primerjavo."
2,Samo toliko.
1,Hvala.
4,Želi še kdo razpravljati?
3,"Prosim, gospod Studenčnik."
6,Jaz bi samo kratko vprašanje postavil.
30,"Ker je bilo prej dogovorjeno, da je skupni davek pri nas 45%, pa je bil v primerjavi z ostalimi državami tudi prikazano, da spada v zgornjo polovico, da je visok."
7,Vendar me vseeno pri tem nekaj moti.
11,"Vprašujem, to je podatek za Slovenijo, kaj pa v okviru Jugoslavije?"
1,Hvala.
3,Še gospod Arzenšek.
3,Imel bi repliko.
12,"Vem, da urejujemo stvari z zakonom o zavodih zavode kot neprofitne, neproračunske."
8,In to naj bi bili predvsem javni zavod.
20,"Nekateri zavodi pa imajo tudi lahko druge elemente pridobivanja dohodka, zato vprašanjem, ali je ta del tudi sestavni del tega."
7,"Možnost je celo, samoplačništvo in drugi viri."
17,"In če praktično velja za vse zavode, to se pravi ta oprostitev, potem je to premalo dorečeno."
15,"Mislim, da je potrebno pozdraviti, da tako kompletno urejene zakonodaje s tega področja ni bilo."
2,Hvala lepa.
1,Hvala.
6,Bom še enkrat zloben. 23 razpravljalcev.
4,"Samo tri, štiri pripombe."
10,Kaj bo z davkom oziroma davčnim sistemom v okviru Jugoslavije?
24,"Poglejte, mislim, da se v okviru Jugoslavije ali bo skupaj ali ne bo skupaj, ne bomo v doglednem času sporazumeli o harmonizaciji davčnega sistema."
19,Direktni davki bodo še vedno ostali v kompetenci republike in zato se ti zakoni nanašajo samo na direktne davke.
35,"Zato smo smatrali, da je to možno na hitro pri nas narediti in sem prepričan, da bodo druge republike tudi posnemale, ker že dobivamo reakcije in nas prosijo za te osnutke, da bodo enostavno prepisali."
51,"Če bo pa seveda Slovenija samostojna, o tem boste tudi sami razpravljali, potem pa toliko bolj, ker bomo mi ta sistem imeli že tudi pripravljen in tudi ljudje, ki pridejo iz tujine, tuji investitorji, preje sem pozabil odgovoriti, so mnenja, da je to bistveno bolj razumljiv sistem kot je bil dosedanji."
21,"In jaz bi rekel, da je za investitorja razumljivost sistema in zagotovilo ene pravne sigurnosti bistven element za odločitev o investiciji."
7,Po mojem mnenju celo bolj kakor olajšava.
6,"Olajšava je danes, jutri je ni."
32,"Pravni sistem in en razumljiv davčni sistem pa ostane in zaradi tega se mi zdi, da je to odlika davčnega sistema, ne toliko olajšava; tudi za posameznega investitorja znotraj Jugoslavije je enako."
32,"Kar se tiče Kliničnega centra seveda jaz o tem nimam nobenih podatkov, bo pač družbena dejavnost morala sama o tem razpravljati, jaz imam svoje mnenje, ki ga pa ne bi tukajle povedal."
11,"In kako bodo občine stimulirane, da bi pobrale čim več dajatev."
43,"V načelu naj ne bi bila občina tukajle stimulirana, ker naj bi njej več ostalo, mislim, da se moramo na republiki, kot je gospod Starc po moje dobro povedal, dogovoriti: tolikšen je obseg javnega sektorja, seveda toliko odpade na občine, toliko na republiko."
20,"In ne moremo več po mojem reči, če bomo pa več zbrali, bomo pa več porabili; ne smemo več zbrati."
22,"Mi moramo čisto jasno določiti: toliko moramo zbrati, ker to je v interesu narodnogospodarske stabilnosti, če zberemo manj, se moramo pa zadolžiti."
62,"Ne smemo več zbrati, ne smemo manj zbrati, po možnosti, ampak se lahko zgodi, ker tržno gospodarstvo gre gor in dol, da bomo enkrat zbrali premalo, takrat se mora država zadolžiti, ne pa da spreminja stopnje, tako kot je imela dosedaj, ker to pa je po moje smrt za gospodarstvo in si ne smemo več dovoliti, da bomo tako intenzivno spreminjali stopnje."
15,"Ker to pa je poleg tega nerazumljivega sistema tudi en element, ki odbija tuje investitorje."
18,"On noče iti v to, če ve, da bo čez en teden v Uradnem listu čisto druga stopnja."
4,Kar se zavodov tiče.
15,"Jaz mislim, da se zavode kot davčne zavezance nanaša samo na pridobitno dejavnost, nič drugega."
5,Isto je tudi za društva.
53,"Tukajle moram reči, morda malo netaktično, je veliko društev, ki so oproščena, opravljajo svojo osnovno dejavnost, je pa veliko društev, ki opravljajo veliko gospodarsko dejavnost in ta seveda bodo v bodoče padla pod davčno zakonodajo, ker ne moremo dovoliti, da bo nekdo imel velike dohodke, ne bo pa od tega družbi nič prispeval."
2,Hvala lepa.
2,Hvala lepa.
32,"Izgleda, da ima gospod dr. Kranjec v našem zboru veliko simpatizerjev, ker je bilo prvič veliko vprašanj, drugič pa kar veliko zadovoljivih odgovorov, ampak izgleda da gospod Puc še vedno ni zadovoljen."
32,"Namreč ko sem dal za primerjavo Klinični center, jaz sem pač dal Klinični center, ampak mislim teh stvari je polno, torej ne Klinični center kot Klinični center, ampak je še spisek drugih."
27,"Okrog davčne politike, poglejte, jaz bom takole rekel, če ne bo neke stimulacije, potem kot je tamle ajdovski župan rekel, kdo bo pobiral teh 3.000 dinarjev kazni."
33,"Če nekih stimulacij ne bo, ali pa v tem smislu, ali pa če občina tistega obsega ne bo zbrala, potem v bistvu bo morala uslužbence odpustiti ali pa plače zmanjšati ali kakorkoli že."
4,Na to jaz mislim.
1,Hvala.
4,Besedo ima gospod Studenčnik.
37,"Jaz bi samo ponovil, jaz se z odgovorom strinjam, ki sem ga dobil, samo bi pa konkretno rad vedel, koliko znašajo celotne dajatve potem v Jugoslaviji s tem sistemom, plus v Jugoslaviji; nekaj še pride na to?"
4,Besedo ima gospod Grašič.
7,Jaz bi samo toliko se še oglasil.
12,"Pozorno sem poslušal gospoda Kranjca na mojo pripombo, nisem pa razumel odgovora."
19,"Mislim, da ni sprejemljivo, da se s konkretizacijo kompletnega davčnega sistema zajema več iz gospodarstva, realno več kot dosedaj."
79,"To mislim, da mora biti s strani predlagatelja drugače opredeljeno, zato to, kar sedajle trdim, seveda izhajam iz tega, ko v obrazložitvi predloga zakona o davku za izplačane osebne dohodke v zaključku finančne in druge posledice piše, da s predlagano stopnjo tega davka v višini 15% in z novim davkom od dobička pravnih oseb, ki se bo plačeval po stopnji 40% (kot vem, ti dve stopnji ostajata), se bo predvidoma realiziral globalno enak obseg sredstev kot pri dosedanji ureditvi."
18,"Poleg tega pa osnutek zakona o zagotavljanju sredstev za potrebe na področju socialne varnosti zahteva 17,8% več sredstev."
12,To je za mene skupaj eno in drugo realno več kot dosedaj.
28,"To resnično za gospodarstvo ni sprejemljivo, mislim da osnovna usmeritev, kako naj bo na področju konkretizacije stopenj, da ne more biti, da je to realno več kot dosedaj."
1,Hvala.
16,"Torej mi bomo prišli z izračuni, da bomo poskušali dokazati gospodu Grašiču, kako si to predstavljamo."
58,"Tako bom rekel, če imate prav in ne izključujem, da v določenem smislu imate prav, gre povečanje izključno na račun dveh stvari: višjih, večjega števila upokojencev, drugo leto, ker upokojenci hodijo v pokoj s stopnjo 7% na leto in je za njih treba sredstva zagotoviti in večjih sredstev na račun socialnih programov, na račun brezposelnih; samo to dvoje."
28,"Drugo je pa realno nespremenjeno, to vam pa zagotavljamo in bomo prišli z izračunom in se bomo poskušali pogovoriti tudi tako, da bi vam poskušali pokazati te izračune."
22,"Moram reči, da za drugo vprašanje, davčna obremenitev glede na Jugoslavijo, mi pa ni čisto jasno, kaj je vsebina vprašanja, se oproščam."
59,"Mi bomo pač zbrali tistih 60 milijard dinarjev, poleg tega seveda se pa v Sloveniji v letošnjem letu, za drugo leto ne vem, predvideva, da bo prometnega davka - temeljnega - v zvezo odvedeno okoli 10 do 12 milijard dinarjev, plus carin okoli 8 do 10 milijard dinarjev. to je 19 do 20 milijard dinarjev in to je pa financiranje federacije."
71,"Ta sredstva, v kolikor bi prišlo do samostojnosti ostanejo jasno v Sloveniji, ampak to pomeni, da na drugi strani imamo že porabnika, mi imamo potem tukajle vojsko, mi imamo carinske službe, mi imamo lastno administracijo, zunanje zadeve in tako naprej, to se pravi da ta sredstva ne pomenijo večjih možnosti za koristnike, ampak po moje še teh ne bo dovolj, ker manjša država zna biti v določenem smislu dražja kot večja."
11,"Samo ti izračuni pa še niso narejeni, če ste to mislili."
1,Hvala.
4,Besedo ima gospod Starc.
22,"Meni ta razprava o obremenitvi gospodarstva - gospodarstvo, negospodarstvo - ni všeč odkar jo poslušam in ne bomo prišli na konec s to zadevo."
38,"Zaradi tega sem rekel, da moramo mi v strukturi družbenega proizvoda ali narodnega dohodka enostavno postaviti plafon, toliko naj se stimulira preko javnih izdatkov in potem naj gospodar javnih izdatkov v okviru tega gospodari in dosega maksimalne efekte."
36,"In jaz bi postavil na osnovi teh parametrov, ki jih je gospod Kranjec preje podal, mislim ne bom daleč od naše realnosti, da ta plafon naj bo 40%, ne pa 45%, kot je sedajle dejansko stanje."
5,To pomeni dobrih 10% znižanje.
6,Zopet ni to kar tako ustreljeno.
34,"Mi vemo, res po občutkih, ampak mislim, da nas ti občutki ne varajo, da na področju teh javnih izdatkov, tukajle so določene rezerve, ki jih je enostavno treba zracionalizirati in da postavimo ta plafon."
32,"Samo jaz bi prosil sedajle za tehnično pomoč, kako naj formuliramo mi ta amandma, ali je to stališče ali je to zahteva v našem zboru, da ga prediskutiramo in da ga sprejmemo."
72,"Mogoče, gospod Kranjec, nam pomagate formulirati sklep oziroma tehnično kako naj izgleda, da mi kot Zbor združenega dela, ker v ostalih dveh zborih ta pobuda ne bo prišla in je problem jo tudi uveljaviti, jaz mislim, da v našem zboru vemo za kaj gre, da bomo lahko to postavili in da moramo mi to postaviti, ne znam pa tehnično formulirati, ali je to amandma, h kateremu zakonu, kam sploh bi to dali?"
4,Besedo ima gospod Bolić.
5,Jaz bi čisto na kratko.
31,"Ne strinjam se z izvajanjem gospoda ministra v naslednjem: če ostanemo pri istih obremenitvah, kot jih imamo sedaj, vsak projekt, ki ga naredimo in ga želimo realizirati, je za Evropo neekonomičen."
17,"To pomeni obremenitve na tem nivoju, če ostanejo take kot so, mi nimamo kaj iskati v Evropi."
13,"Pogovarjamo se o samostojnosti in govorimo, da bomo izgubili velik del jugoslovanskega tržišča."
8,To tržišče moramo nadomestiti s trgom v Evropi.
28,"Če pa smo obremenjeni enako kot Švedska, pa imamo slovensko tehnologijo, slovenske tehnološke dosežke, se mi ne moremo uveljaviti na evropskem tržišču in to mora biti vsakemu jasno."
52,"Tretja zadeva, ki mislim, da nikakor ne moremo shajati, če ne bomo tako, kot je bilo malo preje rečeno, rekli: fiksno smo obremenjeni toliko in toliko, naj se pa v okviru tega ta naša struktura, ki jo imamo ali pa nadgradnja, naj se sama uredi in se naj postavi tako kot mora."
25,"Mi smo rekli že lansko leto ali pa začetkom tega leta, ni več SIS-ov, so še vedno SIS-i, še vedno jih plačujemo in tako naprej."
1,Hvala.
4,Besedo ima gospod Ban.
6,Jaz moram načelno samo to reči.
12,"Meni ni všeč beseda, ki je bila danes izrečena: država mora funkcionirati."
52,"Meni se postavlja osnovno vprašanje, kakšna je ta država in v kakšnem obsegu in se v tem smislu zelo pridružujem nekaterim ugotovitvam ministra Kranjca, da je treba, čeprav je rekel, ne bom se izjasnil o določenih zadevah, če sem ga prav razumel, mi moramo priti do racionalne države in celotne te nadgradnje."
14,"Sedajle kako in na kakšen način, najbrž je ta predlog poslanca Starca zelo blizu."
27,"Res pa je, da bomo morali na nek ustrezen način rešpektirati to kar je minister tudi na koncu rekel, ker rabimo vsi in vemo za kaj gre."
42,"Gre za izdelan socialni program zaradi množice nezaposlenih in gre za penzijski sklad, ampak mi moramo pri osnovni obremenitvi, ali je to 40 ali je 39 ali je 41, jaz ne vem, ampak nekaj tukajle mora biti, ta bi morala ostati trajnejša."
27,"Ta bi morala veljati 3, 4, 5 let, ne pa da ta del v tem procentu iz meseca v mesec ali pa iz leta v leto spreminjamo."
1,Hvala.
1,Hvala.
4,Besedo ima gospod Muren.
27,"Absolutno podpiram mnenje gospoda Starca, s tem da mislim da bi glede na hudo krizo v gospodarstvu moral biti nivo še nekoliko nižji, nekje pri 35 procentih."
1,Dobro.
3,Še gospod Drame.
55,"Bolj kot vprašanja, ki jih je gospod minister navedel, da je seveda tudi vzrok za mogoče dodatno obremenitev, ki smo ga že tolikokrat dorekli tudi na prejšnjih sejah zborov, da je za gospodarstvo nesprejemljiva, če je povečava, bo šlo za financiranje seveda socialnih programov, brezposelnih in pa seveda dodatno, ki bodo vstopali hitreje v pokoj."
28,"V zakonu o privatizaciji podjetij pa je bilo navedeno, da se bo iz sklada, ki bo formiran v republiki, financiralo program za pokojninsko zavarovanje in pa za brezposelne."
13,"Zdaj mi pa ne gre skupaj, ali bomo po dveh tirih zbirali sredstva?"
1,Hvala.
1,Hvala.
23,"Predlagal bi naslednje, da bi naš zbor sprejel (še ne zapiram razprave, da mi ne bo kdo očital tega) tri sklepe, ne dveh."
20,In sicer prvi in drugi sta ustaljena: Zbor sprejema predlog za izdajo zakona o financiranju javne porabe z osnutkom zakona.
22,"In drugi: Zbor nalaga Izvršnemu svetu Skupščine Republike Slovenije, da ob upoštevanju razprave v zboru in v delovnih telesih pripravi predlog zakona."
12,"In tretji: ""Zbor združenega dela ocenjuje, da izračuni obremenitev gospodarstva niso znižani."
23,"Zato zahteva, da morajo biti v gradivih za sejo, ko se bo sprejemal zakon, jasni, razumljivi in celoviti izračuni obremenjenosti gospodarstva in prebivalstva."""
16,"Mislim, da ne bi govorili o odstotku, saj bomo potem odločali, ko bomo te izračune videli."
40,"Ampak tu sta dve zanki: prva zanka je ta, če še lahko to zaključim, da moramo dobiti te izračune v materialih za sklic seje, nikakor pa ne, da boste delali te izračune tu na tej seji, ko se sprejema predlog."
10,"Na tak način, da boste vse te stvari opravili doma."
3,To je eno.
33,"In drugo, da gre seveda ne samo za en del, ampak tudi za vse tretje, ker mora biti tudi prebivalstvu, ki ga mi tudi zastopamo, jasno, kaj bomo mi tu sprejemali in potrdili."
2,Gospod Lovrenčič.
12,"Gospod predsednik, samo pomagam pri zadnjem sklepu, res so na pamet procenti."
7,"Naj bo eventuelno ""s tendenco znižanja obremenitev."""
5,"Jaz mislim, da tega ni."
3,"Prosim, gospod Arzenšek."
4,Tu bi samo dopolnil.
13,"Mislim, da je prav, da se ta stvar tako opredeli, lahko tudi plafonira."
53,"Potrebno pa je, ko se pripravljajo ti izračuni, opredeliti v deležih vse sestavne dele takoimenovane javne porabe in seveda jasno, če je možno, da resorni organi tudi potrdijo pomembnost le-teh tako v funkciji, po številu - v funkciji države in upravljanja in konkretno zagotavljanja tistega, kar je po ustavi in drugače naloženo v deležih."
15,"Takrat pa je sprejemljiva zelo... določitev plafonov, katere že skozi predlaga največkrat poslanec gospod Starc."
16,"S tem bi dejansko tudi nehali s tistimi večnimi razpravami na relaciji družbene dejavnosti, pa gospodarstva."
18,"Redkokdaj pa omenjamo vse tiste sfere takoimenovane splošne in skupne porabe, ki ima zdaj skupen naziv javna poraba."
10,"Prosil bi, če se lahko ta del dopolni s tem."
7,"Kaj menite ostali, se strinjate s tem?"
1,Dobro.
7,"Prosim, gospod Kranjec, kaj pa vi menite?"
38,"Mi bomo seveda pripravili ta pregled, čeprav glede na to, da se spreminja sistem, ne bodo čisto primerljive stvari, ker letos smo imeli drugačne instrumente kot jih bomo imeli drugo leto, tako da bomo morali pač nekako grupirati."
12,"Kar se pa tiče porabe, to bo notri v proračunu čisto jasno."
15,"Ne vem, ali smo mi v tem trenutku v stanju, da vam porabo že prikazujemo."
12,"Vire vsekakor, ker to vas v bistvu teži in vam predstavlja obremenitev."
17,"Za porabo bi pa predlagal, da se to v proračunu, saj to je pripravljeno, samo ni usklajeno."
31,"Upam, da bo to zdaj v kratkem, predsednik je bolan in se nismo v celoti uskladili, drugače bi to že tudi, saj ste videli, da je bilo to na dnevnem redu."
14,"Bi pa pripravili za budžetski, proračunski zakon potem to, če se s tem strinjate."
5,"Mislim, da je tako prav."
37,"Pri vseh teh vprašanjih moramo biti toliko objektivni, ker dejansko gre za prehodno obdobje in tu določena preciznost enostavno ni možna in zato se mi zdi, da je ta dodatni sklep, ki sem ga predlagal, kar zadovoljiv."
67,"Zaradi tega, ker s tem, na kraju vseh krajev v javnih službah se bomo sedaj pričeli pogovarjati za mene, jaz sem jih že kar odločil v svoji glavi, da nimamo več skupne porabe, to terminologijo sem pozabil, vsaj skušam in tako se mi pač zdi, da je vseeno tu ena zadolžitev, da bo naš zbor, ki je tudi najbolj zainteresiran za te čiste račune, to tudi storil."
14,"Jaz sem trdno prepričan, da bo gospod Kranjec s svojimi službami to tudi opravil."
6,Jaz bi s tem zaključil razpravo.
6,Kdo je za te tri sklepe?
3,Je kdo proti?
4,Se je kdo vzdržal?
15,Torej so vsi trije sklepi z večino glasov sprejeti in s tem zaključujem 3.točko.
8,Do dveh imate prosto za malico oziroma kosilo.
4,Pričenjamo z nadaljevanjem seje.
11,Preden pričnemo s 4. točko dnevnega reda bi vas prosil naslednje:
41,"1. zbori nismo usklajenih pri dnevnih redih in bi, gre seveda za to, da je Družbenopolitični zbor uvrstil zakon o funkcionarjih na dnevni red, tega smo mi odklonili in mi smo tudi glede zakona o ljudski obrambi sprejeli samo 1. fazo."
35,"Vi sami veste, da po postopku mora priti do usklajevanja in bi predlagal, da bi v to usklajevalno medzborovsko komisijo imenovali oziroma izvolili Marjana Starca, Majdo Oblak, Barbaro Zupanc, Franca Avberška in pa Jožeta Berleca."
4,Kdo je za to?
3,Je kdo proti?
4,Se je kdo vzdržal?
2,Soglasno sprejeto.
3,In še eno.
63,"Novinarji in snemalci iz TV vas vljudno prosijo, da prihajate pri razpravah sem k pultu in to zaradi tega, ker če želite, da bo vaš glas slišan in obraz bolj viden, potem je seveda treba priti bliže in tako je verjetno prav, saj gre ne samo za vašo ampak gre za našo skupno afirmacijo in ne bo nič hudega, če boste prihajali gor."
1,Velja?
17,"4. TOČKA DNEVNEGA REDA (usklajevanje bo, ko bo) PREDLOG ZA IZDAJO ZAKONA O DOHODNINI Z OSNUTKOM ZAKONA."
15,Predlog za izdajo zakona z osnutkom zakona je predložil v obravnavo Izvršni svet Skupščine Republike.
34,"Obravnavala ga je Zakonodajno-pravna komisija, ki v načelni razpravo ni imela pripomb, v razpravi pri podrobnostih pa je opozorila, da bo potrebno ob sprejetju tega zakona razveljaviti tudi nekatere določbe zakona o davkih občanov."
43,"To gradivo je obravnaval tudi Odbor za proračun in javne finance, Komisija za družino, Odbor za delo, zaposlovanje in socialno politiko na ravni Skupščine Republike Slovenije, Odbor za kulturo in varstvo kulturne dediščine na ravni Skupščine Republike Slovenije in Komisija za vprašanja invalidov."
23,"Torej je bilo že 6 predhodnih razprav in predstavnik predlagatelja na seji je gospod Ivan Rojc, namestnik direktorja republiške uprave za družbene dohodke."
10,Gospod dr. Kranjec kot predstavnik predlagatelja je tu na seji.
5,Želijo poročevalci delovnih teles razpravljati?
5,Še prej mogoče gospod minister?
1,Hvala.
2,Pričenjam razpravo.
6,Prvi se je javil gospod Remškar.
20,"Jaz bi imel konkretne pripombe na posamezne člene, predhodno bi pa čisto na kratko tudi podal mnenje Komisije za družino."
29,"Torej komisija je predlog za izdajo zakona podprla v celoti, v razpravi o osnutku zakona pa je največ pripomb naslovila na tiste člene, ki opredeljujejo olajšave za davčne zavezance."
19,"Ob tem je menila, da predlagatelj pri določitvi le-teh ni upošteval položaja mlade družine in družin z več otroci."
37,"Olajšave, ki so predvidene v 10. členu in določbe 11., 12. člena zakonskega osnutka so zelo ozko opredeljene, to pa po mnenju komisije ni v skladu z družinsko politiko, katere cilj je razbremenitev stroškov družine z otroci."
29,"Zato komisija predlaga, da se pri olajšavah upošteva tako večjo stopnjo oprostitve za vzdrževanje družinskega člana, kakor tudi to, da so družine z več otroci deležne tudi večje oprostitve."
1,Konkretno.
15,"V 10. členu predlagamo, da se v zakonu ločijo otroci in drugi vzdrževani družinski člani."
12,Pri otrocih je potrebno znesek olajšav iz predlaganih 5 dvigniti na 10%.
21,"Ta odstotek naj bi veljal za prvega otroka, nato pa naj bo lestvica progresivna, za drugega po možnosti 15, tretjega 20%."
18,"Poleg tega, to je pa osebna pripomba, bi pa imel še pripombo na 9. člen, pod točko 10."
18,"Mislim, da v ta zakon vsekakor ne sodijo plačane članarine političnim strankam; mislim, da bi to morali črtati."
2,Hvala lepa.
5,"Kdo želi še razpravljati, prosim?"
1,Prosim.
9,Najprej bi imel vprašanje gospodu Kranjcu glede 5. člena.
28,"Namreč tukaj govorimo, da so zavezanci samo fizične osebe s stalnim bivališčem v Sloveniji, mi pa vemo, da določene bonitete koristijo tudi tisti z začasnim bivanjem v Sloveniji."
18,"Sedaj ne vem, kako se da to zajeti, ali je to sploh mogoče zajeti ljudi z začasnim bivanjem."
15,K samemu 9. členu pa imam mogoče ravno nasprotno mnenje kot ga je imel predhodnik.
39,"On pravi, naj se izloči članarina političnim strankam, jaz pa imam predlog, da se vključi članarina v sindikatu, ki je, vemo, celo višja kakor pa političnim strankam; in če se zmanjšajo osnove za tisto članarino, naj se doda ta."
34,"Prav tako pa predlagam, da bi se v to zmanjšanje osnove štel tudi regres za letni dopust, ker gre v bistvu tukaj za namenska sredstva in mislim, da ga ne bi šteli med dohodnino."
2,Hvala lepa.
1,Hvala.
2,Gospod Židanik.
4,Ali še želi kdo?
2,Gospod Daneu.
43,"Jaz pa bi se pridružil predlogu, ki ga je dal Odbor za kulturo in varstvo kulturne dediščine, in sicer v 9. členu, točka 11., kjer govori o plačanih prostovoljnih denarnih prispevkih in vrednost daril v naravi za dobrodelne, kulturne, znanstvene in religiozne namene."
15,"Mislim, da je že prejšnja zakonodaja izpuščala, kjer se je le dalo, tudi besedo ""šport""."
31,"In mislim, da bi glede na to, da je nekako 400.000 ljudi, občanov Slovenije, ki se ukvarjajo s športom, bi bilo vsaj umestno, da damo poudarek poleg kulturnih tudi športnim organizacijam."
18,"Sedaj pa, gospod predsednik, isto se nanaša na naslednji zakon, na zakon o davku od dobička pravnih oseb."
47,"Tu pa je ravno tako - da ne bi dvakrat hodil, ker mislim, da je ista pripomba - in sicer je tam 11. člen, kjer se dogovori o odbitnih postavkah in se ravno tako govori, da se upošteva, prizna izdatke za dobrodelne, kulturne, znanstvene, vzgojne, izobraževalne in religiozne namene."
10,"In isto bi predlagal, da dodamo še ""za športne namene""."
23,"Tako da bi v obrazložitev lahko povedal, da v določenih sistemih razvitih držav se kot odbitne postavke priznavajo tudi izdatki za športne namene."
14,"Zato menim, da bi to pomembno področje človekovega življenja kazalo vključiti v tekst zakona."
2,Hvala lepa.
3,"Hvala, gospod Daneu."
2,Še kdo?
3,"Prosim, Anka Osterman."
3,Hvala za besedo.
53,"Najprej bi se ustavila pri 9. členu, in sicer 14. točka govori, da gre za 10% letno povprečnega osebnega dohodka zaposlenih v Republiki Sloveniji v letu, za katero se dohodnina odmerja invalidom s 100% telesno okvaro, če potrebuje fizično pomoč drugega človeka v vsakodnevnem življenju po pisnem mnenju pristojnega centra za socialno delo."
29,"Ta določba ne bo čisto dobra zaradi tega, ker to, da nekdo potrebuje v celoti ali deloma pomoč tuje osebe, ugotavlja in izdaja potrdila zdravnik ali pristojna zdravniška komisija."
19,"Center za socialno delo to včasih ve, včasih pa ne ve, nikakor pa ni pristojen, da o tem odloča."
7,"Mislim, da bi bilo treba to popraviti."
61,"V 10. členu se pridružujem predgovornikom, ki so govorili o olajšavah in predlagali višje olajšave, ker mislim, da je to v skladu tudi z določbami že sedanje ustave, pa tudi nove, ko družba nekako posebej skrbi za družino in za otroka in mislim, da so te olajšave, zlasti če gre za šoloobveznega otroka, 5% povprečnega osebnega dohodka zaposlenih vsekakor zelo majhne."
44,"Posebej pa opozarjam na olajšavo za otroka, ki je moten v telesnem in duševnem razvoju, ki bi se že sedaj, če bi tako ostalo, naj povečala; če pa se bo povečala, tako kot je bilo predlagano, pa naj se absolutno ta potem še poveča."
28,"In v 11. členu, na tretji odstavek: ""Za vzdrževanega družinskega člana se štejejo starši zavezanca, ki so v oskrbi varstvenih ustanov, če zavezanec krije del stroškov za oskrbo."
17,"Olajšava se uveljavlja na podlagi potrdila varstvene ustanove."" Tu gre verjetno za socialne zavode, za domove upokojencev."
48,"Po sedanjem sistemu je tako, da tam, kjer prihaja do doplačila otrok za starša, ponavadi te pogodbe ali dogovore sklepajo na centru za socialno delo in v tem primeru ta dom upokojencev oziroma varstvena ustanova ne ve, ali gre tu za olajšave ali ne, ker dobi račun plačan."
24,"Mislim, da bi v tem primeru pa tu moralo biti vključeno, recimo, da da potrdilo varstvena ustanova, in nadaljevati ""ali center za socialno delo""."
34,"12. člen pa se mi zdi - danes sem slišala v eni od obrazložitev - mislim, da ministra Kranjca - da so nekako drugače ti razponi; ti razponi so daleč preveliki in se mi zdi to nesprejemljivo."
35,"Dalje pa bi še vprašala pri 25. členu: zelo me je presenetilo, ko slišim, da bomo imeli moderno in novo davčno zakonodajo, še vedno pa vodimo kategorijo katastrskega dohodka, ki je kot osnova za obdavčevanje."
34,"Že sedaj smo stalno ugotavljali, da katastrski dohodek ni ustrezna kategorija - vsaj takšen ne, kot ga imamo mi, da ne pove dejanskega stanja in da bi morali tudi na tem področju iti v dohodek."
13,"Mogoče pač ne gledam prav; če pa ne, predlagam, da se to spremeni."
5,"To bi bilo vse, hvala."
1,Hvala.
3,Gospa Vlasta Sagadin.
24,"Ta čas vas obveščam, da je Anton Horvat podal tudi pripombe na šest členov v pisni obliki in jih bomo skupaj posredovali Izvršnemu svetu."
6,Oglašam se v imenu poslancev Zelenih.
13,"In sicer je ta moja pripomba nadaljevanje tistega, kar je načela gospa Ostermanova."
20,"Mi imamo pripombe k osnutku zakona o dohodnini, in sicer k tistemu delu, ki se nanaša na davke iz kmetijstva."
56,"V tezah tega zakona, zlasti v zvezi z davkom od odhodka iz kmetijstva, ni v okviru obstoječe opredelitve in veljavnega določila o katastrskem dohodku zajet poseben položaj kmetijskih in gozdnih zemljišč na hribovskih, demografsko ogroženih območjih, ki so v lasti odseljenih prebivalcev oziroma njihovih potomcev, ki živijo v Sloveniji ali izven in pa lastnikov počitniških hiš."
29,"Ne zdi se nam namreč prav, da se izenačuje torej te ljudi s položajem lastnikov, ki živijo na teh območjih in z velikim trudom ohranjajo kulturno krajino in gospodarstvo."
6,"In to mislimo, da ni prav."
13,"Taka lastnina, običajno slabo izkoriščena ali zapuščena, jih na različne načine tudi prizadeva."
19,"Recimo, ne morejo odkupiti ali nakupiti ali zaokrožiti posesti, pa še druge ovire so pri urejanju in izrabi prostora."
16,Ali pa tudi psihološko ali kako drugače negativno delujejo na domačine (zaraščanje površin) enake davčne obremenitve.
35,"Vse to še posebej velja za posamezna atraktivna območja z veliko naravno rento, kjer so obsežne površine v lasti lastnikov počitniških hiš, ki to rento uživajo mnogokrat brez pravega posluha za življenje v teh krajih."
28,"Te razmere naj bi se ustrezno upoštevale tudi v tej zakonodaji, posebej pa še ob pripravi metodologije za novo vrednotenje kmetijskih in gozdnih zemljišč ter zakona o okolju."
1,Hvala.
1,Hvala.
2,Gospod Murko.
4,Spoštovani poslanci in poslanke.
11,Danes bi okrog zakona o dohodnini povzel stališče kluba mariborskih poslancev.
33,"In sicer menimo, da je neobdavčljivi del dohodka v višini le 10% letnega povprečnega dohodka na zaposlenega v Republiki Sloveniji le prenizek, kajti razpon med najvišjo in najnižjo letno osnovo je zelo majhen."
38,"Mnenja smo pač, da bo to imelo za posledico, da bodo nizki dohodki obdavčeni malo, povprečni močno in visoki spet sorazmerno nizko, s čemer bi pač - po našem mnenju - dejansko cilj obdavčitve, kot socialnega instrumenta, ne bil dosežen."
11,V naših razmerah povprečni dohodek na zaposlenega ne zagotavlja povprečnega preživetja.
30,"Ob koncu avgusta so izračunali, tudi sindikati so s tem takrat prišli, da bi v bistvu povprečna slovenska družina potrebovala več kot tri povprečne osebne dohodke za pokrivanja življenjskih stroškov."
24,"Obdavčitev že tako nizkih dohodkov - torej, če vzamemo povprečne - pa se nam zdi v teh razmerah povsem neprimerna in ne bo imela pozitivnih učinkov."
25,"Število davčnih zavezancev se bo očitno precej povečalo, vprašanje pa je, ali bodo prilivi v proračun kompenzirali te povečane stroške odmere obračuna in pobiranja davkov."
70,"Nadalje spisek sredstev, ki zmanjšujejo dohodnino, bi bilo treba po našem mnenju nekoliko dopolniti, in sicer vsaj z dokumentiranim zneskom sredstev, porabljenih za vzdrževanje stanovanjskih hiš in stanovanj, kar lahko dodatno vpliva tudi na zmanjšanje obsega nelegalnega dela (kazalo bi prevzeti pozitivne izkušnje, ki jih imajo tozadevno zahodne države) nadalje z dokumentiranimi izdatki za izobraževanje in usposabljanje družinskih članov zavezanca in s tem seveda kot posledico povečati limit zmanjšanja osnove."
15,"Ni tudi jasno ali namensko varčevanje, denimo za nakup stanovanja, pomeni znižanje osnove za dohodnino."
20,Olajšave za družinske člane v višini 5 oziroma 10% letnega povprečnega osebnega dohodka na zaposlenega v Sloveniji so smešno nizke.
24,"Pri ocenjenem letnem povprečnem osebnem dohodku v višini cca 48.000 dinarjev znaša olajšava za osnovno šolstvo vsega 2.400 din letno, oziroma 200 din mesečno."
5,Sistem se pa zelo zakomplicira.
32,"Torej določilo za davke, ki so podvrsta dohodnin, obračuna in izplačuje jih pa izplačevalec dohodkov, pa je prav gotovo predlagano zato, ker so prihodki iz teh virov rednejši, če jih odplača izplačevalec."
55,"Glede na to pa, da mora zavezanec za plačilo dohodnine pri napovedi dokumentirati prejemke skupaj s plačanimi davki, ker se ti od odmerjene dohodnine odštevajo, pomeni, da bo moral izplačevalec prejemkov zavezancem za plačilo dohodnine zagotoviti ne le obračun, ampak tudi potrdilo o plačanem davku, pri čemer zakon izplačevalca ne zavezuje k izdaji takega potrdila."
1,Hvala.
4,Besedo ima gospod Drame.
1,Spoštovani!
16,"Jaz bi rekel, da vsaj nekaj pridobivamo, kot prvo, da vstopamo v Evropo z davčnim zakonom."
41,"No davčni zakon, ki je predložen, o dohodnini je res bolj pregleden od dosedanje navade, pa seveda uvaja nekatere novosti, ki smatram, da bodo to naše obrtno področje dodatno bolj obremenili in seveda z manjšimi olajšavami, kot je bilo to dosedaj."
10,"No, če pogledamo samo nekatere teh členov, bi rekel naslednje."
21,"Recimo bistveno se zmanjšuje možnost vlaganja, kar je sedajle prišlo na 10%, vemo pa, da smo imeli dosedaj nekje okrog 50%."
38,"Mislim, če podkrepljujemo razvoj, pa v večih definicijah smo zapisali, kako bomo to vejo razvijali in kako naj postane podjetniško močna, potem, če ne bomo vlagali, če bomo ta sistem tako znižali, potem je slaba možnost tega razvoja."
14,"Potem je tukajle tudi 43. člen, ki nam daje možnost 15% olajšav za pripravnika."
19,"Mislim, da je ta olajšava tudi tako minimalna, no jaz se nanašam samo na tisto, kar zadeva obrtno področje."
22,"Potem je tukajle še 50. člen in pa to, kar je že bilo preje navedeno v 10. členu mislim, ki obravnava članarine."
23,"Tam bi bilo treba tudi dodati, da se odšteje kot odbitna postavka članarina tudi združenjem in zbornici; ker je navedeno samo političnim organizacijam."
75,"Pripravnike sem že rekel, 12. člen, ki opredeljuje to lestvico od 15 do 45% mislim, da o tem, ker mi pokaže, kaj prinaša, ne moremo, ker smo danes dobili na klop že bolj ugodno, ki je bistveno spremenila tisti naš prvi pogled, ki je bil naveden v Poročevalcu, tako da sedajle daje seveda eno drugačno sliko; kar pa mislim, da še ni tisto, kar je treba in da se bo še treba o njej pogovarjati."
2,Hvala lepa.
4,Besedo ima gospod Jakič.
51,"Gre v bistvu za vprašanje in me veseli, da je gospod Kranjc tukajle, namreč jaz sem tu laik in govorim za tiste ljudi, ki so laiki in v bistvu tega zakona niti ne bodo šli toliko gledati, ampak jih samo zanima, koliko jih bo pa to v resnici po žepu udarilo."
14,"Namreč želel bi, če bi lahko tukajle predlagatelj podal neko simulacijo tega, za laika."
27,"Namreč gre za en strah, ki je bil izražen tudi v Zboru občin s strani Aurelija Jurija, ki je naročil pri davčni upravi izračun glede tega zakona."
95,"In se je izkazalo, jasno takoj povem, da smo se mi lahko tudi zmotili, ko smo to brali oziroma, da je prišlo do nejasnosti, ampak vseeno, tam je bilo rečeno, da na primer ti ljudje, ki sedajle dobivajo zagarantirani osebni dohodek, to se pravi tisti najnižji, 2.800 dinarjev, bi junija meseca morali plačati okoli 3.700 dinarjev davka, to se pravi, da morajo mesečno okoli 300 dinarjev dajati že sedajle na stran, da bodo lahko to odplačali; oziroma tisti, ki imajo sedajle povprečni osebni dohodek okoli 5.000 dinarjev, da jim bo znašalo junija okoli 7.500 dinarjev."
24,"Zato bi prosil, če bi pri tem zakonu pa vseeno povedali točno in konkretno, vsaj za eno številko, oziroma vsaj za en osebni dohodek."
1,Hvala.
4,Besedo ima gospod Jaklič.
7,"Odbor za delo, zaposlovanje in socialno politiko."
42,"Odbor je v razpravi predlagani zakon podprl, ob tem pa je poudaril, da bi bilo treba hkrati predložiti oceno finančnih posledic tega zakona za nekaj različnih tipov družin, z različnimi dohodki in z različnim številom otrok, glede na višino neto osebnih dohodkov."
13,V razpravi pa so bili izraženi naslednji predlogi in mnenja k posameznim členom.
25,"K členu 9. Izražena so bila različna stališča o tem, ali naj se osnova za dohodnino zmanjša za članarino sindikata in za članarino političnim strankam."
28,"Zato naj predlagatelj te olajšave ponovno prouči, predlagano je tudi bilo, naj se pri zmanjšanju upoštevajo prispevki za humanitarne dejavnosti in socialne pomoči, izplačane na podlagi kolektivnih pogodb."
3,K 10. členu.
19,"V zakonu naj se opredeli progresivno povečanje davčnih olajšav za otroke, zlasti za družine z več kot enim otrokom."
31,"V tujini so olajšave za otroke bistveno višje, saj ima vsak otrok tudi pravico do otroškega dodatka (predvsem v Avstriji, v Nemčiji, v Italiji), ki se ne všteva v davčno osnovo."
26,"Posebej naj se določi višja stopnja olajšav za otroke z motnjami v duševnem in telesnem razvoju, še posebej, če so le-ti trajno nezmožni za pridobitno delo."
5,K členu 16. in 17.
22,"Nadomestila za inovacije naj se uredijo v okviru teh dveh členov, upoštevaje pomen inovacij za razvoj in motiviranost inovatorjev za njihovo delo."
16,K členu 17. - Stopnje davka bi morale biti na podlagi progresivne lestvice za višje osnove povečane.
3,K členu 43.
8,V drugi odstavek naj se vključijo tudi sindikati.
13,Ob prihodku naj se odštejejo tudi izdatki za dovoljene kulturne in znanstvene namene.
5,K 50. in 51. členu.
9,Pri gluhonemih naj se posebej navedejo tudi slepe osebe.
1,Hvala.
4,Besedo ima gospa Slokan.
6,"Gospa Slokan, boste vi sedaj razpravljali."
3,Ste želeli razpravljati?
1,Prosim.
1,Spoštovani!
31,"Na Komisiji za vprašanja invalidov smo ta zakon o dohodnini podrobno preučili in imamo nekaj pripomb, ki smo jih posredovali v pisni obliki na mizo in jih ne bi ponovno brala."
6,Dodatno pa imam še eno pripombo.
36,"V členu 9., v točki 6., je predvideno, da se osnova za dohodnino zmanjša tudi za znesek sredstev, vloženih za zdravljenje in rehabilitacijo v zdravstvenih zavodih in zdraviliščih, in sicer za zavezanca in vzdrževane družinske člane."
15,"Težki invalidi pa morajo v veliki meri imeti nujnega spremljevalca, zato bi predlagala dodatno razširitev."
1,Hvala.
3,"Hvala, gospa Nevenka."
3,Še kdo želi?
5,"Če ne, prosim, gospod Daneu."
7,"Jaz bi samo prosil, prej sem pozabil."
22,"To velja tudi za 43. člen, tisto, kar sem predlagal, da ne bom hodil še enkrat gor za ta zakon o dohodnini."
1,Hvala.
3,Razprave je bilo.
14,"Bo verjetno sedaj gospod Rojc, namestnik direktorja republiške uprave za družbene prihodke, kaj povedal."
4,"Spoštovano predsedstvo, spoštovani poslanci!"
28,"Menim, da bo treba nekatere stvari pojasniti, razjasniti, ki bodo potem pripomogle do jasnejše predstave poslancev do tega zakona, s katerim dejansko spreminjamo sistem obdavčevanja dohodkov fizičnih oseb."
36,"Uvodoma bi povedal, da gre za obdavčevanje po principu rezidentstva, to pomeni, da bodo po tem zakonu obdavčeni vsi tisti, ki imajo stalno prebivališče in tisti, ki imajo več kot 6 mesecev bivališče na območju Slovenije."
15,"To je princip, ki je uveden in je splošno znan v vseh zahodnih davčnih sistemih."
23,"To pomeni, da bodo davke plačevali tudi delavci iz drugih republik, ki sedaj delno sredstva odvajajo za družbene dejavnosti na področja drugih republik."
9,V zvezi z lestvicami v 12. in 17. členu.
48,"Te lestvice so bile delane v času priprave osnutka zakona pod določenimi predpostavkami, ki pa so se spremenile, kar pomeni, da bo Izvršni svet pri oblikovanju predloga prišel z novimi lestvicami in te nove lestvice in nekatera druga izhodišča je upošteval pri izračunu efektov po uvedbi obdavčitve dohodnine."
20,"V 12. členu bo lestvica nekoliko drugačna, bo blažja, in sicer tako: stopnje bodo znašale med 18. in 45. odstotki."
23,"Prvi razpon osnove je 60.000 in ne 20.000 in zadnji razpon je 480.000 in ne tisti znesek, ki je naveden v osnutku zakona."
56,"Pri izračunu, ki ga bom jaz kasneje navedel, odnosno efektih, ki se kažejo v tem, za koliko se spremeni čisti osebni dohodek, verjetno to najbolj interesira tiste prejemnike, mislim, da niso toliko pomembne lestvice za njih stopnje in osnove, ampak tisto, kar bo dejansko na koncu njemu v žepu ostalo odnosno bo iz njegovega žepa šlo."
13,Upoštevali smo oceno višine osebnega dohodka za leto 1990 v višini 6.000 dinarjev.
12,"Obremenitev osebnega dohodka za stopnjo davkov in prispevkov v višini 70,15 odstotka."
12,"In pa upoštevane so bile olajšave, nekoliko drugačne olajšave za vzdrževane člane."
63,"Zaradi teh nekaj izhodišč, ki sem jih tukaj omenil, je situacija bistveno drugačna, kot je bila izražena v mnenjih nekaterih poslancev v Zboru občin, ki so bili ponovljeni tudi tukaj v predhodni razpravi, ki so bili pač objektivno pogojeni, pa tudi subjektivno pogojeni zaradi tega, ker so uporabljali, ne glede na jasna izhodišča zakona, drugačna izhodišča, ki so pa pripeljala do drugačnih ugotovitev."
33,"Za ta zbor je verjetno potrebno poudariti naslednje, da največje število delavcev zaposlenih v podjetjih dejansko prejema osebne dohodke, ki so visoki med 0,8 do 1,1 povprečnega osebnega dohodka zaposlenih v Republiki Sloveniji."
20,"Teh je po naših ugotovitvah, odnosno po ugotovitvah Zavoda za statistiko, po stanju konec meseca septembra, približno 60 do 70%."
53,"Če to upoštevamo in če povem naslednje, da bo z uvedbo dohodnine in obdavčitvijo po stopnjah in osnovah in predpostavkah, ki sem jih predhodno navedel, bo dejansko tisti, ki prejema osebni dohodek v višini povprečnega osebnega dohodka in ima enega vzdrževanega družinskega člana, bo imel osebni dohodek celo višji kot ga ima sedaj."
6,"Sicer ne veliko, indeks je 101,08."
17,"Vsi pod to višino, z vsemi prejemki pod to višino, bodo imeli celo višji neto osebni dohodek."
33,"Višja obdavčitev v primerjavi s sedanjo obdavčitvijo se začenja šele pri prejemkih, ki so višji od 1,1 povprečnega OD, to je pa verjetno naš namen, ki smo ga hoteli z reformo tudi doseči."
53,"Tistega namena, ki ga v sedanjem sistemu centralnih davkov nismo uspeli doseči, ker smo se v okviru posameznih vrst davkov opredeljevali za lastne ugodnosti oprostitve pri opredeljevanju določb, ki se nanašajo na efekte, ki se kažejo pri odločitvi ostalih dejavnosti odnosno iz ostalih virov pa smo bili indiferentni, ker se nas niso tikali."
31,"Tako smo pripeljali naš sistem, da imamo znotraj posameznih vrst davkov kup oprostitev, olajšav, na koncu se je pa to vse zreduciralo na omejitev delavcev v združenem delu ob stari terminologiji."
12,"Mislim, da bo uvedba dohodnine te zadeve postavila v nekoliko drugačno luč."
17,"Postavila bo v luč, v bolj pregledno, višino prejemkov po posameznih virih in bomo ugotovili čudna nesorazmerja."
8,Mogoče bi se povrnil na razpravo poslanca Drameta.
12,"Ugotavlja, da se bodo z uvedbo dohodnine pogoji gospodarjenja za obrtništvo poslabšali."
23,"Moram povedati, da smo se, da smo vrsto let bili soočeni z zahtevo tega privatnega sektorja po izenačitvi pogojev poslovanja s pravnimi osebami."
13,"Na področju obdavčevanja pa to dosegamo sedaj, s tem predlogom zakona o dohodnini."
9,Ugotovitev dobička bo praktično vpeljana po sistemu pravnih oseb.
52,"Vse odbitne postavke, vse olajšave bodo ustrezno temu prilagojene, torej ne moremo govoriti o neenakih pogojih poslovanja, s tem da moram povedati, da bo davčna stopnja dohodka iz dejavnosti kot akontativni element med letom in kot element določene osnove za vključitev v dohodnino pa nižja med letom, kot velja za pravne osebe."
27,"Na ta način dejansko dajemo še vedno delno ugodnejše pogoje poslovanja z vidika, če vzamemo samo vprašanje finančne zmožnosti med letom - recimo sredstva za obratne namene itn."
23,"V končni fazi bodo pa nosili usodo vseh fizičnih oseb, njihova obdavčitev bo med 18 in 45% glede na status, ki ga imajo."
15,"Imajo status fizičnih oseb in ni nobene razlike, nobenih argumentov, da se jih drugače obravnava."
52,"Podatki, ki jih mi imamo - ne bi jih tukaj iznašal, ker bi kazali na to, kar sem že prej omenil, na neustreznost sistema in ta neustreznost izvajanja sprejetega sistema, ampak moram reči, da je distribucija davčnih osnov na področju obrtništva katastrofalna in če je katastrofalna je k temu tudi ustrezna katastrofalna obremenitev."
10,"Mogoče nekaj odgovorov na vprašanja, ki so bila tukaj dana."
18,"Tako kot na ostalih zborih smo soočeni z reakcijami, ki smo jih mi v začetku vzpostavitve reforme pričakovali."
16,"Spreminjamo zakonodajo, pripombe na novo zakonodajo pa letijo iz sedanjih položajev in privilegijev, upoštevajoč sedanji sistem."
51,"Mi bomo morali verjetno spremeniti nekatere miselnosti in se potem zavzeti za to, za kar smo se zavzemali prej, samo nismo mogli speljati zaradi raznih vzrokov; obdavčljiv je vsak dohodek, bolj obdavčen je tisti, ki več dobiva, družba pa naj pove, kateremu segmentu davkoplačevalcev bo dala oprostitve in olajšave in zakaj."
47,"Vse te olajšave in oprostitve, ki so tukaj ponovno izpostavljene, da jih bo treba ponovno vključevati v novi sistem, se mi postavljajo vprašljive, ker istočasno ugotavljamo, da smo kljub dajanju olajšav v obliki znižanja obremenitev, še vedno na repu razvitosti v Evropi ali pa v širšem prostoru."
12,"Ali to pomeni, da vsi tisti efekti davčne politike niso prinesli nič?"
17,"In ali nismo mogoče preveč računali na možnosti odnosno od dometa davčne politike, zanemarili pa ostale stvari."
42,"To, tukaj govorim tudi o teh inovacijah, pa o vlaganjih itn., itn.; moram reči, da nekatere pripombe in predlogi so sprejemljivi, s tem da njihova teža ali pa višina, kot je bila predlagana, bo morala biti soočena z objektivnostjo, v kateri živimo."
36,"Na Zboru občin smo bili dejansko soočeni z zahtevami po večjih možnosti občin za urejanje tega področja, istočasno pa soočeni z večjimi zahtevami po sredstvih, na drugi strani pa zelo visokih zahtevah po dodatnih oprostitvah, olajšavah."
7,"Mislim, da tukaj nekaj skupaj ne gre."
45,"Mi bomo morali verjetno glede na to, da dejansko spreminjamo v tem trenutku prihodkovno stran fiskalnega sistema, da bomo morali dejansko doreči nekatere stvari na odhodkovni strani in se dogovoriti za obseg javne porabe in se moramo dogovoriti, iz katerih virov bomo javno porabo financirali."
26,"Glede vprašanja, ki so se nanašala na katastrski dohodek, moram omeniti tudi to, da je to edini način pavšalne obdavčitve, ki ga pozna tudi zunanji svet."
7,Vse ostalo praktično gre po dejanskem dohodku.
26,"Strinjamo se, da katastrski dohodek v celoti ne odraža dohodka, ki je dosežen iz naslova kmetijske dejavnosti, čeprav bo nekdo rekel, da je celo mogoče prevrednoten."
44,"Moram povedati pa to, da se pripravlja oziroma, da se že dela na novi metodologiji izračuna katastrskega dohodka, ki bo po našem mnenju ustreznejša in bo tudi verjetno odgovorila na več vprašanj, ki so bila tukaj in pri nekaterih drugih zborih te skupščine postavljena."
51,"Vprašanje oziroma problematika, ki je bila iznesena v zvezi s kmetijskimi zemljišči drugih oziroma ljudi, ki živijo drugje, moramo povedati, da se to, da z davki obdavčujemo dohodek, katastrski dohodek, ki je predpostavljen dohodek, ne glede na to, čigav je, mi z zakonom o dohodnini izenačujemo tudi tuje osebe z domačimi."
25,"Če je problematika pri neizkoriščanju oziroma neustreznem urejanju prostora in na drugih področjih, je verjetno stvar ukrepanja na drugih področjih, ne pa v okviru davkov."
32,"To rečem zato, ker istočasno v en glas vpijemo, da davki iz kmetijstva praktično nič ne predstavljajo, po drugi strani pa zahtevamo, da se z davčno politiko na področju kmetijstva nekaj uredi."
11,"Če ni davka, efekti, so ukrepi brez veljave oziroma nimajo efekta."
42,"Na koncu bi rad povedal še to, da bo Izvršni svet pri predložitvi predloga zakona predložil tudi novo stimulacijo finančnih ukrepov dohodnine, tako kot je bilo predlagano, glede na višino posameznih prejemkov in glede na razmere, ki so v posameznih družinskih krogih."
2,Hvala lepa.
3,"Hvala, gospod Rojc."
4,Želi še kdo razpravljati?
8,"Če ne, bi potem to točko skušali zaključiti."
1,Prosim?
3,"Prosim, gospod Rojc."
23,"Pod predpostavko višine osebnega dohodka, ki je 0,6 povprečnega osebnega dohodka, bi pri enem vzdrževanem članu ta osebni dohodek bil višji za 5,39%."
25,"V kolikor gre za osebni prejemek, katerega višina je 0,8 povprečja Slovenije, bi ta osebni dohodek, pod predpostavko enega vzdrževanega člana, bil višji za 4,06%."
20,"V kolikor pa gremo na višje dohodke, bi tisti, ki imajo štirikratne, bil njihov čisti dohodek manjši za cca 15%."
12,"V kolikor gre za osebni dohodek, čistega osebnega dohodka, znašalo približno 24%."
4,"Mislim, da sem zadovoljil."
4,Še mogoče gospod Grašič?
5,Samo eno vprašanje k temu.
11,"Ali ti izračuni pomenijo, da je nov bruto enak staremu bruto?"
4,"Ne, odgovor je ne."
1,Prosim.
21,"Novi bruto vsebuje izhodišče 15% stopnjo davka iz osebnih prejemkov oziroma dohodnine, poleg 22,15% prispevkov za socialno varnost, to pomeni 70,15%."
35,"Glede na to, da nimamo več posamezne obdavčitve po virih prejemkov, tako tudi ne iz osebnih dohodkov, se potem dejansko kaže višji ali nižji osebni dohodek v povprečni stopnji dohodnine, ki odpade na posamezni prejemek."
12,"To je dejansko tisti, pri katerih bo povprečna stopnja dohodnine pod 15%."
33,"To so pa ti, ki sem jih jaz navedel do 1,1, bodo dejansko njihovi osebni dohodki nižji, v kolikor bomo res realizirali tisti sistem bruto principa osebnih dohodkov, ki ga sedaj nismo imeli."
9,"Torej višje stopnje, nižji OD, nižje stopnje, višji OD."
4,"Mislim, da sem odgovoril."
1,Hvala.
5,Še gospod Prelovec bi rad.
42,"Namreč gre za ponovitev, jaz sem pred tem zborom že to isto stvar povedal, verjetno je pa sedajle pravi trenutek, da povem, namreč tu v ta zakon se vgrajujejo neke olajšave, kakor smo videli in ravno obrtniki pridejo v te olajšave notri."
15,"Mi ugotavljamo, da bomo v Sloveniji imeli verjetno na koncu tega lega približno 40.000 nezaposlenih."
15,Ali ne bi veljalo v ta zakon vgraditi inštrument olajšav za odpiranje novega delovnega mesta?
5,"Mislim, da je to to."
20,"Ugotavljamo, da smo v letošnjem letu registrirali tudi približno 9.000 in nekaj podjetij in podjetnikov brez zaposlovanja tuje delovne sile."
20,"Tudi tu je po mojem možnost odpiranja novih delovnih mest, če se vgradi egzakten inštrument olajšave za to delovno mesto."
1,Hvala.
5,Ima še kdo kakšno vprašanje?
4,Besedo ima gospod Rojc.
4,"Olajšave, zaposlenost, sedanje stanje."
14,V sedaj veljavnem sistemu o obdavčitvi dohodka iz gospodarskih dejavnosti imamo te olajšave vgrajene.
29,"Sedajle kakšni so efekti tega je težko reči, ker gre za sinergetske učinke tudi drugih ukrepov, odnosno volje posameznikov, ki opravljajo dejavnost in odvisno od dejavnosti, ki se opravlja."
17,"Lahko ugotovimo, da te olajšave delno dajejo, mislim so primerne in da so določeni efekti iz tega."
14,Sedajle v primerjavi z novim predlaganim sistemom mi te olajšave v 50. členu zadržujemo.
14,"Postavlja se vprašanje sedajle, ali so te olajšave ustrezno visoke in ali so primerne?"
24,"Namreč mi smo te rešitve tudi pri olajšavah kot tudi pri ugotavljanju prihodkov in razporeditvi prihodkov šli po principu, ki velja za pravne osebe."
21,"V kolikor se smatra, da so te olajšave, ki so tukajle dane, prenizke, bo treba to oceniti in eventualno drugače predlagati."
31,"Sem pa omenil, pa še nekaj, res smo priča poplavi novih podjetij, katerih efekt na področju zaposlovanja pa je praktično izničen in efekt na področju ugotavljanja dobička je tudi praktično ničen."
31,"Menimo, dokler ne bo zaživelo delničarstvo v pravem pomenu svoje besede, se bomo soočali s tem, da bomo imeli kup gospodarskih subjektov, katerih efekt ni temu ustrezen, ker ni vpliva delničarjev."
19,"Ker smatramo, v kolikor gre za pravo delničarstvo, da bodo delničarji zahtevali in vlagali sredstva tam, kjer bo dobiček."
59,"Po sedanjih ugotovitvah SDK-ja, ki so vsem na razpolago, je pa situacija nekoliko drugačna in dejansko zaposlovanje se ne širi toliko na področju pravnih oseb, kot se širi na področju privatništva, ker se na eni strani ustanavljajo podjetja brez dodatnih zaposlenih ali pa prihajajo obrtniki v podjetja, kjer nosijo s seboj tudi delavce, vse ali pa celo manjše število."
2,Hvala lepa.
8,Vprašanje organiziranosti davčne službe - to je težko vprašanje.
12,"Mi menimo, da s spremembo v zakonodaji je treba tudi inštitucije spremeniti."
20,"Izvršni svet je ustanovil eno komisijo, ki je zadolžena, da do konca junija pripravi koncept nove organizacije te finančne inštitucije."
21,"Po našem mnenju bo to moral biti državni organ, ki bo deloval samo na izvrševanju predpisov in ne na njihovem oblikovanju."
14,"Moral bi biti centralno organiziran, z organizacijskimi enotami na širših ali ožjih lokalnih podjetjih."
21,"Mi mislimo, da bodo morali biti tako postavljeni, da ne bo vpliva lokalnih oblasti, tako kot je to v sedanjem sistemu."
46,"Tudi, če bi bil dosedanji sistem idealen davčni sistem, če bi imeli organizacijsko postavitev tako, kot je sedajle v zakonu o upravah za družbene prihodke, kjer je dejansko socialna varnost tistega, ki zakon izvaja, odvisna od tistega, ki ga kontrolira, potem verjetno ne bomo dosegli nič."
19,"Treba bo zahtevati enotno organiziranost, ločiti te ljudi od vpliva lokalnih oblasti in jih ustrezno organizirati in tudi nagraditi."
18,"Dokončnega vam ne bi mogel reči, ampak mislim, da bo ta služba morala začeti delovati z letom 1992."
27,"Del te službe, kontrolne službe bo verjetno sestavljen iz delavcev Uprav za družbene prihodke, SDK-ja, pa iz dela delavcev Republiškega sekretariata za notranje zadeve, z ustreznimi pooblastili."
57,"Menimo pa, da bo treba tudi v naslednjem letu sprejeti druge predpise, ki govorijo o odmernih postopkih in pa postopku odmere davkov na splošno, ker mislimo, da sedanje rešitve, ki so vsebovane ali v tem zakonu ali pa v zakonu o upravnem postopku, ne ustrezajo davčnim organom, niti državi, kot tistemu, ki bi morala davkoplačevalce ustrezno obravnavati."
1,Hvala.
4,Besedo ima gospod Puc.
6,Jaz bi tudi še nekaj vprašal.
7,"Mislim, da se s Prelovcem nista razumela."
19,"Namreč poglejte neko olajšavo, ko nekdo odpre delovno mesto, ne gre se samo za obrtništvo, gre tudi za podjetja."
18,"Torej Avstrija ima: recimo odpreš novo delovno mesto in dobiš toliko šilingov, ali pa v Nemčiji toliko mark."
29,"Tukajle bi pa mogoče, torej jaz tako na pamet govorim, prvih šest mesecev mogoče naj bi plačal 15% davka, ampak to je treba tako narediti, da ne bi špekulirali."
10,"Mislim v tem smislu, da naj bi veljalo za vse."
4,Besedo ima gospod Rogina.
7,"Poglejte, to je rešitev v 50. členu."
22,"Je res, da smo tudi sedajle imeli olajšave za zaposlovanje, rezultat pa je, da se odpušča, predvsem v obrti, torej ni stimulativno."
20,"In jaz sem prepričan, da nihče ne zaposli nekoga zato, ker je pač ta že bil dve leti na borzi."
7,"Ali pa nekoga zato, ker je invalid."
26,"Moramo vedeti nekaj, da delovno mesto nekaj stane in tisti, ki je pripravljen investirati v delovno mesto bo investiral zato, da se bo tu nekaj proizvajalo."
27,"In če hočemo to nekako vzpodbuditi, potem je treba vsako novo zaposlovanje nagrajevati, da rečem nagrajevati, ne pa iskati tudi v tem členu samo neke socialne kategorije."
40,"Če se hočemo iti trg in če hočemo priti v to Evropo, potem moramo te socialne kategorije in taka stimulativna določila ven metati in reči, da bomo vzpodbujali in nagrajevali odpiranje novih delovnih mest, vseeno od kod ti delavci prihajajo."
9,"Ko gre za povečanje, potem je treba to stimulirati."
1,Hvala.
1,Hvala.
4,Besedo ima gospod Kranjec.
8,Bi še jaz poskušal na to vprašanje odgovoriti.
17,Namreč poglejte osnova za obdavčevanje je dohodek in položaj davčnega zavezanca glede na dohodek drugih davčnih zavezancev.
5,To je kriterij za obdavčevanje.
20,"Kriterij pospeševanja zaposlovanja mora biti pa drugačen, to mora zakonodaja s področja delovne zakonodaje reševati, tam se lahko subvencije dajejo."
26,"Ker če gremo mi sedajle gledati na to, da bomo z davčnim zakonom reševali tudi problem zaposlovanja, potem bomo mi bistvo davčnih principov postavili na glavo."
25,"Bistvo davčnega principa pa je, da je oseba, ki je v enakem položaju, v principu obremenjena kot druga oseba, ki je tudi v takšnem položaju."
10,Dve osebi z enakim dohodkom sta v principu obdavčeni enako.
12,To je osnovni davčni vidik in tega se mora davčni zakon držati.
30,"Ker drugače zamešamo vse druge kriterije v davčno zakonodajo in seveda s tem izgubimo popolnoma in v celoti kriterije in vprašanje je, ali je taka davčna zakonodaja dobra ali ne."
17,"Se strinjam, da je treba stimulirati pospeševanje zaposlovanja, samo to morajo reševati drugi zakoni, ne ta zakon."
11,"Za nas davkarje je važno samo, kakšen je dohodkovni položaj zavezanca."
29,"Že te osebne, bi rekel, karakteristike in olajšave so nekako v nasprotju s tem, čeprav je to mogoče racionalizirati, ker je davčni zavezanec ali njegova družina in stroški povezani."
16,"Medtem, ko gospodarjenje in pa njegov dohodek ali pa njegov družinski položaj, nimata pa nobene zveze."
16,"Zato mislim, da mi ne smemo res v ta zakon prinašati še kriterije za pospeševanje zaposlovanja."
47,"Deloma jih seveda tudi imamo pri zakonu o obdavčevanju dobička in seveda tisti podjetnik, ki bo organiziran kot podjetje, bo imel tam tudi določene olajšave, nekaj jih bo imel tukajle, drugače pa, če hočemo res zaposlovanje pospeševati, moramo pa iti po mojem skozi področje sekretariata za delo."
1,Hvala.
1,Hvala.
9,"O tem bomo še razpravljali, kot izgleda kar precej."
10,"Jaz bi predlagal, da naš zbor sprejme dva ustaljena sklepa."
14,"Prvi je, da zbor sprejema predlog za izdajo zakona o dohodnini z osnutkom zakona."
1,Drugič.
20,"Zbor nalaga Izvršnemu svetu Skupščine Republike Slovenije, da ob upoštevanju razprave v zboru in v delovnih telesih pripravi predlog zakona."
4,Najprej moramo ugotoviti prisotnost.
7,Kdo je za sprejem teh dveh sklepov?
3,Je kdo proti?
4,Se je kdo vzdržal?
7,"Ugotavljam, da je predlagani sklep sprejet soglasno."
19,Prehajamo na 5. TOČKO DNEVNEGA REDA - PREDLOG ZA IZDAJO ZAKONA O DAVKU OD DOBIČKA PRAVNIH OSEB Z OSNUTKOM ZAKONA.
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
28,"Obravnavali so ga: Zakonodajno-pravna komisija, Odbor za proračun, Komisija za družino, Odbor za podjetništvo in obrt, Odbor za kulturo in varstvo kulturne dediščine in Komisija za vprašanja invalidov."
17,Šest delovnih teles v skupščini je o tem predlogu za izdajo zakona z osnutkom zakona že razpravljalo.
22,"Vi imate kar precej mnenj, tu so tudi predstavniki teh teles in zato tudi tu ni bojazni, da ne bi bilo razprave."
7,Predstavnik predlagatelja je gospod minister Marko Kranjec.
4,Želi uvodoma kaj reči?
5,Želijo poročevalci delovnih teles besedo?
2,Pričenjamo razpravo.
18,"Kdo želi razpravljati o tem predlogu za izadjo zakona o davku od dobička pravnih oseb, z osnutkom zakona?"
16,"Tu bi najprej upoštevali tisto, kar je gospod Daneu že povedal, kaj naj bi se dopolnilo."
4,"Prosim, želi kdo razpravljati?"
3,"Prosim, gospa Ahčanova."
19,"Spet bi rekla, če dovolite, da pripomb, ki smo jih imeli na Komisiji za vprašanja invalidov, ne bi ponavljala."
11,Sedaj sem pozorno poslušala našega podpredsednika in potem gospoda ministra Kranjca.
37,"Namreč jaz osebno menim, da bi 22. člen, kjer so ugodnosti za pravne osebe, seveda iz dobička pravnih oseb, ugodnosti za tiste, ki so dalj časa nezaposleni, invalidi, da se iz davka iz dobička te olajšave priznajo."
26,"Jaz predlagam, da bi se ta določila, te olajšave iz tega zakona izvzela ven in bi se jih vključilo v zakon, v bistvu na plačilne liste."
26,"Namreč gre za to, da nimamo vpeljanega kvotnega sistema in da me niso mogli prepričati na odboru, bom rekla, da bi bilo to stimulativneje za delodajalce."
36,"Nihče sedaj v tej gospodarski krizi, ob takem številu zaposlenih, če ne bo direktno stimuliral mesečno delodajalec, ne morem verjeti, da bo vzel na novo v službo invalida, pripravnika, tistega, ki dalj časa čaka na zaposlitev."
11,"Če bi bil vpeljan kvotni sistem, bi te stvari verjetno šle."
1,Toliko.
6,To je bila ta moja pripomba.
2,Hvala lepa.
1,Hvala.
4,Še kdo želi razpravljati?
7,Prosim gospod Štruc iz Gospodarske zbornice Slovenije.
34,"Poleg splošnih stališč k celotnemu paketu davčne zakonodaje, ki se nanaša tudi na zakon o davku na dobiček, bi želel opozoriti samo na tri ključne stvari, na katere je upravni odbor Gospodarske zbornice opozoril."
6,Najprej glede pokrivanja izgub iz preteklosti.
16,"Menimo, da je nujno, da se izgube iz preteklosti štejejo kot odbitna postavka pri obdavčenju dobička."
29,"Poslovanje podjetij ni enakomerno in če je takrat, ko je poslovanje pozitivno treba plačati davek, je takrat, ko je poslovanje negativno treba preteklo izgubo odšteti od tekočega ustvarjenega dobička."
28,"Drugič gre za predlog, da se drugače obravnava tisti dobiček, ki se reinvestira, to je vrača v proizvodnjo in ne razdeljuje, od tistega, ki se razdeli v porabo."
22,"Če želimo stimulirati gospodarsko aktivnost, in to je ta trenutek gotovo ključno vprašanje, potem je olajšava 10 odstotkov za reinvestiranje gotovo premajhna."
28,"Obe navedeni rešitvi sta poznani v svetu, tako da glede na primerjavo z zahodnimi tržnimi sistemi ne gre za neko posebnost, ampak gre za usklajevanje s temi sistemi."
43,"In tretje, če želimo zagotoviti večjo stabilnost davčnega sistema, potem to kaže, da bi morale tudi akontacije davka na dobiček teči med letom v skladu z zakonom in predhodnim mnenjem parlamenta in ne tako, kot je sicer glede akontacij v tem zakonu predloženo."
17,"Zato predlagam, da se zadeve, ki se nanašajo na davčne stopnje in akontacije, rešujejo samo preko parlamenta."
1,Hvala.
1,Hvala.
2,Še kdo?
3,"Prosim, gospod Sekereš."
4,"Spoštovano predsedstvo, spoštovani zbor!"
36,"Predlagam, da se olajšave pri davkih iz dobička, določene v 22. členu osnutka zakona, priznajo tudi za zaposlene delavce na demografsko ogroženih območjih, za katera veljajo posebni ukrepi, v višini 30% izplačanih osebnih dohodkov teh delavcev."
29,"In bi še nadalje predlagal, da se drugi odstavek 25. člena spremeni tako, da se glasi: ""Akontacije se plačuje mesečno, najpozneje do 10. dne v mesecu, za pretekli mesec""."
1,Hvala.
1,Hvala.
3,Še želi kdo?
1,Prosim.
6,"Še Jože Šketa, Zveza Svobodnih sindikatov."
2,Spoštovani zbor.
66,"K zakonu oziroma osnutku zakona o dobičku, mislim o davku od dobička pravnih oseb smo oblikovali tri pripombe oziroma predloge, in sicer v 6. členu, ki določa davčne oprostitve, v drugi alinei, da davka od dobička ne plačujejo davčni zavezanci, ki zaposlujejo več kot 40% invalidnih oseb, to so takoimenovane invalidske delavnice, in pa davčni zavezanci, ki izvajajo poklicno rehabilitacijo invalidov v skladu s posebnim zakonom."
32,"Mi predlagamo, da se 6. člen dopolni z novo alineo in da se davka oprosti tudi delodajalce za tisti del dobička, ki odpade na delovni prispevek zaposlenih delovnih invalidov in invalidnih oseb."
55,"To opozarjamo glede na 48. člen zakona oziroma osnutka zakona o zaposlovanju, zavarovanju in drugih pravic za čas brezposelnosti, ki ga bomo verjetno danes še obravnavali, ki določa, da se delodajalcem v skladu z zakonom lahko priznajo davčne olajšave za zaposlovanje določenih kategorij delavcev, se pravi iskalcev prve zaposlitve, dolgotrajne brezposelne osebe in pa invalide."
2,Hvala lepa.
1,Hvala.
2,Še kdo?
2,Gospod Kranjec.
4,Jaz bom kratko odgovoril.
33,"Kar se tiče člena 22. in njegove vključitve v zakon o davkih na izplačan osebne dohodke, mislim, če sem vas prav razumel, naj bi tam oprostili za iste kategorije; ali sem prav razumel?"
3,"Za iste, ja."
14,"No bomo preverili, ali je to mogoče pogledati, mogoče narediti in bomo dali odgovor."
24,"Pokrivanje izgub iz preteklosti, dobiček, ki se reinvestira in spremljanje akontacij preko skupščine, to so seveda predlogi zbornice, ki jih imamo, jih bomo upoštevali."
13,V davčni zakonodaji se seveda predvideva ponekod pokrivanje izgube za nekaj let vnaprej.
29,"Mi, v trenutni situaciji je to za nas tudi tehnični problem, da bi to ugotavljali in znamo simulirati, kaj lahko to pomeni za javne finance za nekaj let naprej."
10,"Bomo se temu problemi posvetili, bomo videli, kakšni rezultati pridejo."
24,"Se pa bojimo, če bomo to delali, da se bo zgodilo, da davka iz dobička nekaj let oziroma prav na dolgo dobo ne bo."
15,"Že tako je majhen, kot ste videli po številkah, 3.500 milijonov od skupaj 60.000 milijonov."
10,"Verjetno bi se to še naprej erodiralo, bomo pa proučili."
41,"10% olajšava naj bi bila majhna glede na reinvestirani del; ne delimo v celoti tega mnenja, ker smatramo, da efektivna stopnja potem 36%, brez upoštevanja drugih olajšav in se nam zdi manj kot 36% stopnja izredno majhna, tudi v mednarodnem merilu."
30,"Je treba pa upoštevati, da se bo zakon spreminjal, ko se bodo formirale delniške družbe in bo potrebno ponovno definirati pravila obdavčevanja razdeljenega dobička in dobička, ki gre v dividende."
20,"Ta problem tukaj ni rešen, ker zaenkrat imamo premalo delniških družb, je pa samo olajšava dana za ta reinvestirani dobiček."
43,"Kar se tiče sprememb stopenj; jaz sem zagovornik tega, da so stopnje čimbolj stabilne, samo, če se bo pokazalo, da je nemogoče dobiti tudi kreditna sredstva, da država funkcionira, potem bo treba razmisliti tudi o tem, da se to potem skupščini lahko predloži."
43,"Kar se tiče datuma plačila prispevka; mi smo zaenkrat sprejeli rešitev, ki je bila že sedaj: 6 dni po izplačilu osebnih dohodkov so izterljivi davki na osebne dohodke, zdaj tukaj pa predlagamo 5 dni, najpozneje do 5. dne v mesecu za pretekli mesec."
12,"Bomo tudi proučili, kaj bi to pomenilo, če se ta rok podaljša."
21,"Člen 6: oprostitve za delodajalce za del dobička, ki odpade na prispevek teh ljudi, ki jih zaposluje, če sem prav razumel."
13,"Mislim, da bo tukaj velik subjektivizem, težko bo reči, kako določiti ta prispevek."
20,"Ali je prispevek to, kar je naša plača ali je prispevek vsakega enak ali je prispevek nekoga večji ali nižji."
22,"Tukaj se odpira cela vrsta subjektivizmov in ta pripomba se mi zdi težko vpeljiva v prakso, tako da bomo o njej razmislili."
10,"Trenutno se nagibam k temu, da je to težko izvedljivo."
2,Bomo videli.
2,Hvala lepa.
1,Hvala.
4,Gospod Murko je še.
19,"Jaz bi povzel stališče Kluba mariborskih poslancev, ki je v republiški skupščini pripravil in zbral torej naš Izvršni svet."
24,Uvodna razlaga v točki 4. je povsem v nasprotju z idejo uporabe davčnih instrumentov kot selektivnega ukrepa za pospeševanja razvoja podpovprečno razvitih gospodarskih subjektov.
14,"In pa seveda tudi, kar je posebej pereče, ni razvojne stimulacije za posamezne panoge."
16,"To pa uporablja ves svet in menimo, da bi kazalo to upoštevati tudi v tem predlogu."
14,14. člen je mogoče razumeti tudi kot oviro ugodnejšemu tretmaju posameznih skupin gospodarskih subjektov.
17,Majhna in srednja podjetja imajo namreč povsod ugodnosti pri bančnih posojilih ali posameznikov z ugodnejšimi bančnimi aranžmaji.
22,"Če je tako, kot je navedeno tukaj, pa vsekakor ni v skladu s to začrtano politiko stimuliranja razvoja majhnih in srednjih podjetij."
10,Nadalje tudi z omejitvijo davčne olajšave za zaposlovanje - 22. člen.
26,"Potem so pravne osebe, ki nimajo limita pri številu zaposlenih, ko gre za obrtne poslovalnice, uvaja obrtni zakon, so torej v slabšem položaju kot obrtne poslovalnice."
9,In še eno vprašanje bi imel s svojega področja.
9,Ali veljajo določila tega zakona tudi za študentske servise?
19,"Če veljajo, potem namreč izgine funkcija, pomen in poslanstvo študentskega servisa kot posebne organizacije za posredovanje občasnega dela študentom."
33,"Namreč te organizacije ustvarjajo dohodek iz naslova provizije za organizacijo in posredovanje dela in s tem seveda podpirajo vrsto študentskih dejavnosti, ki jim je to tudi bistveni, če ne celo edini vir preživetja."
1,Hvala.
1,Hvala.
2,Gospod Grašič.
11,Na odboru za splošne gospodarske zadeve smo tudi to zakonodajo obravnavali.
26,"Oglašam pa se zaradi tega, ker je bilo že prej omenjeno, da ste s strani Gospodarske zbornice predlagali, da bi se tudi izguba pokrivala iz dobička."
63,"Tudi to smo obravnavali na našem odboru, poslušali tudi argumente predlagatelja in naše stališče je bilo v tem, naj bi bilo to na ta način opredeljeno, da naj bi to veljalo po uveljavitvi tega zakona, da tisto, kar je izgub iz te preteklosti ne bi bilo v tem tretmanu, ampak izguba, ki bo nastala od 1.1.1991 ko predpostavljamo, da bo ta zakonodaja veljala."
14,"Ker v poročilu odbora ni to tako egzaktno opredeljeno, naj bo to dopolnitev tega."
1,Hvala.
4,Še želi kdo razpravljati?
41,"Kar se 120. člena tiče, ne gre za pospeševanje tukaj zaposlovanja z nižjimi obrestmi, to bo spet, bi rekel, problem druge zakonodaje, tukaj gre za preprečevanje, da se financira podjetje, bi rekel, na ""dosego roke"" se temu reče v strokovni terminologijo."
25,"Namreč preko zvez se lahko dobijo ali pa preko znancev, se lahko dobijo krediti pod ugodnejšimi pogoji in se to izkazuje kot normalen poslovni odnos."
56,"Samo taki poslovni odnosi, ki so na ""dosego roke"", bodisi zaradi sorodstvenih, bodisi zaradi poznanstva, bodisi zaradi skupnih interesov se v zakonodajah tržnih gospodarstev tretirajo kot nedovoljeni in se štejejo stroški poslovanja in cene, ki se uporabljajo, transferne cene se temu reče, po katerih se prodaja in kupuje med temi podjetji, kot veljajo na prostem trgu."
30,"Nedopustno je, da se dopušča, da kakršnekoli obresti, nizke ali visoke, ki se pri enem pokažejo kot visoki stroški in s tem nižji dobiček ali nizki stroški in višji dobiček."
10,"Zato je ta člen temu namenjen, ne pa pospeševanju zaposlovanja."
12,"To je čisto v skladu s tem, kar poznajo zakonodaje drugih držav."
24,"Kar se tiče študentskega servisa; ideja je interesantna, jaz bi odgovoril tako (morda me bo gospod Draksler popravil): odvisno od pravne oblike tega servisa."
24,"Če je to gospodarska organizacija v kakršnikoli obliki oziroma društvu oziroma pravna oseba, bo pač plačal na to davek kot vsaka druga pravna oseba."
32,"Ne vidim vzroka, da bi se to drugače tretiralo; zato ker potem seveda vsak lahko spet prinese svoj subjektivni razlog za pospeševanje ene hvalevredne stvari in smo na koncu brez vsakih virov."
15,"Pokrivanje izgube po uveljavitvi zakona to je seveda ideja, ki jo sprejemamo, jo bomo proučili."
43,"Jaz bi še raje kot alternativno idejo dal: po tem, ko bodo podjetja formirana kot delniške družbe, ker potem sem pa prepričan, da dobiček bo in ne bo več problemov, da bi bilo potrebno pokrivati izgube; lahko tudi tak alternativni predlog mi ponudimo."
3,Gospod Boštjančič še.
4,Mene še nekaj moti.
32,"Neprestano primerjamo Švedsko, Nemčijo, samo vemo, da oni niso imeli tega našega režima in podobnih konstruktov, ki smo jih mi poskušali naučiti se, pa se ni nihče zavzel za te naše iznajdbe."
9,"Bojim se, da primerjamo urejene dežele z našo džunglo."
34,"Ker se mi zdi zelo krivično, da pravimo divji zapad, ker bi morali začeti praviti balkanski divji vzhod, to je bolj primeren izraz in vse primerjamo z Nemčijo, ki 30 let, vsaj, gradi sistem."
23,"Mi ga začnemo pa danes na tem graditi in vemo, da vse krize, ki so bile na zapadu, so začele pri davčni zakonodaji."
9,Davčna zakonodaja mora spodbuditi in mora delati tudi razlike.
26,"Jaz se zdaj ne strinjam z nekaterimi odbori, ki tukaj pravijo, da moramo mi biti - v tej krizi, ko poskušamo, da se izvlečemo ven - socialna država."
29,"Se pravi, ne bomo pustili, da ne bo nobeden nič več imel, da bomo vsakega obdavčili in zdaj se vprašam, kdo bodo vlečni konji, ki bodo delali z entuziazmom."
41,"Ali tisti, ki bodo skušali še zmeraj slepariti in si v enem letu z neko zasebno dejavnostjo kupiti mercedese, brez sramu, ko se stari obrtniki vsaj malo šolajo davkarije, ali bomo še zmeraj računali na zanesenjake, da bodo za družbo delali."
40,"Mene tukaj motijo te stvari, moti me pa tudi konkretno tudi to: v 15. členu se mi zdi, jaz se strinjam, smo družbeno premoženje, dokler ne bomo vedeli kaj smo, je treba pač ščititi državo in pred osebnimi dohodki itn."
24,"Samo 15. člen pravi: ""davčna osnova se ne zmanjša za del dobička, ki ga je davčni zavezanec namenil za pokrivanje izgub iz preteklih let."""
29,"23. člen pa pravi: ""pri davčnih zavezancih, bankah, se pa davčna osnova zmanjša za oblikovanje rezerve, ki se uporabi za kritje možnih kreditnih in poslovnih izgub ter poslovnih rizikov""."
26,"Zdaj se pa vprašam, ali ima nekdo boljše zveze ali ima nekdo slabše zveze, da enemu se oprošča za naprej, za nekatere pa za nazaj ne?"
19,"Za nas bomo preučili za naprej, bankam pa smo že člen vključili, ker jim pa že oproščamo za naprej."
5,Pa tudi nimajo definiranega lastnika.
7,So tudi tak zmazek kot smo mi.
1,Hvala.
12,"Da, divji zahod je vseeno preživel, za Balkan pa še ne vemo."
2,Gospod Kranjec.
20,"Moram reči, da je gospod Boštjančič zelo dobro prebral zakon, ampak zagotavljam, da nimajo banke nobene boljše zveze kot gospodarstvo."
39,"Logika pri tej formulaciji je bila naslednja: naše banke so dejansko vse v totalnem polomu in jih bo treba sanirati in jaz sem prepričan, da ne bomo od njih naslednjih nekaj let mogli dobiti nobenega profita in nobenega davka."
12,In postopek oblikovanja rezerv za banke je tudi postopek sanacije teh bank.
12,One bodo morale iz svojih profitov praktično vse dati za oblikovanje rezerv.
18,"Ker sicer bo država to pobrala kot davke, ampak bo morala bankam nazaj vrniti, da se to sanira."
15,"Tako bo verjetno tudi z določenim delom gospodarstva, infrastruktura pa je bila že omenjena tukaj."
27,"Sam zdaj mislim, da prioriteta, ki jo bo imel Izvršni svet naslednjih nekaj mesecev, je saniranje bančnega sistema in gospodarstva, istočasno, ker je eno z drugim povezano."
48,"Zato smo mi rekli, banke absolutno po strukturi bilance, ki jo imajo in po rezultatih in po reviziji, ki je narejena s pomočjo tujih finančnih revizijskih hiš, je pokazala, da so banke pri nas veliki bolniki in dejansko bi morale odpisati večji del kapitala ali pa celo bankrotirati."
33,"Ker pa banke težje bankrotirajo kot podjetje, ker so sekundarni efekti večji, ker se z bankami povezuje toliko in toliko gospodarstva, bo banke treba sanirati in to tudi je en način saniranja gospodarstva."
27,"Mi lahko vzamemo to, ampak moramo vsi istočasno to notri dati, tako, da rezultat je pa v bistvu enak, zato so te rezerve, ki jih one oblikujejo."
32,"Vemo, da bo to trajalo nekaj let in zato smo tudi v zakon dali, da pač onim zato odpuščamo oziroma zmanjšamo oziroma ne plačujejo davka in pokrivajo izgubo, ki je tukaj objektivna."
13,"Medtem, ko je pa položaj gospodarstva različen, nekateri imajo dobiček, drugi ga nimajo."
40,"In tisti, ki imajo dobiček seveda bodo istočasno nekako tretirani v tem sanacijskem postopku kot banke in se zna zgoditi, da bo država morala celo izven infrastrukture prevzeti določene dolgove, ker drugače se niti bančnega sistema ne bo dalo sanirati."
20,"To je vsa logika in razmišljanje, ki je bilo za tem diferenciranim tretmanom in nikakršnih boljših zvez pa banke nimajo."
2,Hvala lepa.
3,"Prosim, gospod Studenčnik."
15,"Samo na kratko vprašam to, enako velja tudi za 24. člen, ko gre za zavarovalnice."
5,To bomo pa še ugotavljali.
31,"Jaz bi predlagal, da bi v zvezi s to točko tudi sprejeli dva naša ustaljena sklepa: Zbor sprejema predlog za izdajo zakona o davku od dobička pravnih oseb, z osnutkom zakona."
2,In drugič.
19,"Zbor nalaga Izvršnemu svetu Skupščine Republike Slovenije, da ob upoštevanju razprave zboru in v delovnih telesih pripravi predlog zakona."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlagani sklep sprejet soglasno."
17,6. TOČKA DNEVNEGA REDA - PREDLOG ZA IZDAJO ZAKONA O DAVKU NA IZPLAČANE OSEBNE DOHODKE Z OSNUTKOM ZAKONA.
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
28,"Obravnavalo ga je kar 7 delovnih teles: Zakonodajno-pravna, Odbor za podjetništvo, Komisija za družino, Odbor za proračun, Odbor za delo, Odbor za kulturo in Komisija za vprašanja invalidov."
6,Predstavnik predlagateljev je dr. Marko Kranjec.
2,Želi besedo?
5,Želite besedo poročevalci delovnih teles?
2,Pričenjamo razpravo.
5,"6. točka je to, da."
3,Kdo želi razpravljati.
3,"Prosim, gospod Grašič."
8,"Moj predlog je, moja pripomba je zelo kratka."
25,"V 4. členu naj se stopnja zmanjša s 15 na toliko, kot bi potem zagotavljal tisto, kar smo ob uvodnem zakonu za to področje ugotavljali."
3,Zakaj to predlagam?
6,Bom poskušal nekaj razlogov še navesti.
19,"Seveda bom izhajal iz tega, to sem prej tudi vprašal, kaj pomeni v starem izrazu ""nov in star bruto""."
46,"Izhajam iz predpostavke, da je za delodajalca nevtralna postavka tisto, kar je povezano z dohodnino, da daje za tisto, kar dobi delavec v kuverti in kar delodajalec za delavca obračuna davka in prispevkov za socialno področje, da je to po novem enako kot zdaj po starem."
9,"Še enkrat, da je to za delodajalca nevtralna postavka."
36,"Če je temu tako, prej sem razumel iz obrazložitve, da je, zato, ker potem iz stopenj dohodnine izhaja, da je pri nižjem, po strem povedano bruto znesku, le nekaj več tistega, kar za delavca neto ostane."
37,"Seveda to, če gremo naprej in če izračunamo, koliko je pa potem za delodajalca stroškov iz naslova davka na plačilno listo, pa seveda tudi tistega, kar je v naslednjem zakonu, ko je davek za to socialno varnost."
14,"Če to skupaj seštejemo, je pa potem za delodajalca mnogo več, kot je danes."
48,"Grobi izračuni, po mojem, kot to lahko ugotovim, koliko je danes tako imenovanih davkov in prispevkov na bruto osebni dohodek, vključujoč tiste, ki so tudi iz dobička, pa so na osnovo polovico plač, ker imamo ta sistem, je to 20 enot na 100 enot stroška bruto osebnega dohodka."
19,"Po tem novem bi pa to bilo 36,5 enot, 15 davka in 21,5 obremenitve za delodajalca za socialno varnost."
14,"To so razlogi, da je potrebno to postavko stopnje davka na plačilno listo znižati."
2,Hvala lepa.
1,Hvala.
4,Še želi kdo razpravljati?
3,"Prosim, gospod Zabukovec."
19,"Tema je verjetno malo težja vendar se moramo vprašati, ali je namen tega zakona fiskalni ali je tudi urejevalni."
24,"Če je fiskalni ga po svoje razumem, vendar to še ne pomeni, da ne bo povzročil težav v podjetjih z nizko organsko strukturo kapitala."
5,Namreč imamo zelo različna podjetja.
14,"Nekatera so taka, kjer je delež osebnih dohodkov v stroških zelo nizek, skoraj zanemarljiv."
6,V drugih je pa zelo visok.
55,"Vem, da se kot družba in verjetno se tudi s tem zakonom želimo približati takim dejavnostim, ki bodo približno izenačene, vendar v tej situaciji, v trenutnem prehodu na novo ureditev lahko nastane težak problem, namreč, da bodo podjetja, ki imajo velik strošek z delovno silo, torej nizko organsko strukturo kapitala, zelo težko plačevala ta davek."
26,"Tako da mislim, da bi morali morda razmisliti o možnosti prehoda v nekem obdobju, morda pol leta, eno leto, da se adaptiramo na te nove pogoje."
2,Hvala lepa.
1,Hvala.
2,Gospod Sekereš.
4,"Spoštovani zbor, spoštovano predsedstvo!"
33,"Jaz bi predlagal, da bi se z zakonom o davku na izplačane osebne dohodke uvedla olajšava pri plačilu tega davka za pravne osebe, ki izplačujejo osebne dohodke delavcem od višine zajamčenega osebnega dohodka."
15,"Mislim pa mogoče, da so določene denarne kazni v 8. členu tega zakona mogoče previsoke."
1,Hvala.
3,Še želi kdo?
4,Mogoče malo čudno vprašanje.
12,Kdaj pa boste vi v teh zakonih začeli spreminjati izraze v normalne?
14,"Saj jih je še kar, od davčne uprave in tako naprej, še vse imamo?"
5,To bi bilo normalno ja.
8,"Prosim, gospod Kranjec; pa ne na moje vprašanje."
51,"Torej prva in tretja diskusija sta v bistvu ekvivalentni; ali gremo mi na olajšave za pravne osebe, ki so do višine zajamčenega OD ali znižanja stopnje, to se več ali manj na eno in isto zreducira, tako da to, kar sta gospod Grašič in gospod Sekereš diskutirala, gre v isti smeri."
28,"Mi bomo pač takole gledali: če bo skupščina sprejela zakon, da je treba zmanjšati obseg javnega sektorja, potem se bo lahko tudi razpravljalo o zmanjševanju teh stopenj, vsekakor."
20,"Kar se tiče vprašanja, ali je namen tega zakona tega davka predvsem fiskalni, je odgovor da, to je predvsem fiskalni."
25,"Ta davek je teoretično dosti problematičen, to se strinjam, čeprav nismo tukaj izjema v primerjavi z drugimi gospodarstvi; uporabljajo ga tudi drugod v tržnih gospodarstvih."
32,"Vsekakor je pa boljši kot so bili dozdajšnji načini, ko smo imeli vsemogoče osnove in vsemogoče vire in ločene in vse se je seveda obračunavalo s tem, da se je tu vključevalo."
14,"Drugače je še zmeraj problematičen, ampak bolj čist kot so bili dosedanji fiskalni instrumenti."
9,"Kar se pa izraza tiče, gospod predsednik, se strinjam."
41,"Pomotoma morda nam je še ostalo notri marsikaj, ker pač tudi mi še živimo tukaj, ampak smo poskušali že zdaj zakone pisati tako, da so lažje razumljivi in z izrazi, ki seveda nimajo več zveze s samoupravnim sistemom in tudi institucijami."
32,"Nekaj teh institucij pač še je, zato, če so takšni izrazi, so zaradi tega, deloma pa nam je tudi kakšen izraz tudi verjetno res ušel pri kontroli; bomo pa tudi to popravili."
2,Še kdo?
14,"Ker tudi tu, ker gre za predlog in osnutek ostajamo pri dveh ustaljenih sklepih."
14,Zbor sprejema predlog za izdajo zakona o davku na izplačane OD z osnutkom zakona.
20,"Zbor nalaga Izvršnemu svetu Skupščine Republike Slovenije, da ob upoštevanju razprave v zboru in v delovnih telesih pripravi predlog zakona."
5,Zdaj pa moram ugotoviti prisotnost.
5,Kdo je za predlagana sklepa?
3,Je kdo proti?
4,Se je kdo vzdržal?
9,"Ugotavljam, da je predlagani sklep sprejet z večino glasov."
20,"7. TOČKA DNEVNEGA REDA - PREDLOG ZA IZDAJO ZAKONA O ZAGOTAVLJANJU SREDSTEV ZA POTREBE NA PODROČJU SOCIALNE VARNOSTI, Z OSNUTKOM ZAKONA."
24,"Predlog za izdajo zakona, z osnutkom zakona je predložil v obravnavo Izvršni svet Skupščine Republike Slovenije, obravnavalo pa ga je tudi 7 delovnih teles."
22,"Zakonodajno-pravna komisija, Odbor za podjetništvo, Komisija za družino, Odbor za proračun, Odbor za delo, Odbor za kulturo in Komisija za vprašanja invalidov."
9,Tudi ta osnutek je bil na dobrem delovnem prepihu.
5,Želi mogoče predlagatelj uvodno besedo?
2,Ne želi!
5,Želijo besedo poročevalci delovnih teles?
8,Bi želel kdo od poročevalcev posebej kaj povedati?
5,"Če ne, pričenjamo z razpravo."
22,"Kdo želi razpravljati v zvezi s predlogom za izdajo zakona o zagotavljanju sredstev za potrebe na področju socialne varnosti, z osnutkom zakona?"
2,Ni razprave!
1,Dobro.
5,Gospod Šketa se je javil.
6,"Še enkrat se oglašam, spoštovani zbor."
15,"Imamo samo eno pobudo, ki jo predlagamo, da jo predlagatelj zakona preuči v 3. členu."
21,"In sicer mi ugotavljamo, da osnutek zakona določa, da se sredstva za socialno varnost zagotavljajo izključno s prispevki delojemalcev in delodajalcev."
59,"Mi pa predlagamo, naj zakon določi možnost, da se sredstva zbirajo tudi z davkom kot prispevkom države za izvajanje tistih pravic v okviru socialnih zavarovanj, ki se v skladu z načelom solidarnosti izplačujejo nekaterim kategorijam zavarovancev; ker je to zakonodajalec določil zaradi družbenega interesa, da se zaščiti socialna varnost teh kategorij, ne glede na njihov prispevek v zavarovanjske sklade."
2,Hvala lepa.
6,"Hvala lepa, želi še kdo razpravljati?"
4,Boste še vi kaj?
26,"Mislim, da je pobuda v načelu sprejemljiva, samo to se morate potem zavedati, da ste v nasprotju s tem, kar ste prej zahtevali: zmanjšanje javnega sektorja."
40,"Če želite seveda, da bo država prispevala tudi socialno zavarovanje, to pomeni, da mora država sredstva zbrati, pomeni večji javni sektor, potem se morate odločiti, ali ste za prvo, dopoldansko razpravo in pobudo, za zmanjšanje tega sektorja ali za povečanje."
8,"Nam je tukaj problem enak, mi smo indiferentni."
3,To je razumljivo.
5,Gospod Šketa je predstavnik sindikatov.
2,Gospa Ahčanova.
4,To je pa poslanka.
7,"Jaz se opravičujem, sem danes tolikokrat gor."
15,"Tokrat nisem tu v imenu Komisije za vprašanja invalidov, ni pa tudi to moja pobuda."
90,"Gre za to, da so me zaprosili v Združenju invalidskih podjetij Slovenije, da bi prenesla v skupščino naslednjo pobudo: predlagajo, da bi se dodal novi 14.a člen, ki bi se glasil: ""Za pravne osebe po 5. točki 3. člena, ki poklicno usposobljene zaposluje najmanj 40% invalidnih oseb, po posebnem zakonu in za fizične osebe, po 1. točki 3. člena, ki so pri njej v delovnem razmerju, se vsi prispevki po tem zakonu obračunajo, odvedejo pa na posebni konto in kot odstopljena sredstva uporabljajo za materialni razvoj zadevne pravne osebe""."
4,Obrazložitev za kaj gre.
47,"Tu naj bi šlo za ekonomsko olajšavo, ki je v svojem bistvu že opredeljena v 40. členu zakona o usposabljanju in zaposlovanju invalidnih oseb in je ena od najpomembnejših oblik, kako je pravzaprav družba doslej podpirala materialni razvoj invalidskih delavnic oziroma po novem podjetij za zaposlovanje invalidov."
33,"Tu imamo opravka s specifično družbeno simbiozo, ko se družbena dejavnost usposabljanja in zaposlovanja invalidov pod posebnimi pogoji uresničuje z gospodarjenjem na tržišču, pri čemer imajo zaposleni invalidni delavci bistveno zmanjšano delovno sposobnost."
48,"Torej gre tudi tu za določen kompenzacijski mehanizem, ki v resnici ni možen v nobenem drugem primeru kot pri invalidih, na primer le še v okviru invalidskih organizacij, medtem ko drugi davčni zavezanci resnično ne morejo terjati analogne rešitve, saj so pač invalidi svojevrsten pojav vsake civilizirane družbe."
22,"To združenje invalidskih podjetij je namreč že celo desetletje, poleg predpisanih pokazateljev, pripravljalo specifične pokazatelje uspešnosti invalidskih delavnic oziroma po novem podjetij."
54,"In iz teh podatkov je razvidno, da so ti subjekti na področju invalidskega varstva v slabem materialnem stanju in da tudi v primerjavi z drugimi slovenskimi podjetji resno zaostajajo v svojem posodabljanju, kljub relativno sistematični pomoči prek ekonomskih olajšav in nekaterih uspešnih investicijskih posegih v zadnjih letih iz namenskih sredstev pokojninskega in invalidskega zavarovanja."
55,"Dejstvo je, da so obravnavana odstopljena sredstva po svojem obsegu pri modernizaciji za tekoče poslovanje ključnega pomena in če bi jih z uveljavitvijo tega zakona, na primer s 1.1.1991 odvzeli, moramo računati pri veliki večini od 28 slovenskih invalidskih podjetij na resne motnje pri poslovanju, kar bi nekatera v najkrajšem času prepeljale tudi v stečaj."
12,V konstrukciji nove davčne politike je sicer ... to sem že prej povedala.
2,Hvala lepa.
2,Hvala lepa.
2,Še kdo?
2,Gospod Arzenšek.
4,"Spoštovano predsedstvo, spoštovani zbor."
6,Ne bi imel nobenih dodatnih pripomb.
64,"Sem pa dobil zadolžitev, da vprašam gospoda spoštovanega ministra Kranjca, ali kljub temu, da je v obrazložitvi napisano, da je prispevek za socialno varstvo 6,5%, v obrazložitvi pa, da bi v 1991. ta sredstva za zdravstveno varstvo bila večja za 11,7%, ob dejstvu, da smo v prejšnji razpravi poudarjali posebej, da bi morali te stvari, takozvano javno porabo plafonirati do 40% ali izpod nje."
108,"Ali je z ozirom na zakonodajo, kjer se predvideva proračunsko zagotavljanje sredstev za nacionalni program, plus seveda drugi viri dohodkov za opravljanje zdravstvenega varstva po posameznih kategorijah, ob upoštevanju drugih elementov ter ob dejstvu, da je npr. tale takozvani delež družbenega dohodka oziroma nacionalnega dohodka v povprečju nekje (za mogoče ožji obseg pravic) v povprečju 7, v zahodnih državah pa pri bistveno višjem narodnem dohodku lahko tudi 9, 10, kot je to npr. v Ameriki, ali je možno iz tega, da dam odgovor njim, približno reči, kolikšen je potem delež narodnega dohodka v prispevek za zdravstvo neposredno iz teh proračunskih sredstev, brez drugih virov financiranja zdravstva pri nas?"
32,"Moram reči, da nisem imel niti časa niti me do včeraj enostavno nobeden ni vprašal, da bi poizkusil... včeraj sem pa dobil s treh strani ta vprašanja in zahtevek, da podam odgovor."
2,Hvala lepa.
1,Hvala.
2,Še kdo?
2,Gospod Grašič.
47,"Najbrž moja pripomba ne bo zaslužila kakšnega posebnega odobravanja, pa vendar, če sledim tistim pripombam, ki sem jih do sedaj že podal, povezanimi s kompletno to zakonodajo, potem mislim, da so nekako verjetno utemeljeni razlogi za realno povečanje sredstev za pokojninsko in invalidsko zavarovanje in za zaposlovanje."
18,"Mislim pa, da bi za zdravstveno varstvo pa morali znotraj najti ustrezno racionalizacijo in ga ne realno povečevati."
1,Hvala.
1,Hvala.
2,Gospod Boštjančič.
2,Ne vem.
13,"Morda mi bo kdo očital, da poskušam še dodatno centralizirati stvari v republiki."
20,"Samo v 19. členu ne razumem, zakaj se dopušča še tistih 10% republiške stopnje: občina lahko določa v višini 10%."
36,"Tam so nekatere malenkosti, ki se financirajo in to občine imajo različno in smatram, glede na ta majhen delež, da bi se morda tudi preglednost povečala, da bi bilo morda dobro, da bi se to koncentriralo."
38,"Ker tukaj so nekatere osmrtnine, pa ne vem kakšne drobnarije in so tam 0,20, 0,30 po občinah in smatram, da bi bilo primerno, da se to spravi na republiško raven, ker to ne predstavlja kaj posebno dosti denarja."
9,"Predstavlja pa spet eno dodatno možnost, nekih dodatnih stopenj."
21,"Na splošno bi pa rekel pri tem zakonu, kot pri vseh drugih zakonih: toliko kot nas je, toliko imamo različnih mnenj."
13,"Vprašanje kdo in od kje prihaja, se takoj vidi, ko pride sem gor."
21,"Kam bo dal gospod minister točno ve, ker jih je dosti, samo kje bo gospod minister vzel, je pa veliko vprašanje."
12,"To je pa sedaj tak vic skoraj tako kot od Gorbačova, ne?"
4,Če ste ga brali?
4,Želi še kdo razpravljati?
8,"Če ne, bi mogoče dobili še kakšen odgovor?"
11,"Dobro, gospod Kranjec je rekel, da bi odgovoril naslednjič, kar pisno."
41,"Kakšne razprave proti tudi ni bilo in bi predlagal, da bi mi sprejeli v sklopu te 7. točke dnevnega reda dva sklepa: da zbor sprejema predlog za izdajo zakona o zagotavljanju sredstev za potrebe na področju socialne varnosti, z osnutkom zakona."
21,"In zbor nalaga Izvršnemu svetu Skupščine Republike Slovenije, da ob upoštevanju razprave v zborih in v delovnih telesih pripravi predlog zakona."
3,Gospod Starc še.
20,"Jaz se opravičujem, ker nisem bil tukaj cel čas, ampak bi rad eno vprašanje postavil tukaj, ki ga vseskozi postavljam."
13,"Namreč vseskozi govorimo, da moramo potegniti jasno črto med podjetniško sfero in socialo."
32,"Konkretno je ena taka najbolj grobih nejasnosti na področju bolniških bremen, bolnišega staleža, ker zdaj praktično vse, razen porodniških dopustov, vse je to v breme podjetja in to so zelo veliki zneski."
7,Zanima me katera materija ureja to področje.
10,Ali je to v tem osnutku zakona ali kje drugje?
28,"Da tudi to črto jasno potegnemo, da ne bomo podjetja potem še naprej socialne ustanove itn., ampak da gre to v sklop socialnih stroškov države, ne pa podjetij."
2,Hvala lepa.
1,Hvala.
7,"To je tema, ki jo občutite vsi."
1,Prosim.
33,"Ne bi mogel natančno odgovoriti, razmišljanje pa je bilo naslednje: bolniške naj bi se v bodoče izplačevale v bistvu bruto, ne pa neto, kot so se do zdaj, to bi bilo kot OD."
24,"In bo vse breme, kar se dodatnih prispevkov na te zaslužke tiče, jih bo nosil sam zavarovanec oziroma tisti, ki mu bo to izplačal."
24,"Ali bo pa to zdaj bremenilo podjetje, mislim da ne, na to ne morem v tem trenutku odgovoriti, smo si pa zapisali to vprašanje."
8,"Morda bi gospod Draksler, svetovalec v Izvršnem svetu."
17,"Namreč mi obravnavamo zakone o prihodkih, pa gre za izdatke za posamezne namene zdravstvenega varstva in drugo."
31,"S temi zakoni se zagotavlja global sredstev za te funkcije, kako bodo te naloge financirane, pa je stvar številnih predpisov na posameznih področjih dejavnosti in ni neposredno povezano s to zakonodajo."
15,Ti davčni in prispevni zakoni izhajajo iz sedanjega režima dejavnosti in niso mogli upoštevati drugega.
13,"Te stvari bo treba spremeniti takrat, ko bo tekla razprava o teh zakonih."
19,"In ti so kot teze že pripravljeni in zdaj že teče razprava o zdravstvu, šolstvu in drugih družbenih dejavnostih."
20,"V tistih zakonih bo treba te stvari razčistiti, ta zakon potem samo zagotavlja sredstva za naloge, kot so tam opredeljene."
14,"In tako kot se bomo tam dogovorili, tako bo ta zakon zagotavljal potrebna sredstva."
20,"Ja, ker mi imamo podatke, da je teh bolniških še vedno izredno veliko in je na tak način to veliko."
3,"Prosim, gospod Zabukovec."
8,"Mislim, da je delegat Starc pravo vprašanje sprožil."
45,"Namreč tole plačevanje bolniških se je vedno večalo ne na račun skupnega žaklja, ampak na račun posameznih podjetij, to vsi dobro poznamo in mislim, da je ravno zdaj trenutek, ko moramo, tudi ko govorimo o viških financiranja, spregovoriti tudi o prenešenem viru financiranja teh zadev."
29,"Verjetno rešitve najbrž zdaj ni, morda smo vsi malo pozabili, mislim pa, da bi bilo treba to diskusijo Starčevo vzeti v opozorilo, da je treba v to zadevo ugrizniti."
2,Hvala lepa.
3,Še gospod Arzenšek.
12,"Pri tem zakonu, ko zdaj obravnavamo osnutek, je delež zelo pomemben, 6,5."
18,"Če to pomeni za golo dejavnost, je mogoče celo na mestu pripomba, ki jo je dal gospod Grašič."
48,"Ob dejstvu kategorizacije, to se pravi, kaj vse pa sodi v elemente socialne varnosti in če sodi tudi sem, kot včasih bolniški stalež, potem se pa to tiče še kako proračuna ali pa drugih virov sredstev, ki zagotavljajo... staleža, ki je, moram reči, strokovno utemeljen in rigorozno postavljen."
31,"Včasih je predstavljala celo rešitev socialna kategorija pri stečaju recimo na primeru Lika Celje itd., to se pravi, da to so tudi obratni kazalci, ki te stvari postavljajo kot posebno kategorijo."
13,"Tako sem prej tudi vprašal, kar so pač od mene zahtevali v bazi."
1,Hvala.
29,"Mislim, da je danes bilo toliko razprave v tej smeri, da si je gospod Kranjec s svojimi sodelavci to zapomnil in bodo prišli z odgovori tudi na ta vprašanja."
8,"Vprašam vas, koliko nas je prisotnih, da glasujemo."
2,Ugotovimo sklepčnost!
6,Kdo je za ustaljena predlagana sklepa?
3,Je kdo proti?
4,Se je kdo vzdržal?
7,"Ugotavljam, da je predlagani sklep soglasno sprejet."
9,Ker je prišla komisija za USKLAJEVANJE DNEVNEGA REDA nazaj.
17,"Dogovorili smo se, da bo Majda Oblakova poročevalka komisije, pa prosim, če pridete sem in nam poročate."
58,"Na usklajevalni komisiji smo prišli do zaključka, da ta dva zakona, pod točko 12. in pod 16., ki jih mi nismo uvrstili v dnevni red, predlagata pa ju ostala dva zbora, da se uskladimo v tem smislu, da bi pri točki 12., to je obramba in zaščita, združili obe fazi in da bi obravnavali ta zakon kot osnutek."
50,"Pri 16. točki dnevnega reda, ki je v tem novem dnevnem redu o dopolnitvah zakona o funkcionarjih in državnih organih, pa je predlagano oziroma smo se dogovorili, da bi predlagali sprejem tega zakona kot osnutek in ga seveda dali v dvofazni postopek, ker je bilo različno po vseh treh zborih."
26,"V enem je bilo sprejeto po hitrem postopku, pri nas sploh ni bil sprejet, v enem zboru pa je bil sprejet kot osnutek v dvofaznem postopku."
31,"Kar pa se nas, 5 predstavnikov tega zbora tiče, se nismo v imenu tega zbora hoteli ali mogli uskladiti v popolnosti s tem, da se že zavežemo, da bomo to speljali."
45,"Glede na to, da predlagatelji na tem zboru, takrat ko je bil čas sprejemanja dnevnega reda, niso bili prisotni, sta prišla z nami predlagatelja in naj zdaj poskušata ona dva ostale poslance prepričati, da točke sprejmemo v dnevni red tako, kot smo se načeloma uskladili."
4,Nismo pa sprejeli obveze.
13,"To se pravi, vi ste se tam dogovorili, da predlagate našemu zboru da..."
28,"... uvrsti na dnevni red oba zakona z združitvijo obeh prvih dveh faz, to se pravi dvofazni postopek, vendar prepuščamo zboru odločitev, ali ja ali ne, po obrazložitvi predlagateljev."
1,Hvala.
13,"Glede na to, da sta predlagatelja tu, gospod Starman, bi vseeno vzeli besedo."
1,Prosim.
7,"Spoštovano predsedstvo, spoštovane kolegice in kolegi poslanci."
31,"Zahvaljujem se, da mi daste besedo, da lahko v parih črtah orišem namen in posledice, ki naj bi jih imel zakon o spremembah in dopolnitvah zakona o funkcionarjih v državnih organih."
52,"Spominjate se še, da smo v julijskih dneh, na koncu, sprejemali ta zakon in veliko razprave je bilo v zvezi s 6. členom, ki določa osnovo za obračun osebnega dohodka vseh funkcionarjev, ki naj bi znašala povprečje osebnega dohodka delavca v gospodarstvu za pretekli mesec, po uradnih podatkih Republike Slovenije za statistiko."
21,"Dodatek k temu členu pa pravi, da Izvršni svet skupščine Republike Slovenije lahko zmanjša to za odstotek, glede na proračunske možnosti."
17,"Danes imamo stanje, da se izvaja ta zakon v višini 46% povprečnega osebnega dohodka gospodarstva v Sloveniji."
28,"Za področje čistega sodstva, to je redno sodstvo in sodišča Združenega dela, predstavlja to tako stanje, da povzroča skrajno nezadovoljstvo med sodniki in zapuščanje sodnih vrst, seveda najboljših."
31,"To ugotavljamo tudi poslanci na vsaki skupni seji, ko razrešujemo sodnike, vendar običajno več ali manj avtomatsko, ker se ne spuščamo v razloge, ki jih podajajo ti sodniki na sodni svet."
5,Namen zakona je pravzaprav dvojen.
51,"To je tudi napisano v obrazložitvi in prosim, niste imeli časa, ker je Zbor občin to sprejemal še na prejšnji seji po hitrem postopku in je šele po dogovoru predsednikov zborov prišlo na današnjo sejo nekako na mizo in bi lepo prosil, če do predloga zakona to malo bolj detajlno pogledate."
6,Jaz bi tukaj bil zelo kratek.
31,"Načelno je vprašanje pri tem zakonu v naslednjem: če konstituiramo državo po principu delitve oblasti na zakonodajno, izvršilno in sodno, je ena od temeljnih zahtev za neodvisno sodstvo neodvisno financiranje sodnikov."
35,"Torej ta sistem se je že izvajal dosedaj tako, da je iz občinskih proračunov, pred leti je to prešlo na republiškega, sedaj ima pa ta predlog ambicijo, da bi vzeli to pristojnost tudi Izvršnemu svetu."
31,"Skratka, sodniki rednih sodišč in Združenega dela kot specializiranih sodišč naj bi bili vezani glede nagrajevanja izključno na parlament, ki jih imenuje, razrešuje in jim določa obseg dela in sprejema zakone."
10,To je v skladu z normalnim principom funkcioniranja pravne države.
4,To je načelno vprašanje.
13,To je intenca tega zakona in tako je besedilo drugega odstavka 6. člena.
25,"Drugo vprašanje pa je, kaj danes pomeni to pooblastilo, ki ga ima Izvršni svet za korekcijo osebnih dohodkov - od celega mesečnega osebnega dohodka na 46%."
58,"Moje mnenje je, da pooblastilo Izvršnemu svetu ni bilo dano v takem obsegu in da bi bilo potrebno predlagati Izvršnemu svetu, da o tej stvari še enkrat razmisli in da, ali predlaga spremembo prvega odstavka 6. člena tako, da določi tukaj nižji procent; mogoče 65 ali 70 ali pa, da samo določi limit, nižje od katerega ne more."
20,"Skratka menim, da je tukaj Izvršni svet preširoko razumel svoje pooblastilo, ker dikcija zakona pravi, da lahko zniža osebni dohodek."
7,"To pomeni fakultativno, podrejeno in z obrazložitvijo."
51,"Zato prosim gospode poslance in poslanke, če to pobudo podprete, če sprejmete tudi to stališče usklajevalne komisije, da se zaprosi Izvršni svet, da naredi primerjalno študijo o osebnih dohodkih sodnikov v sosednjih deželah, v primerjavi z delavci v gospodarstvu in da za naslednjo sejo sprejmete to na dnevni red kot predlog."
2,Hvala lepa.
1,Hvala.
4,Slišali ste mnenje predlagatelja.
3,Želi kdo razpravljati?
16,"Torej vprašanje je izjemno zanimivo, torej jaz statističnih podatkov nimam, vendar običajno odhajajo v privatno podjetništvo."
70,"Gre za sposobne ljudi, gre za ljudi od 30 do 35 let, ki so študirali najmanj 20 let, gre običajno, da ne bodo dame užaljene, za moške, ki zapuščajo sodne vrste in vemo, da v Sloveniji ta trenutek manjka 100 sodnikov in vemo v kakšnem zaostanku je sodstvo, ne v kazenskih zadevah, ampak v civilnih, premoženjskih, zlasti pa statusnih, registrskih zadevah, ker se danes povprečno za registracijo čaka 3 mesece."
59,"Ali je to v interesu gospodarstva, to se zelo sprašujem in mislim, da so naši sodniki veliko bolj obremenjeni kot so sodniki v drugih deželah, da imajo norme kot delavci za tekočim trakom, da so bistveno nižje nagrajevani kot sodniki na Hrvaškem, zlasti pa bistveno nižje nagrajevani kot sodniki vojaških sodišč v Sloveniji in sploh zvezni uslužbenci v Sloveniji."
48,"To je tudi eden od revoltov in protestov, ki je med sodniki povzročil tak nemir, da so ustanovili sindikat - torej za mene je to kot poslanca ponižujoče, da mora ena veja oblasti ustanoviti sindikat, da bo lahko ščitila svoje delavske interese in da sodniki razmišljajo o opozorilni stavki."
17,"In zato mislim, da bi bilo prav, da parlament to ve, da ve to tudi Izvršni svet."
44,"Jaz sem sekretarja za pravosodje to nekajkrat opozoril predno sem se odločil za zakonodajno pobudo, ki ni običajna in prosim, da vsak v svojem okolju te stvari ugotovi, prouči, se pogovori s temi sodniki, ki jih je trenutno v Sloveniji na teh področjih 529."
80,"Torej odvetniki smo izjemno, izjemno zadovoljni, če dobimo dobre kolege v naše vrste, ker se s tem dviga pravna pomoč, kvaliteta pravne pomoči, res pa je, da nov zakon, ki ga boste obravnavali, predvideva prepoved prehajanja iz enih vrst v druge, ker normalna pravna država, ki bo vzpostavljena, tako upam, po novi ustavi ne bo več imela sodnika voljenega za 8 let, ampak sodnika voljenega do upokojitve, s tem da ga bo izjemno težko razrešiti in tudi izjemno težko imenovati."
30,"Zato mislim, da je treba že v tem smislu dograjevati sistem, ne pa da bomo, potem ko bomo hoteli narediti državo, na področju pravosodja ugotovili, da imamo izjemno negativno selekcijo."
22,"Jaz to opozarjam dobronamerno, brez kakršnihkoli interesov, verjemite mi, in prosim, da vsak v svojem okolju proučite, vidite, ali je to prav."
3,In še nekaj.
24,"Pravniki v gospodarstvu, ekonomisti v usklajevalni komisiji, so imeli pripombe, da imajo možnost popoldan pisati pogodbe o ustanovitvi delniških družb, pisati elaborate, delati načrte."
5,Sodnik tega preprosto ne sme.
46,"Sodnik se praviloma zaradi svojega statusa tudi ne bi smel ukvarjati s posebno kmetijsko dejavnostjo, vrtičkarstvom, skratka gre za poseben status funkcionarja, ki mora v svojem okolju tudi čuvati osebni ugled in čast, zato je potrebno iz teh načelnih, principielnih razlogov tudi njihov materialni položaj ovrednotiti."
28,"Iz tega razloga je Izvršni svet v svojem mnenju podprl pobudo za spremembo zakona, zlasti pa jo je podprl Sodni svet, ki se zaveda problematičnosti situacije v pravosodju."
2,Hvala lepa.
12,"Ste vi gospod Starman popolnoma prepričani, da je Izvršni svet podprl to?"
4,"Da, ampak brez denarja."
6,Jaz bi predlagal našemu zboru naslednje:
39,"Mi smo imeli pod 16. točko današnjega dnevnega reda napisano: predlog zakona o spremembah in dopolnitvah zakona o funkcionarjih v državnih organih, da bi to prekvalificirali v osnutek zakona o spremembah in dopolnitvah zakona o funkcionarjih v državnih organih."
11,"Vprašal bi vas in glasovali bi, ali smo za takšno spremembo?"
2,Ugotovimo sklpečnost!
21,"Kdo je za to, da sprejmemo v dnevni red osnutek zakona o spremembah in dopolnitvah zakona o funkcionarjih v državnih organih?"
3,Je kdo proti?
6,Se je kdo vzdržal? (6 delegatov.)
21,"Torej je sprejeto, da bomo obravnavali osnutek zakona o spremembah in dopolnitvah zakona o funkcionarjih v državnih organih pod 16. točko."
14,"Tako, kot je bilo sprva tudi predlagano pod to točko, ne pa kot predlog."
8,In sedaj še drugo usklajevanje glede 12. točke.
14,Tu gre za predlog za izdajo zakona o obrambi in zaščiti z osnutkom zakona.
15,"Mi smo se pogovarjali in smo rekli, da bomo imeli samo predlog, samo eno fazo."
17,"Sedaj je tu predlog, da bi bili obe fazi združeni, tako kot je bilo v dnevnem redu."
19,"Jaz mislim, da je najbolj prav, prej smo poslušali gospoda Berleca, pa naj še sedaj on pove svoje občutke."
3,Saj je prav.
17,"Jaz mislim, da gospod... lahko govori, samo naj najprej pove gospod Berlec, on je naš poslanec, ne."
18,"Malo sem v težkem položaju, samo moram tako povedati, kot sem tam povedal in delno že tudi tukaj."
8,Načelno proti zakonu o obrambi nimam čisto ničesar.
15,"Tudi mogoče se na to stvar malo premalo spoznam, da bi lahko strokovno notri posegal."
9,"Torej, ta del o obrambi lahko rečem, da podpiram."
28,"Ne morem pa podpreti tistega dela, ki govori ogasilstvu in o civilni zaščiti, ker je to nekako organizirano povsem drugače kot je po svetu in kot je normalno."
30,"Na usklajevalni komisiji nam je bilo povedano, da je ta zakon tako zelo pomemben, da ga čim hitreje sprejmemo, da bi morali tudi preko tega iti, preko tega drugega dela."
26,"Jaz se bom potem potrudil v razpravi, če mi bo uspelo ta del o zaščiti spraviti nekako ven do naslednjič, ko bo ta zakon v obravnavi."
31,"Predlog nekako je bil, da bi vendarle šli v samo dvofazno sprejemanje tega zakona in zelo težko, samo moram se za korak umakniti, ker ne bi želel minirati potem kompletnega zakona."
9,"Tisto kar imam povedati, bom pa vseeno moral povedati."
1,Dobro.
10,"Še gospod Kuhar, predsednik Komisije za obrambo Skupščine Republike Slovenije."
6,"Spoštovano predsedstvo, spoštovane kolegice in kolegi!"
63,"Prvo bi moral povedati, da ne nastopam v funkciji predlagateljev zakona, ker je predlagatelj Izvršni svet, ampak kot predsednik Komisije za obrambo, ki je skoraj osem ur obravnavala predlog za izdajo zakona z osnutkom in podprla predlog predlagatelja, da se ob sprejemanju zakona o obrambi in zaščiti združita prva in druga faza, tako da se hkrati obravnava predlog za izdajo z osnutkom zakona."
41,"Razlogi, ki so nas vodili v to, so bili predvsem v tem, da je treba opraviti spremembe na tistem delu obrambnega sistema v Republiki Sloveniji, ki govori o obrambnih silah in na podlagi sprejetih ustavnih amandmajev urediti pravni položaj teritorialne obrambe."
18,Če že gremo v spremembe zakona o SLO potem gre za celovite spremembe tudi na področju civilne zaščite.
8,"Treba je reči, da je zakon prehodnega pomena."
40,"V razpravi ob točki dnevnega reda ste opozarjali na odločitev plebiscita, novo ustavo in ustavni zakon, ki bo moral določiti, v kolikem času bosta morala republiški sekretariat za ljudsko obrambo in Izvršni svet pripraviti nov zakon o obrambi in zaščiti."
48,"Naj vas obvestim, da nas je predstavnik Izvršnega sveta Republike Slovenije na seji komisije za obrambo informiral, da bodo po sprejetju ustave in ustavnih amandmajev pripravili dva ločena zakona, in sicer enega o obrambi in drugega o zaščiti, tako da bi bilo področje zaščite urejeno s posebnim zakonom."
6,Na komisiji smo imeli vrsto pripomb.
5,Poročilo ste prejeli in dobili.
8,Pripombe na komisiji so bile identične z vašimi.
29,"Zato predlagam zboru, da dejansko naredi korak naprej in da združi prvo in drugo fazo, tako da bi bili usklajeni tudi z Zborom občin in pa z Družbenopolitičnim zborom."
2,Hvala lepa.
1,Hvala.
4,Želi še kdo razpravljati?
5,"Če ne, predlagam, da glasujemo."
3,"Prosim, gospa Ostermanova."
5,Jaz bi samo postavila vprašanje.
12,"Namreč meni še vedno ni jasno, zakaj je treba združiti obe fazi."
1,Hvala.
2,Gospod Kuhar?
1,Jakič.
29,"Lahko še jaz, poleg tega me zanima tudi, zakaj nikoli glede tega, saj je tu tudi zakon o ugovoru vesti, predlagatelj, to je Izvršni svet, ni prišel na zbor."
42,"Tudi takrat ni prišel, da bi dal svoje mnenje in potem smo se pa morali, zato ker ga je pa dal v obeh dveh zborih, premisliti; oziroma mi se nismo premislili, ampak se bomo najbrž morali oziroma bomo šli na skupno sejo."
8,"In pa tudi o tem, predstavnika predlagatelja ni."
38,"Jaz cenim, da je prišel predsednik Komisije za obrambo in sem tudi dobil njihovo mnenje, ampak mene zanima konkretno, da s strani sekretariata odgovorite na te zadeve in ravno na to vprašanje, ki ga je gospa Ostermanova postavila."
17,Ne vem koliko bo lahko gospod odgovoril na to; na to bi najbrž moral odgovoriti Izvršni svet.
25,"Mislim, da smo približno vsi v enakih položajih: ko začenjamo seje zborov in ko določamo in sprejemamo dnevne rede, je premajhna udeležba predstavnikov predlagateljev zakonov."
23,"Za danes je bilo pojasnilo, da pač zasedata predsedstvo Republike Slovenije in Izvršni svet in da so vsi odgovorni ljudje na tem sestanku."
8,Tako obvestilo je bilo slišati na medzoborovski skupini.
37,"Jaz predlagatelja ne zagovarjam, ker mislim, da bi lahko vaš zbor o tem sprejel določeno stališče, določen sklep, tako kot smo mi v zboru občin sprejeli sklep, da so ob določanju dnevnega reda prisotni predstavniki Izvršnega sveta."
33,"Kar pa zadeva združitev faz, bi opozoril na to, da smo s sprejetjem ustavnih amandmajev 96., 97. in ustavnega zakona, vrsto zakonov, ki so urejali družbenoekonomska področja in celoten sklop ljudske obrambe, razveljavili."
9,"Zato je nujno, da zadeve uredimo z novimi zakoni."
26,"Te pa moramo dokaj hitro sprejeti, čeprav gre le za prehodno obdobje, zato da odpravimo pravno praznino in sankcioniramo področja obrambe in zaščite v naši republiki."
27,"Vi veste, da imamo še vedno zakon o splošni ljudski obrambi in družbeni samozaščiti, da smo vrsto stvari z ustavnimi amandmaji eliminirali, ravno tako z ustavnimi zakoni."
10,"In to je poglaviten razlog, da se s stvarmi pohiti."
16,"Kdaj bo pripravljen predlog in kako bodo stvari potem naprej potekale, meni ta trenutek ni znano."
30,"Čeprav gre za obširnost zakona in je vrsto določb takih, ki bi jih kazalo reševati z drugimi predpisi, predlagam, da vendarle gremo v razpravo in združimo I in II fazo."
20,"Delegatki Anki Osterman pa bo lahko predlagatelj, ko bo ta točka na dnevnem redu, dal konkretnejši odgovor na njeno vprašanje."
15,"Ne ni; mi bomo tudi dejansko takrat, ko bomo pa obravnavali to, pa morajo priti."
2,"Prosim, Anka."
9,"Z odgovorom nisem zadovoljna, ker bi rada konkreten odgovor."
14,"Kaj je npr. v civilni zaščiti tako nujnega, da moramo danes združevati obe fazi."
24,"In želim konkreten odgovor, to in to in to je nujno, da rešimo s tem prehodnim zakonom in je torej nujno, da združimo faze."
22,"Izgovor, da predlagatelja ni tukaj, se mi ne zdi ravno preveč prepričljiv; najbrž bi se dalo tudi malo drugače urejati te stvari."
1,Hvala.
11,"Mi smo dosedaj imeli tako prakso, da smo ostali pri svojem."
46,"Če smo ugotovili iz razprave, ki je sledila, smo lahko vse prekvalificirali in opravili obe fazi in enako smo delali tudi obratno, da smo sprejeli obe fazi, če se spomnite, potem smo pa ugotovili, da je toliko proti predlogov, da smo šli rajši samo v predlog."
6,"Tako, da je še vedno odprto."
3,"Prosim, gospod Aksentijević."
3,Samo eno vprašanje.
26,"Ne bi rad dajal svojega mnenja o zakonu, ki sem ga že dal in zdi se mi, da bi to mnenje ustvarilo napačno sliko pri odločanju."
3,Vprašanje je sledeče.
16,"Zakaj vedno, ko govorimo o vprašanju obrambe, ni konkretnega odgovora, strokovnega, vedno se dajejo politični odgovori?"
6,To se pravi strokovnih odgovorov ni.
11,"Zakaj se to enkrat ne reče, kdo tu za čim stoji?"
19,"Drugič, opozoril bi ta naš zbor, da je predsedstvo, to je Svet za ljudsko obrambo, razpravljalo o tem zakonu."
7,V Delu je izšla informacija o tem.
26,"Pripombe na ta zakon so bile strokovne, enake pripombam naše komisije in kljub temu smo šli na ta postopek in urejanje teh zadev na takšen način."
5,"Mislim, da to ni dobro."
1,Hvala.
1,Hvala.
2,Gospod Bizjak.
43,"Jaz bi predlagal, da bi odločanje o tem, ali damo na dnevni red ali ne, začasno umaknili in se lotili obravnave drugih točk, ob tem času pa naj pride predstavnik Izvršnega sveta in naj poda dodatne argumente, zakaj damo to na dnevni red."
4,Na dnevnem redu je.
2,To imamo.
40,"Zato sem predlagal, da bi pustili to v dnevnem redu in ko pridemo do te točke dnevnega reda, morajo priti sem ljudje iz sekretariata in ti bodo uvodoma obrazložili in na podlagi tistega njihovega uvoda se bomo potem mi odločili."
26,"To se pravi, da smo sprejeli malo kompromisa, da bomo počakali na uvodno obrazložitev in se bo takrat zbor odločil, ali združi obe fazi ali ne."
3,Je prav tako?
3,Nisem narobe povedal.
1,Dobro.
5,"Gospod Kuhar, hvala za pomoč."
16,"Tu je zdaj kar veliko pritiskov iz različnih smeri name, da bi vam dal nekaj odmora."
4,"Samo veste, tako je."
28,"Ena tretjina je vas vestnih in sedite tu in ste pridni, nekaj vas pa vseeno hodi malo sem in tja in se na tak način vseeno malo rekreirate."
16,"Ampak glede na te, ob 17.15 se vidimo, potem pa še eno uro in gremo domov."
8,"Spoštovane kolegice in kolegi, po odmoru pričenjamo sejo."
10,"Najprej bi vas seznanil z obvestilom, ki smo ga prejeli."
24,"Predsednik Skupščine vas prosi, da obvestite delegate, da obstaja možnost, da bi bila jutri skupna seja že v dopoldanskem času, nekaj po 10 uri."
21,"Takšno možnost narekujejo okoliščine, ki ob sklicu niso bile znane in pa tudi nujne obveznosti nekaterih funkcionarjev jutri v popoldanskem času."
32,"Delegati naj bi se jutri ob 10 uri sestali v dvoranah, v katerih zasedajo, kjer bi bilo dano tudi obvestilo o začetku skupne seje, tako kot smo se že na začetku pogovarjali."
18,"Iskreno vas prosim, jutri ob 10. uri smo vsi skupaj tu in se pač pogovorimo, kako bomo delali."
20,"Dogovorili smo se danes, da bi po dobri uri dela odšli domov ob 18.30 uri, tako kot je bilo rečeno."
7,"Jaz mislim, da ne smemo biti ""figa-možje""."
20,"8. TOČKA DNEVNEGA REDA - PREDLOG ZA IZDAJO ZAKONA O FINANČNIH INTERVENCIJAH V KMETIJSTVU, PROIZVODNJI IN PONUDBI HRANE Z OSNUTKOM ZAKONA."
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
20,"Predstavnik predlagatelja na seji je, sicer je napisana gospa Martina Lippai, tu je pa tudi naš minister, dr. Jože Osterc."
3,Verjetno želi besedo.
5,"Spoštovano predsedstvo, spoštovane poslanke, poslanci!"
28,"Ker je v materialih utemeljitev za izdajo tega zakona pojasnjena, bi tega ne ponavljal in bi se osredotočil na nekatere cilje, ki jih želimo s tem zakonom doseči."
42,"Cilj tega interveniranja na področju pospeševanja proizvodnje hrane je predvsem v zagotovitvi stabilnejših pogojev gospodarjenja in ti bi naj zagotovili dohodek, ustrezen dohodek pridelovalcem, zagotovili večjo koncentracijo proizvodnih sredstev in s tem zagotovili pridelovalcem hrane kakovostnejšo in tudi tržnim zakonitostim primernejšo pridelavo."
26,"Zadostna pridelava hrane, mislim, da vam tega ni potrebno posebej pojasnjevati, je pogoj za suverenost, neodvisnost in varnost vsakega naroda in s tem tudi seveda Slovenije."
5,In še nekaj je pomembno.
26,"S temi interventnimi - in z zakonom in z interventnimi ukrepi, ki so predvideni - želimo zagotoviti okolju varnejšo pridelavo, kot so nekatere tehnologije, ki so danes vpeljane."
9,"Skratka, usmerjanje pridelave hrane v smeri sodobnejših načinov pridelovanja."
34,"Na Odboru za finance in proračun in Odboru za kmetijstvo ter gozdarstvo Skupščine Republike Slovenije,je bilo nekaj pripomb, zlasti v zvezi s tem, da posamezni ukrepi niso v tem zakonu v celoti opredeljeni."
29,Zaradi tega bomo v predlogu zakona dopolnili zlasti 8. člen z navedbo postopka in podlag za uvedbo nadomestil in njihove višine ter pogojev za ukrepanje s tržnimi blagovnimi rezervami.
40,"Za izvedbo teh ukrepov pa bo treba tudi v drugih republiških predpisih, kot npr. v zakonu o cenah in zakonu o blagovnih rezervah, zagotoviti podlage za določanje zaščitnih cen ključnih pridelkov in proizvodov ter izvajanje ukrepov s tržnimi blagovnimi rezervami."
29,"S temi finančnimi intervencijami naj bi postopno približevali stanje v kmetijski proizvodnji, živilski predelavi in ponudbi živil stanju v državah z razvitim tržnim gospodarstvom in tudi z razvitejšim kmetijstvom."
18,"Te dežele pa, kot vemo, prav tako intervenirajo v kmetijstvo in usmerjajo razvoj in pridelavo ter ponudbo hrane."
40,"Seveda pa se nekaj moramo zavedati, da popolna primerjava z razvitimi ni mogoča, kajti obseg in učinki teh intervencij bodo jasno da odvisne od splošnega stanja v slovenskem gospodarstvu, kajti kmetijstva ni mogoče stabilizirati in razvijati neodvisno od drugega gospodarstva."
11,"Zboru predlagamo, da sprejmete predlog za izdajo zakona z osnutkom zakona."
24,"Predlagamo združitev obeh postopkov in to zaradi nujnosti, ker obstoječi zakon pravzaprav s 1.1.1991 neha veljati in ni mogoče intervenirati naprej po obstoječem zakonu."
12,"Torej moramo sprejeti novega, dopolnjenega, po katerem bomo lahko intervenirali v kmetijstvu."
1,Hvala.
1,Hvala.
10,"Želi razpravljati še kdo iz delovnih teles, predstavnikov delovnih teles?"
2,Odpiram razpravo.
3,Kdo želi razpravljati?
2,Gospod Dretnik.
1,Prosim.
5,"Dretnik Ivan, oprostite, Ivan Dretnik."
2,"Da, pravilno."
4,"Spoštovani zbor, spoštovano predsedstvo!"
17,Kmetje smo upravičeno pričakovali tudi v novem družbenem sistemu finančne intervencije širše družbene skupnosti za proizvodnjo hrane.
7,Ta sistem smo v preteklosti že imeli.
25,"Ker sem pri tem sodeloval, vam lahko iz lastnih izkušenj povem, da smo se kmetje težko in nekaj let borili, da smo prišli do tega."
8,Prvi viri finančnih sredstev so bili zelo majavi.
5,Bazirali so na prostovoljni bazi.
27,"Namreč, to ni bilo uzakonjeno, se pravi združeno delo oziroma kot jim danes pravimo podjetja, so, če so bila pri volji, prispevala gotovi odstotek od čistega dobička."
31,"Ker pa se iz določenih namenov da ta čisti dobiček prikazati v manjši meri, celo zakriti, prikriti, ali pa v nasprotnem, prav nasprotnem, prikazati izguba, je bil ta sistem zelo neučinkovit."
45,"Če že o tem govorim, bom povedal ta ""štos""; namreč, že pred dvajsetimi leti sem jaz na seji občinske skupščine naše občine rekel ta primer, to primerjavo: da je tak sistem podoben vernemu človeku, ki se v molitvi zateka npr. k Sv. Roku za zdravje."
19,"Če je uslišan je vesel, če pa ne,se pa tolaži z mislijo da mu je bilo tako namenjeno."
9,In prav na tem je baziral tudi prostovoljni prispevek.
10,"In ker je bil ta neučinkovit, smo ga pozneje uzakonili."
18,"In sicer sprva tako, da so zaposleni odvajali gotov odstotek od neto dohodka, pozneje pa iz bruto dohodka."
50,"Ker nam je gospod minister že v glavnem orisal glavna načela in cilje tega zakona, mi dovolite, da preberem samo en odstavek: zakon bo temeljil na načelu, da mora vsakdo prispevati sredstva za celovito urejanje podeželja in obnovo vasi, razvoj kmetijstva, hrane in zagotovitev ustrezne ponudbe osnovnih živil na trgu."
21,"Kmetijska proizvodnja je premalo akumulativna in s prodajo proizvodov in storitev ne more zagotoviti sredstev, potrebnih za pokritje vseh stroškov proizvodnje."
12,"Še toliko manj pa za razvoj, uvajanje novih, okolju prijaznih tehnologij ipd."
16,"Ta zakon prinaša eno novost, ki jo bomo gotovo kmetje, če bo sprejeto, z veseljem sprejeli."
7,Namreč zagotavlja prav čisto drugi način financiranja.
16,3. člen namreč pravi: sredstva za intervencijo po tem zakonu se zagotavljajo iz proračuna Republike Slovenije.
9,"S tem, če bo to sprejeto, bomo dosegli dvoje:"
10,"1. vsaj jaz upam, da bomo imeli bolj zasigurana sredstva;"
40,"2. kar je še bolj važno - bo dokončno odpadel tisti stalni očitek, ki je bil tolikokrat jabolko spora med kmetom in delavcem, če se tako izrazim, češ, mi delavci podpiramo socialni položaj kmeta - kar pa je bilo prav obratno res."
32,"Se pravi kmetje, čeprav so zaposleni težko odvajali gotovi procent iz svojega dohodka za proizvodnjo hrane, kljub temu smo morali kmetje prodajati svoje proizvode - in še danes je tako - pod proizvodno ceno."
9,"Da se razumemo, za to so krivi vmesni posredniki."
4,Kaj se je dogajalo?
40,"S tem, da je zasebna oziroma da so delavci odvajali gotovi odstotek za proizvodnjo hrane, na drugi strani pa so kmetje prodajali pod proizvodno ceno, smo pa s tem ščitili tudi tisti del, tistega potrošnika, ki socialno ni bil ogrožen."
49,"Moramo vedeti, da so pod tisto socialno marelo skriti, da vedrijo vsi trije sloji: socialno ogroženi, srednji in tudi tisti, ki socialno niso ogroženi, da ne rečem, da so bogati, ki imajo vsega za vsakdanjik v izobilju, imajo dovolj za svojo rekreacijo in če hočete tudi še za luksuz."
12,"Ne da bi zdaj komu to oponašal, ampak jaz govorim o dejstvih."
3,Še en štos.
10,Kako jaz gledam potem po svoji kmečki pameti na to.
32,"Poglejte, jaz sem proizvajalec mleka, imam pa na žalost tako pasmo krav, ki hoče živeti tudi ob nedeljah in praznikih, pa ne glede na to, ali so prazniki cerkveni ali pa državni."
46,"In ko se ob nedeljah npr. gonim tam za živino, ji moram tudi ta dan isto urediti, mi tudi ob nedeljah teče po hrbtu, medtem ko se pa mimo mene, imam kmetijo, vozijo vikendaši, ki so doma vse zaklenili oziroma vzeli avto in šli nekam uživati."
40,"Pa se sprašujem zaradi tega: zaradi tega, da si ti, ki nisi socialno ogrožen, da si (pod narekovajem) ""lažje kupiš"" tisti liter mleka, več ga za svojo družino ne rabiš, moram pa jaz tisti liter mleka dati izpod proizvodne cene."
62,"Drži, da so tudi v drugih poklicih taka dela, ko je treba delati tudi ob nedeljah in praznikih, da je treba delati v vročini, v višini, nevarnosti, ampak ti delavci so zato stimulirani, imajo razne dodatke, dočim pa za naše nedeljsko delo ne samo, da ne dobimo nobenih dodatkov, ampak moramo prodajati mleko ali pa meso izpod že tako nizke proizvodne cene."
18,"Naš predlog bi bil tak: kmetje načelno nismo za te regrese ali pa intervencije, kakor jih že imenujemo."
36,"V danih trenutkih je to potrebno, ampak mi smo takega mišljenja: združeno delo naj zbira sredstva neposredno za socialno ogrožene, kmetom pa naj se prizna ekonomska cena, kar pa mi sami priznamo, da to ni mogoče."
17,"Priznati ekonomsko ceno kmetu ni mogoče zaradi tega, zaradi velike razdrobljenosti kmetij in majhne proizvodnje, težavnega terena."
23,"Vemo, da je večina kmetij v hribih, kjer so taki pogoji gospodarjenja in kmetovanja, da mora družba biti vesela, da sploh tam visimo."
20,"Vzdržimo pa zato, ne samo zato, ker smo tako noro zaverovani v zemljo, ampak zato, ker je ta zemlja naša."
39,"Poglejte, v deželi, kjer so že pred 70 leti vzeli kmetu zemljo in mu s tem vzeli tudi vsak interes, je vsa ta leta bilo kmetijstvo na psu, danes je pa javna tajna, da je že tam katastrofalna lakota."
30,"Kljub temu, da ima ta dežela idealne pogoje, naravno dane pogoje za kmetovanje, kar sem se jaz na svoje oči prepričal in kar sem o tem vam tudi že govoril."
10,Zato danes še enkrat poudarjam: bodočnost kmetijstva je zasebni sektor.
32,"To pa navajam zaradi tega, ker sem hotel dati odgovor nekemu našemu poslancu, ki mi je na taka in podobna izvajanja na predzadnji seji dal tak odgovor, na katerega mu moram odgovoriti."
11,"Na žalost pa je ta poslanec danes odšel, nimamo kaj skrivati."
5,To je kolega gospod Ban.
35,"In jaz, ker bi pa rad njemu to povedal iz oči v oči, bi lepo prosil gospoda predsednika, da mi da to priložnost jutri, pred začetkom seje, mislim, da za dve minuti bi to šlo."
18,"Jaz vem, da je to mimo pravilnika, mimo pravilnika je tudi to, da je kolega Ban danes odšel."
3,Hvala gospod Dretnik.
3,Kdo želi razpravljati?
3,"Prosim, gospod Perko."
35,"Sem tudi član Odbora za kmetijstvo in gozdarstvo, kjer smo to podprli s posameznimi pripombami in mislim tudi osebno, da je potreben zakon, s katerim se ureja finančna intervencija v kmetijstvu in pa proizvodnja hrane."
12,"Postaviti pa si moramo neke ustrezne meje, glede na finančne možnosti seveda."
7,"Zakon, kot sem že prej povedal, podpiram."
33,"Menim pa, da bi bilo potrebno imeti pred pripravo zakona izdelan program urejanja podeželja, obnove vasi, program ohranjanja in razvoja kmetijstva, proizvodnje hrane ter potem program zagotavljanja primerne ponudbe osnovnih živil na trgu."
5,To je seveda težko izvedljivo.
4,To ni tako enostavno.
3,Tega se zavedam.
35,"V teh programih, ki jih bo pa treba kljub temu relativno kmalu narediti, bi morali biti poleg stanja jasno postavljeni cilji (določene stvari so seveda že znane, saj ni vse neznano), program, predvsem pa prioritete."
31,"Ker na osnovi tega bi z mirno vestjo bil pripravljen pooblastiti sekretarja, dva sta, ki sta za to predvidena, da bi ta denar iz proračuna razdelila, kot v 2. členu piše."
58,"Iz programa in finančnih možnosti Slovenije bi moralo biti razvidno, kolikšen del proračuna ali pa družbenega proizvoda se potrebuje oziroma lahko nameni za ta namen in to dolgoročno, kot je že gospod minister rekel, ker mora biti to konstantno, ne da se ne ve niti na začetku leta, koliko se bo na koncu leta dalo za določene stvari."
12,"Bi rekel, tu gre za to, da je potrebno to dolgoročno urejati."
11,"Vem sicer, da zakon že omogoča to, ne zagotavlja pa sredstev."
21,"No, žal, nimamo tudi proračuna pred seboj, iz katerega bo vidno, kaj je že v letu 1991 namenjeno v te namene."
10,"Potem bi pa imel še dve, tri prav konkretne pripombe."
33,"V 2. členu bi jaz dodal še naslednje (nekaj smo že na odboru oblikovali, pa še neke stvari), da je usmeritev tudi poselitev celotnega primernega prostora Slovenije in ustrezna raba vseh površin Slovenije."
30,"In pa drugič: pri pospeševanju razvoja kmetijstva je potrebno upoštevati posebnosti, specifičnosti posameznih regij, območij, ker bo le-to omogočilo celostno in ustrezno izrabo prostora in pa pridelavo vse potrebne hrane."
13,"V 4. členu bi jaz osebno pustil, da lahko občine intervenirajo v to."
1,Zakaj?
23,"Tiste občine, ki imajo možnost, ki imajo veliko kmetijske zemlje, običajno nimajo denarja, tiste, ki pa bi imele denar, tiste pa nimajo zemlje."
26,"Zato bi jaz te stvari vse zbiral na nivoju republike, potem pa tudi glede na te prioritete in pa tudi regijsko posebnost s tem denarjem interveniral."
5,Zdaj pa še glede nadzora.
19,"Poleg nadzora uporabnikov teh sredstev mislim, da bi bilo potrebno v zakonu urediti tudi nadzor nad razdeljevalcem teh sredstev."
1,Hvala.
1,Hvala.
2,Še kdo?
2,Gospod Boštjančič.
37,"Jaz bi kar ponižno prosil za eno primerjavo sredstev med EGS in tem našim intervencijskim zakonom, ker sem za hitre postopke, ker razumem to situacijo, ampak v vsem tem besedilu, v tem prostem spisu, ni nobene številke."
37,"Jaz razumem, da bo prišel proračun, ampak me zanima, koliko bo ta naš proračun namenil letno ali ne vem 5-letno in kaj ta naš proračun pomeni tudi v primerjavi s temi razvitimi deželami, ki jih tukaj navajamo."
1,Hvala.
1,Hvala.
3,Še želi kdo?
11,"Gospod Jože Osterc, minister za kmetijstvo, gozdarstvo in prehrano, boste odgovorili?"
4,Nekaj bom poskušal odgovoriti.
9,"Mogoče najprej na to, kar je gospod Perko diskutiral."
78,"Ni še jasno, da nimamo povsem dogovorjenega proračuna za prihodnje leto, v osnutku je pripravljen in ta zakon omogoča, da lahko vsako leto, v skladu z možnostmi seveda, to je tisto, kar sem jaz prej povedal, v skladu z možnostmi, ki pa so odvisne od stanja v gospodarstvu, namenimo sredstva za interveniranje v kmetijstvu in od leta do leta se bodo v glavnem na istih postavkah stvari ponavljale in se bo nadaljevalo to, kar je bilo že začeto."
17,"Bodo pa seveda nekatere korekture in bodo tudi nekatere nove stvari prišle, ki se pojavijo kot pomembne."
3,To glede tega.
10,"Program pridelave, preskrbe, osnovne cilje kmetijske, agrarne politike in usmerjanje."
15,"Mislim, da so ti prilično jasni in so bili nekajkrat povedani in so tudi objavljeni."
61,"Tudi danes je v časopisju, ker smo imeli pretekli teden na Bledu posvetovanje s približno 400, 500 pospeševalci in ljudmi, ki delajo v kmetijstvu in smo razgrnili program in je bil v medijih tudi predstavljen, tako da tukaj ne vem kakih posebnih dilem, vsaj jaz mislim tako, da ni, predvideva pa ta program pomembnejšo usklajenost s skrbjo za varovanje okolja, narave."
36,"Kajti po mojem mnenju je sprejemljivo samo kmetovanje, ki ohranja rodovitnost, trajno ohranja rodovitnost zemlje in s tem možnost za pridelavo, kajti samo na tej osnovi si lahko zagotovimo na tem prostoru, dolgoročno gledano, tudi preživetje."
32,"In še nekaj, kar bomo zasledovali zelo dosledno, podpirali bomo zlasti tiste tehnologije, ki so - kar se energijskega vnosa tiče - varčne, kajti take tehnologije seveda na drugi strani zahtevajo manjši iznos energije."
10,"Skratka, gre za kmetovanje, ki je bolj približano naravnim ekosistemom."
13,"To pa ne pomeni manjše intenzivnosti, to pomeni samo usklajenost z naravnimi procesi."
31,"Številne tehnologije, ki smo jih speljali, pa ne samo pri nas, po 2. svetovni vojni, so daleč od tega, in so kar se energije tiče izredno potratne in zaradi tega neperspektivne."
13,"Sedaj, kakšen bo ta znesek zagotavljanja sredstev v primerjavi z drugimi razvitimi deželami."
7,Še manjši kot je v razvitih deželah.
30,"Evropska gospodarska skupnost trenutno - vprašanje, kako bo, če bodo ta pogajanja, ki sedaj potekajo okrog tele runde uspela, ampak trenutno zagotavlja s subvencijami približno 35% do 40% vrednosti kmetijske pridelave."
10,"Nekatere dežele, kot Japonska, mislim celo da 60 do 70%."
23,"Mi seveda tega ne zmoremo; tudi če bi ocenili, da bi bilo toliko potrebno, ne zmoremo, zato ker naše gospodarstvo tega ne zmore."
85,"Vendar sem popolnoma prepričan, da so pogoji za kmetovanje v Sloveniji toliko slabši od pogojev v nekaterih zapadnoevropskih deželah, da brez ustrezne intervencije, brez ustrezne zaščite našega kmetovanja, ob obstoječi strukturi kakršno imamo, ne moremo brez zaščite našega kmetijstva povsem izpostaviti tržnim tokovom, ki se bodo v prihodnosti razvijali v tem predelu Evrope, kamor se želimo vključevati in zato bo potrebno intervenirati in na različne načine, da bo lahko vsaj kolikor toliko konkurenčen tisti naš najperspektivnejši pridelovalec in da bomo ohranili poseljenost in kultiviranost dežele."
1,Hvala.
6,"Gospod Krajec, boste raje sem prišel."
52,"Jaz bi se tukaj predvsem opredelil, da bi morala naša kmetijska politika gledati, da bo proizvajala hrano samo za svoje potrebe, se pravi strateško samo prehrano Slovenije in da ne bi mi prišli s temi sredstvi tako daleč, da bi ustvarjali nekatere zelo visoke viške, ki kot vidimo so za nas predragi."
18,"Drugo, kar mislim opozoriti bi prosil, da bi Vlada zagotavljala enakost gospodarjenja za družbeni in pa zasebni sektor."
19,"Bojim se, da ne bi šel tukaj denar tudi za sanacijo velikih farm; ker tukaj govorimo o čistem okolju."
28,"Menim, da je treba tudi nekatere zadeve rešiti, vendar zato prosim vlado, da nam v zakonu, ki bo prišel, natančno opredeli in predoči situacijo, ki jo namerava sanirati."
25,"Drugo, demografsko naselitev je potrebno opredeliti in nam ta načrt ravno tako predočiti, kajti ni vseeno, kje se bo denar jemal in na kakšen način."
18,"Vsekakor pa stojim na načelu, da je potrebno zainteresirati državljane, da bodo tudi sami investirali v to dejavnost."
26,"To bi pa dosegli s tem, da ne bi kar vsevprek dajali nepovratnih sredstev, ampak bi bilo že v veliki meri dovolj, če bi subvencionirali obresti."
2,Hvala lepa.
1,Hvala.
2,Še kdo?
3,Ni več razprave?
16,"Jaz bi samo prosil, odgovor, ki mi ga je dal gospod minister Osterc, me ne zadovoljuje."
12,"Jaz bi rad imel egzaktnejše stvari, ker 35% to je zelo relativno."
33,"Mi imamo, mislim da ima tudi kmetijsko ministrstvo, zelo egzaktne cifre in bi prosil, ne da potem na seji dobimo te izračune, kot smo recimo dobili prej, ampak lahko jih dobimo v gradivu."
18,"Če se ne motim, obstaja ena zelena knjiga, pred leti narejena, o našem kmetijstvu in neki dokumenti so."
19,"In zaradi tega bi bilo prav, da tudi nekaj dobimo na mizo, ne pa samo v debati tako navrženo."
1,Hvala.
2,Gospod minister.
27,"Pri roki nimam vseh podatkov, da bi lahko iz te zelene knjige, jih lahko pa že za naslednjo razpravo vnaprej priložimo v materiale; bomo poskrbeli za to."
14,"Se boste obvezali, v redu, namreč kimali ste, pa sem mislil, da ste zadovoljni."
5,Jaz sem se kar čudil.
6,"Dobro, izgleda da ni več razprave."
6,Gospod minister je obljubil tudi to.
16,"Mi si seveda želimo in obenem tudi zahtevamo, da pridejo ta gradiva s sklicem na sejo."
19,"Ne pa tako, da jih dobivamo en dan ali pa dva dneva ali pa celo isti dan, ko razpravljamo."
16,"To ni več sprejemljivo in to smo že rekli tolikokrat, da ne bomo niti več razpravljali."
11,"In tudi potem, če bomo usklajevali, pač ne bomo več popustili."
1,Hvala.
9,"Tu imam zdaj, kot je običaj, zopet dva sklepa."
44,"In sicer prvi sklep je: ""Zbor sprejema predlog za izdajo zakona o finančnih intervencijah v kmetijstvu, proizvodnji in ponudbi hrane, z osnutkom zakona. 2. zbor nalaga Izvršnemu svetu skupščine Republike Slovenije, da ob upoštevanju razprave v zboru in v delovnih telesih pripravi predlog zakona."
7,Koliko nas je najprej tu še zbranih?
3,To je lepo.
5,Kdo je za predlagana sklepa?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
17,In še 9. TOČKA DNEVNEGA REDA - OSNUTEK ZAKONA O SPODBUJANJU RAZVOJA DEMOGRAFSKO OGROŽENIH OBMOČIJ V REPUBLIKI SLOVENIJI.
11,Osnutek zakona je predložil v obravnavo Izvršni svet Skupščine Republike Slovenije.
18,"Obravnavali so ga Zakonodajno-pravna komisija in Odbor za delo, zaposlovanje in socialno politiko na ravni Skupščine Republike Slovenije."
15,"Predstavnika sta tu dva: iz Sekretariata za družbeno planiranje, gospod Igor Umek in Andrej Briški."
8,"Gospod Igor Umek, minister za družbeno planiranje, prosim."
6,"Gospod predsednik, spoštovane poslanke in poslanci."
28,V skladu z razpravo na zborih Skupščine Republike Slovenije ob predlogu za izdajo zakona je Izvršni svet oblikoval osnutek zakona o spodbujanju demografsko ogroženih območij v Republiki Sloveniji.
24,"Že v tezah zakona je bilo predlagano, da naj bi bil v prihodnje dan večji poudarek demografsko ogroženim območjem, zlasti še hribovitim in obmejnim."
22,"V skladu z večinskim mnenjem v razpravi pa je Izvršni svet v osnutku zakona, ki je pred vami, napravil še korak naprej."
16,"Dosedanji sistem pospeševanja razvoja manj razvitih občin, območij, naj bi zamenjalo spodbujanje razvoja demografsko ogroženih območij."
26,"Večina občin, ki so v preteklem obdobju imele status manj razvitih, so v dosedanjem razvoju že presegle stopnjo razvitosti, to je mejno vrednost 50% republiškega povprečja."
24,"To je predvsem posledica dosedanjega razmeroma hitrega razvoja občinskih središč v teh občinah, medtem ko je razvoj podeželja, zlasti še hribovitega dela, nadalje zaostajal."
23,"To je vplivalo na odseljevanje prebivalstva v večjem obsegu, kakor bi ga sicer pričakovali glede na naravne danosti in razvojne potenciale teh območij."
22,V skladu z razpravo je predlagano opredeljevanje demografsko ogroženih območij ne glede na občinske meje in ne glede na stopnje razvitosti občin.
13,Pri tem so kriteriji za določanje teh območij ob mejah Republike Slovenije blažji.
19,"Izbrane vrednosti predlaganih demografskih kriterijev predstavljajo kritično mejo, iznad katere se število prebivalstva absolutno zmanjšuje že po naravni poti."
21,V primerjavi s tezami za osnutek se obseg demografsko ogroženih območij povečuje od prvotnih 44 na okoli 50% površine Republike Slovenije.
13,Temu je potrebno prišteti še gorsko višinska naselja z omejenimi dejavniki za kmetijstvo.
14,"Ta podatek kaže na teritorialno razprostranjenost problema poseljenosti, ki je značilen za obmejna območja."
18,Zato bo moralo biti reševanje najnujnejših vprašanj teh območij ena temeljnih smeri razvojne in še zlasti regionalne politike.
14,Skromne materialne možnosti v sedanjih težkih gospodarskih razmerah ne omogočajo hitrega reševanja teh vprašanj.
23,"Vendar je treba poleg ekonomskega vidika upoštevati tudi politični vidik demografskega praznenja teh območij, to je nujnost ohranitve sklenjene poseljenosti slovenskega nacionalnega prostora."
9,Predlagan je programski pristop razvoja teh demografsko zaokroženih območij.
23,"Zaradi njihovih razvojnih specifičnosti naj bi pospeševali predvsem razvoj kmetij in dopolnilnih dejavnosti, proizvodnih in storitvenih dejavnosti na področju drobnega gospodarstva in turizma."
17,"Republika Slovenija bo razvoj teh dejavnosti spodbujala s premijami, ali variantno, z dolgoročnimi krediti pod ugodnimi pogoji."
12,"Večje investicije bi podpirali le izjemoma, in sicer s kapitalskim vložkom sredstev."
31,"Predlagane so tudi davčne olajšave v prvih letih poslovanja, kar podrobneje ureja osnutek zakona o davku na dobiček, ki je že predložen v razpravo prav tako na tem zasedanju zborov skupščine."
25,"Temeljni pogoj za postopno spreminjanje gospodarskih in poselitvenih razmer na teh območjih je razvijanje lokalne gospodarske infrastrukture, ki jo bo republika sofinancirala iz sredstev proračuna."
13,Vloga ukrepov republike je korekcija teženj spontanega delovanja trga h koncentraciji gospodarskih aktivnosti.
16,"Zato je naloga republike, da ustvari pogoje za aktiviranje razvojnih potencialov oziroma komparativnih prednosti teh območij."
13,Na ta način postane gospodarsko aktiviranje demografsko ogroženih območij zanimivejše za gospodarske subjekte.
38,"Predlagamo, da zbor obravnava osnutek in ga po razpravi sprejme in naroči Izvršnemu svetu, da ob upoštevanju pobud v razpravi v naslednjih dneh pripravi predlog zakona, tako da ga bo lahko skupščina sprejela še do konca tega leta."
34,"Prekinitev izvajanja obveznosti Republike Slovenije do sklada federacije, ki jo je Skupščina Republike Slovenije sprejela junija 1990 namreč zahteva spremembo dosedanje sistemske ureditve na področju pospeševanja skladnejšega regionalnega razvoja še pred začetkom leta 1991."
10,To bo omogočilo kontinuiteto aktivnosti Republike Slovenije na tem področju.
1,Hvala.
4,Hvala lepa gospod Umek.
6,Želi razpravljati kdo iz delovnih teles?
6,"Če ne, bi pričeli z razpravo."
3,Kdo želi razpravljati?
1,Prosim.
22,"13. volilna enota, v katero od treh občin sodi tudi občina Šentjur, ki je po sedanji zakonodaji tudi opredeljena med nerazvite občine."
13,Zato s tega vidika na primeru občine dajem na osnutek zakona dve pripombi.
23,"Namreč, načeloma predloženim rešitvam ne ugovarjam, menim pa, da sta kriterija za ugotavljanje demografske ogroženosti premalo selektivna in zato na določen način neustrezna."
35,"Tako npr. ne upoštevata dejstva, da se izrazita kmetijska območja morajo prazniti zaradi potreb kmetijske proizvodnje; npr. da iz 4 ha kmetije želimo napraviti 20 ha, jasno, da brez odliva prebivalcev to ne bo šlo."
14,Tako torej 25% povprečna rast prebivalstva v takšnih primerih ne pomeni realne demografske ogroženosti.
24,"Zato naj demografsko ogroženost konkretno opredelijo le absolutne številke, ki morajo biti odvisne od prostorskih načrtov v slovenskem prostoru ali pa v njegovih delih."
46,"V 17. členu osnutka zakon določa, da za območja, ki so v preteklem srednjeročnem obdobju bila opredeljena kot manj razvita, velja pa zakon za prehodno obdobje dveh let, da bom kratek, predlagamo, da se doba najmanj dveh let podaljša za najmanj tri leta kot prehodno obdobje."
66,"Ker sta demografska ogroženost in pa gospodarska manj razvitost dva različna pojma, kar tudi nekako dokazuje primer šentjurške občine, ki je po čistih gospodarskih kazalnikih na repu Republike Slovenije, demografsko pa ni ogrožena, menim, da bi bilo prav, da bi se že na razpravi o tem zakonu opozorilo na to dejstvo in zato predlagam, da se pripravi podoben dokument za spodbujanje razvoja gospodarstva manj razvitih občin."
3,Hvala lepa Drago.
4,Kdo želi še razpravljati?
4,"Gospa Sagadinova, pridete sem?"
8,Ponovno se vključujem v razpravo kot poslanka Zelenih.
48,"Naš kolega Fedja Klavora me je zaprosil, naj v imenu našega kluba pač preberem njegovo stališče do tega zakona, kajti prihaja iz občine Tolmin, ki je po površini ena največjih, če ne celo največja občina v Sloveniji, po demografski politiki in ogroženosti pa tudi spada med ogrožena področja."
2,Takole pravi:
48,"Zakon je po desetletjih zanemarjenja problemov demografsko ogroženih področij končno prava oblika pristopa, saj bi moral imeti več učinkov, predvsem pa omogočiti človeku ustrezno delo in s tem sodobno življenje v takih krajih, nuditi možnost posameznikom, ki v industrijskih mestih izgubljajo delo, da se vrnejo na svoje domačije."
21,"K temu osnutku podaja dve konkretni pobudi, potem pa še k zakonu samem dva konkretna, dve konkretni pripombi na dva člena."
26,"Torej pobuda: Razvojni programi naj bi bili pripravljeni za taka območja (ni nujno, da to zajema teritorij cele občine), ki predstavljajo funkcionalno gospodarsko in socialno celoto."
21,"Za izdelavo le teh naj bi resorni organ s spremljajočim predpisom opredelil, kot pripomoček izdelovalcem, metodološke, vsebinske in druge formalne okvire."
16,S tem bi se tudi v presojah na natečaju olajšal izbor ter izključile eventuelne birokratske ovire.
50,"Druga pobuda: Resorni organi naj zagotovijo, da se v okviru obstoječih planov republike, ki zajemajo področje infrastrukture, opredeli razvoj tiste manjkajoče regionalne mreže (PTT, ceste, elektro mreže), ki bo omogočila izgradnjo oziroma funkcioniranje lokalnega omrežja, podanega s posameznimi razvojnimi programi demografsko ogroženih področij, ker eno brez drugega ne rešuje ničesar."
16,Ob ocenjevanju programa in projekta bi morali resorni organi izjemno in tenkočutno presojati izbrane natečajne ponudbe.
38,"V takih območjih v razvoju je še posebno pomemben faktor človek - posameznik; če je izobražen in strokovno usposobljen je to še toliko pomembnejše, saj tudi sicer z zakonom opredeljena in naklonjena štipendijska politika ne bo imela nikakršnega učinka."
59,"Zato je pomembno, da se pri opredeljevanju zbranih programov skrbno tehta vsak program posebej in pri višini dodeljevanja sredstev in pri prioriteti posebej ocenjuje, ali je pobudnik domačin ali povratnik, ali se odpira nova razvojna možnost, ali je program vpet v dejanske razvojne potenciale območja, ki pa niso vedno ali pa sploh niso samo kmetijstvo, obrt in ostale dejavnosti."
29,"V proračunu republike naj se zagotovi sredstva, ki bi se vsaj približevala veljavnim priporočilom v svetu, po katerih naj bi razviti svet za razvoj zaostalih namenjal 1% družbenega proizvoda."
21,"V tezah predvidena sredstva, iz oktobra meseca letos, so vsaj za infrastrukturo premajhna za potrebe velikega prostora, ki je slabo opremljen."
5,Zdaj pa konkretno k zakonu.
49,"V 6. členu naj se doda nova alinea ""z usmarjanjem razvoja upravnih in strokovnih služb republike v lokalne centre na demografsko ogroženih območjih, ob upoštevanju specifičnosti in problemov območja."" To bi tudi omogočalo zaposlovanje tistih, ki jih sicer država štipendira, vendar ustreznega dela na teh območjih ne morejo dobiti."
61,"In k 11. členu: opredeli naj se sredstva za spodbujanje gospodarskih naložb na ta način, da imajo domačini ali povratniki ter investitorji, ki vlagajo posebej v razvoj propulzivnih dejavnosti, pravico do nepovratnih sredstev, ostali pa pravico do ugodnega kredita; za tega pa mora dejansko veljati spodbudna obrestna mera, saj 10% ni niti enako obrestnim meram, ki se ponujajo v sosednjih državah."
1,Hvala.
3,"Hvala, gospa Sagadin."
2,Gospod Jakič.
3,Hvala za besedo.
7,Želel bi prenesti mnenje našega poslanskega kluba.
52,"Zelo kratko je in pravi takole: ""Izvršni svet je po naši oceni pri pripravi osnutka zakona v največji meri upošteval tiste pripombe iz razprave o tezah za zakon, ki v politiko policentričnega razvoja Slovenije vnašajo načela, vsebino, metode in oblike spodbujanja razvoja na temelju novih spoznanj v ekonomski teoriji, praksi in razvoju."
19,"Ta mora biti združljiva s sistemom tržne ekonomije in vlogo države v zagotavljanju pogojev, ki so nujni za razvoj."
28,"Razseljevanje je nedvomno činitelj, ki še posebej v Sloveniji terja intervencijo v izgradnji gospodarske in družbene infrastrukture ter zlasti v obogatitvi kadrovske podlage za implementacijo novih razvojnih programov."
9,To velja zlasti za hribovita in demografsko ogrožena območja.
26,"Osnutek zakona zadovoljivo določa vsebino in smeri ukrepov politike republike, dimenzija ukrepov pa naj bo usklajena z ukrepi ekonomske politike v republiki."" Pač ta proračun republike."
6,"Predlagamo, da osnutek zakona zbor podpre."
2,"Prosim, pridite!"
57,"Menimo, da se je predlagatelj zakona zelo potrudil od predhodne faze do sedanje faze, da je upošteval cel niz pripomb, ki so bile predvsem v terenskih razpravah in v skupščinskih organih, da pa je razumljivo še nekaj vprašanj ostalo odprtih, zlasti zaradi metamorfoze prejšnjega sistema, iz ""za manj razvita območja"" v sedanji sistem ""za demografsko ogrožena področja""."
29,"Mislim, da je zaradi tega tudi implicitno bolj izpostavljen socialni značaj spodbud za subvencioniranje večjih proizvodnih in življenjskih stroškov, zaradi manj ugodnih naravnih in zato tudi tržnih pogojev gospodarjenja."
20,Da so pa vendarle te spodbude namenjene usposabljanju za tržno tekmo in da jih je s takega vidika treba gledati.
38,"Mi smo v zbornici mnenja, da so obljube nakazane zelo široko, še zlasti glede na razširjen teritorij demografsko ogrožene Slovenije, ki jih omejene akumulacijske možnosti ali sistem novih javnih financ, ki smo ga predhodno obravnavali, nikakor ne dajejo."
50,"Glavni problem bo tukaj nedvomno zopet v debati okoli proračuna za prihodnje leto, kajti te obljube, da jih malo karikiram na današnji Miklavžev večer, so podobne njegovemu košu, ki ima pa luknjo na dnu, zaradi česar bo dokaj naporno diskrecijsko odločanje v ustreznem resornem sekretariatu okoli presojanja oziroma delitve sredstev."
43,"Najbrž bi s tega vidika kazalo vendarle do faze predloga še enkrat presoditi predvsem tiste teritorije, ne samo občinska središča, o katerih je bil govor, ki dodatno poleg dveh osnovnih demografskih kazalcev opredeljujejo izbor tega teritorija, ki se vendarle približuje polovici slovenske zemlje."
47,"Očitno pa je, da bo treba iti v kombinirane takšne programe, ki bodo predvsem odpirali nove gospodarske aktivnosti s produktivnimi delovnimi mesti, hkrati z odgovarjajočo gospodarsko strukturo in nedvomno s predhodnimi strokovnimi podlagami zanje, kar je z natečajno politiko tako in tako v osnutku zakona sedaj predvideno."
39,"Glede na spremenjene okoliščine gospodarjenja v sedanjih razmerah kaže razmisliti o avtomatizmu črpanja pravic iz letošnjega leta, 260 milijonov dinarjev v naslednje leto, če ne bi vendarle kazalo tudi te programe, ali vsaj nekatere od njih, na novo prevetriti."
28,"Po obstoječih statističnih evidencah bo treba glede ne samo na izpolnjevanje obeh izbornih demografskih kriterijev, ampak tudi na druge kazalce z gospodarskega vidika, pogledati kakšni rezultati se dosegajo."
9,"To, kar je pred menoj praktično tudi Štruc nakazal."
28,"Pa še eno pripombo oziroma razmišljanje imamo v zbornici, da bi glede na kapitalsko vlogo republike pri velikih in verjetno tudi srednjih naložbah kazalo upoštevati tudi upravljalsko kapacitativnost."
14,"Namreč, treba bo imenovati tudi ljudi v upravne odbore in imeti neko soodgovornost upravljanja."
19,"Zdaj ne vem, ali bo to ta resorni sekretariat za razvoj ali pa bodo drugi resorji vlade po področjih."
4,Hvala lepa gospod Suvorov.
6,Jaz imam samo eno majhno pripombo.
12,"V poglavju ""prehodnih in končnih določb"" predlagam, da se 15. člen črta."
56,"Razlog je v tem, tisti gospodarski subjekti, ki so se že v letošnjem letu odločili, da bodo sredstva, ki so drugače namenjena manj razvitim republikam in pokrajinam, usmerili na to področje, tem se v tem smislu materialnega pogleda stvar ni spremenila, ko se je Slovenija odločila, da teh sredstev manj razvitim republikam in pokrajinam ne odvaja."
25,"Se je poboljšal materialni položaj tistim, ki v to smer niso sredstva usmerili, pa to ni razlog, da bi zdaj morali participirati na sredstvih proračuna."
1,Hvala.
2,Gospa Ostermanova.
47,"Jaz prihajam iz Ptuja, in smo ob prvi razpravi o tem zakonu imeli kar vrsto pripomb, in moram ugotoviti, da je sestavljalec oziroma predlagatelj kar veliko teh pripomb upošteval, tako da je zakon sedaj oziroma predlog mnogo bolj po naši meri, kot je bilo to v začetku."
36,"Pri tem pa vendarle razmišljamo tako, da bi morda ti ukrepi lahko bili vseeno še bolj diferencirani ravno zato, ker so ta območja, ki jih je zakon obravnaval, zelo raznolika in imajo posamezno specifiko med seboj."
16,"Zato bi predlagala, da se ti ukrepi še nekoliko bolj razdelajo in po možnosti tudi kombinirajo."
30,"Razmišljam tudi o dodeljevanju sredstev, da bi tudi tu prihajalo do kombinacij in bi bilo opredeljeno, kdaj so sredstva povratna, kdaj so in pod kakšnimi pogoji pa potem sredstva nepovratna."
33,"Menim namreč, da bi lahko bila sredstva, ki so potrebna za izdelavo projektne dokumentacije, nepovratna, saj je znano, da marsikdaj do zdaj ni prišlo niti do izdelave te dokumentacije ravno zaradi pomanjkanja sredstev."
13,"Vlaganja v objekte infrastrukture pa bi morda bila deloma nepovratna, deloma pa povratna."
16,"Skratka mislimo, da je možnih več kombinacij in da bi ta zakon lahko še to vseboval."
26,"In kot končno razmišljanje se mi zdi, da nadzor nad izvajanjem zakona, zlasti tam, ko se odločamo o uporabi oziroma delitvi sredstev, ni ravno dobro opredeljen."
28,"Menim, da bi bilo potrebno imenovati nekakšen medsektorski organ, ki bi ocenjeval posamezne projekte oziroma programe, in potem seveda na podlagi tega tudi odobraval sredstva za te programe."
28,V tem organu bi poleg že predlaganih članov iz ustreznih sektorjev naj sodeloval tudi predstavnik gospodarske zbornice Slovenije in predstavnik Skupščinske komisije za strategijo nacionalnega in regionalnega razvoja.
1,Hvala.
1,Hvala.
2,Gospod Studenčnik.
19,"Jaz bi podal mnenje Komisije za strategijo nacionalnega in regionalnega razvoja, kjer sem tudi predviden, da bi tule poročal."
8,"Pa bi šel kar na te točke, konkretne."
23,"Komisija je v razpravi podprla spremenjen pristop predlagatelja, ki je v skladu s pripombami dal večji poudarek ukrepom za razvoj demografsko ogroženih območij."
20,"Hkrati je komisija podprla tudi opredelitev za programsko izhodišče spodbujanja razvoja, ki ga predstavlja razvojni program za posamezno demografsko območje."
25,"Po mnenju komisije morajo ti programi izhajati iz naravnih danosti in specifičnosti posameznih območij, upoštevati morajo njihove primerjalne prednosti, vendar vse z vidika tržnih možnosti."
19,"Razvojno uveljavljanje trga, po mnenju komisije, povzroči koncentracijo kapitala in delovnih mest v območju industrijskega polmesteca, v transportnih prostorih."
14,"Zato je ta zakon potreben kot korektiv, ki naj pripomore k razvoju tega območja."
28,"Komisija podpira opredelitev, da se demografska ogroženost območja ne povezuje več s stopnjo razvitosti občine, podpira metodološko izhodišče, ki temelji na krajevnih skupnostih, ki sestavljajo teritorialno povezano območje."
1,Tretjič.
15,"Komisija je precej pozornosti namenila tudi opredelitvi, da vzpodbujevalni ukrepi ne veljajo za občinska središča."
33,"Po mnenju članov dosedanji rezultati kažejo, da je bil proces spodbujanja preveč usmerjen v občinska središča, manj pa na širše območje, ki je na mnogih področjih postalo demografsko ogroženo, zato podpirajo predlagano besedilo."
1,Četrtič.
28,"V zvezi s spodbujevalnimi ukrepi, ki so opredeljeni v 6. členu zakona, so bili ponovno podani predlogi, da bi bilo potrebno ukrepe vnaprej definirati na posamezne vrste območij."
30,"Z večinskim mnenjem je bilo podprto predlagano besedilo, s tem da je načelno možno na teh območjih uveljaviti vse vrste predlaganih ukrepov, intenzivnost uveljavljanja pa je odvisna od razvojnih specifičnosti."
39,"V zvezi z naravo sredstev (nepovratna, povratna sredstva), ki se namenjajo za spodbude in razvoj je bilo opredeljeno stališče, da morajo predstavljati predlagane rešitve možnost kombinacije in izbiro glede na vrsto projekta oziroma programa, kateremu se ta sredstva namenijo."
18,"Po mnenju nekaterih članov komisije predstavlja zagotovitev inicialnih, nepovratnih sredstev tudi močno psihološko in materialno vzpodbudo posameznim nosilcem."
17,Petič. 15. člen osnutka zakona opredeljuje vprašanje neizkoriščanih olajšav iz obveznosti iz Sklada federacije v letu 1990.
34,"Komisija je podprla v tem in 16. členu predlagano rešitev, za prihodnje obdobje, tako da bi investitor neizkoriščeno razliko (sklep skupščine Slovenije v juniju 1990) uveljavil iz sredstev proračuna Republike Slovenije za leto 1991."
28,"V bistvu gre tu za to, da tisti projekti, ki so bili recimo že odprti in so v toku, da bi pač izkoristili tista sredstva vnaprej za bodoče."
7,Naslednje pa bi bilo še mnenje komisije.
83,"Komisija je ob obravnavi zakona o spodbujanju razvoja demografsko ogroženih območij v Republiki Sloveniji opozorila, da bo nadaljnji razvoj območij, ki predstavljajo 44% ozemlja Slovenije, odvisen ne le od sprejetja zakona, pač pa od koordiniranih aktivnosti tudi pri sprejemu proračuna za leto 1991, davčne zakonodaje, ki naj poleg opredelitev v zakonu o davku od dobička pravnih oseb vsebuje tudi opredelitev v zakonu o dohodkih in zakonu o izplačilu osebnih dohodkov, pri oblikovanju razvojnih programov, oblikovanja zakonodajnih ukrepov, ki se nanašajo na družbene dejavnosti."
31,"Komisija je razpravljala tudi o upravljanju in nadzoru nad izvajanjem zakona in pri tem opozorila na nujno javnost dela medsektorskega organa, ki bo odobraval sredstva za pospeševanje razvoja demografsko ogroženih območij."
18,"Pri tem je bila podana tudi pobuda, da bi v delu medresorske komisije sodeloval tudi predstavnik naše komisije."
27,"Komisija predlaga zborom, da sprejmejo ta osnutek zakona, predlagatelja pa naj zadolžijo, da čimprej pripravi predlog zakona, da bi se določila zakona lahko uveljavila že s 1.1.1991."
1,Hvala.
1,Hvala.
28,"Glede na to, da je praktično skoraj vsak od vas podprl ta zakon, ne vem ali je res še nujno, da rečemo, da je za to in to."
11,"Razen, če nimate kakšnih bistvenih pripomb, bi verjetno lahko kmalu zaključili."
2,Gospod Krajec.
19,"Moram reči, da so pri takih subvencijah, kjer se daje nepovratna sredstva, da so na nekaterih območjih zlahka premajhna."
23,"Namreč pri nas se oživlja Kočevska in tudi ti činitelji ne kažejo dovolj velikih rezultatov, zato ker nimamo osnovne povezave, se pravi cest."
4,"Namreč, kaj je bilo?"
25,"Pri nas je ta demografska praznina nastala zaradi politike in to je zdaj edina cesta, prva in edina cesta, ki je bila narejena s samoprispevkom."
28,"In to republiška cesta, ki je omajala gospoda Mačka, tovariša Mačka, da je pristal, da se njegov fevd preseka na pol in da se naredi cesta proti Reki."
18,"In to je danes tudi edina cesta, ki je v kočevski občini povezana z drugimi središči v republiki."
14,"Zato si lahko ogledate stanje ob tej cesti, ki stoji približno že 10 let."
35,"Tukaj se razvijajo kraji, tukaj se ustvarjajo nove vasi, tam pa, kjer te infrastrukture ni, se to ne dogaja, kljub tej intervenciji nepovratnih sredstev, ki se dajejo posamezniku bodisi v kmetijstvu bodisi v mali obrti."
18,"Zato predlagam, da se na posebnih območjih prouči tudi ta možnost, da bo demografska pomoč v celoti uspela."
2,Hvala lepa.
2,Hvala lepa.
3,Še želi kdo?
8,"Kaj menite gospod Umek, je treba kaj odgovoriti?"
4,"Dobro, nekaj stavkov, ne."
22,"Mislim, da je treba odreagirati na tole, da se bodo področja še praznila in da se bodo v skladu s koncepti praznila."
3,To je res.
32,"Vendar zakon ima kriterij zato, da identificira območja, kjer se pač to praznjenje dogaja oziroma absolutno prebivalstveno praznjenje dogaja, za cilj pa ima postavljanje ohranjanja poselitve in izrabe krajine oziroma izrabe prostora."
16,"Se pravi, da bo od programov, ki so predvideni odvisno, kakšen bo koncept na tem področju."
9,In financiral in podpiral se bo jasno tak koncept.
14,To je osnovni namen tega zakona in v tem tudi odgovor na to vprašanje.
8,"Drugo, kar se mi zdi, je obseg sredstev."
20,"Zakon je sistemski in omogoča niz instrumentov, katerih uporaba in intenziteta uporabe bo odvisna od programov in, jasno, od proračuna."
32,"Tako da bi posebej opozoril, da se bo ta vidik razprave, koliko so ta cilj oziroma ta območja vredna oziroma koliko so ti cilji pomembni, v bistvu razpravljal ob razpravi o proračunu."
10,In takrat je treba biti na vse to tudi pozoren.
11,"To je tudi odgovor delno na trditev, da so obljube široke."
3,Obljube niso široke.
13,"Ta zakon gradi sistem, obljube in pa programski koncept bo vgrajen v proračun."
34,"Na žalost za leto 1991, ker tudi nismo imeli pravne osnove, ne bo mogel biti, kot ne na nekaterih drugih področjih, vendar pa predvidevamo za leto 1992, da bodo v proračun vgrajeni konkretni projekti."
22,Naslednje leto bomo pač z natečajno politiko poskušali pokriti tako leto 1991 kot pripravo na leto 1992 in za proračun leta 1992.
5,Kar se tiče širjenja komisije.
40,"Mislim, da morajo tu veljati splošna načela upravljanja in odločanja kot soodločanja za proračun in da ne gre pri nekem manjšem deležu sredstev imeti potreben tretma, posebej ker je ta poseben tretma tudi skregan z vsako logiko načel delitev oblasti."
19,"Jaz si ne predstavljam, kako pri tem načelu delitve oblasti potem posamezni člani komisije skupščine sodelujejo pri operativnem odločanju."
26,Gre pa za različne odgovornosti in tudi za terjanje različne odgovornosti in tudi potem vpletenost takega delegata v samo proceduro odločanja oziroma konkretnega izvajanja posamezne zadeve.
7,"Mislim, da moramo tu spoštovati ta načela."
18,Je pa predviden medresorski način odločanja v kombinaciji s predstavniki občin in pa v kombinaciji s strokovnimi institucijami.
23,"Vendar gre tu za odgovornost sekretariata in jasno odgovornost, ki je postavljena tako skozi ustavo, različnih institucij in mislim, da moramo to spoštovati."
14,"Ostale pripombe, ki so pač bile, bomo ustrezno proučili in jih vgradili v predlog."
26,"Jaz pa prosim, da, tako kot je bilo že sugerirano tudi iz debate, nam omogočite, da pripeljemo ta zakon do sprejema še pred iztekom tega leta."
27,"Bil je predviden, da pride že na sklic prejšnje skupščine, pa je žal zaradi gostega dnevnega reda in pomembnih zadev, kot so plebiscit in druge, takrat izpadel."
1,Hvala.
3,"Hvala, gospod Umek."
18,"Glede na to, da imate podporo in željo, menim, da v našem zboru ne bi smelo biti problemov."
41,"Predlagal bi dva ustaljena sklepa, da zbor sprejme osnutek zakona o spodbujanju razvoja demografsko ogroženih območij v Republiki Sloveniji in da zbor nalaga Izvršnemu svetu Skupščine Republike Slovenije, da ob upoštevanju razprave v zboru in v delovnih telesih pripravi predlog zakona."
6,Kdo je za ta dva sklepa?
3,Je kdo proti?
4,Se je kdo vzdržal?
2,Soglasno sprejeto.
25,"Zdaj vas pa lepo prosim, preden preidemo na 10. točko dnevnega reda, ki bo jutri ob 10.00 uri, bi vas vseeno prosil za minuto posluha."
79,"Dovolite mi, da vas obvestim, da je pri predlogu dodelitve našemu zboru na podlagi 342. člena Ustave, ki govori, da Zbor združenega dela ni pristojen za ustanavljanje in organizacijo republiških upravnih organov in njihovih služb, bilo prvotno ocenjeno, da, poslušajte me sedaj: da predlog za izdajo zakona o spremembah in dopolnitvah zakona o delavcih v državnih organih, z osnutkom zakona, objavljen je bil tudi v Poročevalcu št. 22, ki ste ga prejeli, ne sodi v pristojnost Zbora združenega dela."
5,Tako je bilo najprej ocenjeno.
25,"Ker pa ta zakon urejuje delovna razmerja delavcev v državnih organih, je bilo naknadno dodeljeno našemu zboru, da kot pristojni zbor obravnava tudi ta akt."
40,"Zato vas moram prositi, da pred obravnavo predloga zakona o spremembah in dopolnitvah zakona o delovnih razmerjih, z osnutkom zakona, opravimo razpravo o razširitvi dnevnega reda s to točko in da se odločimo za združitev 1 in 2 faze obravnave."
71,"Glede na vsebino spremembe zakona, ki zaostruje pogoje in pravice delavcev v državnih organih ter jih izenačuje z ostalimi delavci, menim, da je to skladno s stališči Zbora združenega dela ob podobni problematiki in da vam lahko predlagam, da ta zakon, ki sta ga oba ostala dva zbora uvrstila v dnevni red, in so ga delovna telesa tudi obravnavala, tudi mi sprejmemo v dnevni red in opravimo 1 in 2 fazo."
31,"Saj je zakon v bistvu zelo kratek in dejansko, če smo pošteni, danes pri 3. točki, ko smo se pogovarjali, vas je več razpravljalo tudi v tej smeri, če se spomnite."
13,"In zato bi vas še enkrat prosil, da mi pomagate in me podprete."
3,Želi kdo razpravljati?
1,Prosim.
26,"Podpiram gospoda predsednika, njegov predlog, samo rad bi, da se ugotovi, kdo je kriv za to naše zavajanje, da smo enkrat pristojni, drugič pa nismo pristojni."
4,Prevzemam krivdo na sebe.
1,Velja.
15,"To je bila tehnična napaka in dejansko se vam opravičujem, in vas prosim za pomoč."
13,"Sprašujem vas, kdo je za to, da razširimo dnevni red s tem zakonom?"
23,"Kdo je za to, da lahko tudi pri tem zakonu, enako kot pri ostalem, ki ga bomo obravnavali, združimo 1 in 2 fazo."
3,Kdo je za?
2,Še enkrat!
3,Je kdo proti?
4,Se je kdo vzdržal?
8,Torej je tudi to z večino glasov sprejeto.
2,Iskrena hvala.
7,Jutri ob 10.00 uri se vidimo tukaj.
