25,"Pričenjam 31., danes izredno, sejo Zbora združenega dela Skupščine Republike Slovenije, ki sem jo sklical na podlagi 1. odstavka 99. člena Poslovnika Skupščine Republike Slovenije."
25,"Na današnji seji je prisotnih 58 poslancev, opravičilo se jih je 6 in ker je večina poslancev Zbora združenega dela prisotnih, lahko pričnemo z delom."
66,"Za današnjo obravnavo imamo na dnevnem redu akte, ki nosijo oznako ""Strogo zaupno"" in bi jih obravnavali na podlagi 2. odstavka 435. člena in 3. odstavka 436. člena Poslovnika Skupščine Republike Slovenije, to je: brez navzočnosti javnosti, če tako sklenejo zbori, ker res gre za takšna gradiva, kot so rekli tudi s strani Izvršnega sveta, bi verjetno bilo umestno, da tako sklene tudi Zbor združenega dela."
6,Pričenjam v zvezi s tem razpravo.
3,Kdo želi razpravljati?
3,Želi kdo razpravljati ?
4,Ne želi nihče razpravljati?
6,Ali kdo načeloma nasprotuje temu predlogu?
3,Kje imamo gradiva?
52,"Pridejo, dobite jih še; in še eno je: mi bi tudi po tem sprejetem dnevnem sklepu imeli skupno zasedanje, na katerem bi uvod podali predstavniki Izvršnega sveta, tako da bi bila sedaj opravljena samo prva faza, to je v zvezi z dnevnim redom in potem pa v zvezi z zaprtostjo seje Zbora."
3,Prosim Jaša Zlobec!
7,Najprej v zvezi z odprtostjo za javnost.
2,Lepo pozdravljeni!
27,"Poglejte, stvar je zelo preprosta: če hočemo, da bo naša nova država uspešna, mora biti utemeljena na razumu in zdaj plediram na vse vas v imenu razuma."
28,"Kako lahko sklepamo o nečem ali naj bo zaprto za javnost ali naj ne bo zaprto za javnost, če sploh ne vemo, če papirje sploh še nismo videli?"
11,"Dokler ne vidim papirjev, preprosto ne morem o tej stvari sklepati."
10,"Mislim, to pa je oprostite, ena in ena je dva."
13,"Če si boste izmislili novo matematiko, potem prej povejte kakšne zakonitosti bo imela."
1,Dobro.
3,Želi še kdo?
5,Gre seveda za tri zakone.
56,"Za predlog zakona o denarni enoti Republike Slovenije, strogo zaupno, Predlog zakona o uporabi denarne enote Republike Slovenije, strogo zaupno in Predlog zakona za izdajo zakona o spreminjanju deponiranih deviznih vlog občanov pri Narodni banki Jugoslavije v dolg Republike Slovenije in izdajanju obveznic na podlagi deviznih vlog občanov pri Banki v Republiki Sloveniji, z osnutkom zakona."
27,"Na tak način gre tu za tri zadeve, ker gre pri prvem in drugem predlogu za takojšen sprejem, pri tretjem pa za združitev prve in druge faze."
24,"Jaz bi vprašal predstavnika IS, zakaj je strogo zaupno, ker se bomo kregali, ali se bo stvar klicala klas ali karantan ali Jože Klobasa."
10,Ne vidim razloga za strogo zaupno pri prepiranju glede imen.
8,Bi mogoče predstavnik Izvršnega sveta utemeljil ta predlog?
21,"Gradiva so prišla v skupščino pod tem nazivom in nam tu, ki predsedujemo zboru, ne preostane kaj drugega, kot tako povedati."
4,Počakajmo predstavnika izvršnega sveta?
3,Prosim Andrej Šter!
30,"Torej, listal sem tale material, ki ga imam, vse tri strani in nikjer na gradivu, ki se ukvarja s predlogom za ime našega slovenskega denarja, nisem zasledil oznake ""Strogo zaupno""."
18,"Mislim pa, da stvar precej banaliziramo in da govorimo na počez, ker tale material nima oznak ""Strogo zaupno""."
17,"Danes bomo pa res govorili o stvareh, ki to oznako zaslužijo in predlagam, da o tem glasujemo."
1,Pripombe.
6,"Iz klopi:""Kje pa imate material?"""
9,"Na klopeh, malo poglejte, ker zakonov sedaj še nimate."
15,"Zdaj imajo zaenkrat gradivo samo člani odbora, ki so kot matična delovna telesa to obravnavali."
8,"Zato imajo nekateri privilegij, kar je običajno, ne?"
2,Malo strpnosti.
5,Všeč mi je ta živahnost.
40,"Kljub temu da se je Zdravko Zabukovec prijavil k razpravi, bi predlagal naslednje: dajmo se dogovoriti o samem dnevnem redu, kaj bo potem pa z odprtostjo za javnost, se bomo pa potem kasneje dogovorili, ko bo prišel predstavnik izvršnega sveta."
5,Jaz bi bil za to.
28,"Marija pravi, da bo gradivo šele čez 10 minut natiskano za vse poslance in poslanke in zato bi predlagal naslednje: da se najprej dogovorimo o samem dnevnem redu."
48,"To pa lahko, in sicer na današnjo sejo smo z Izvršnega sveta Skupščine Republike Slovenije prejeli naslednje akte: najprej predlog zakona o denarni enoti Republike Slovenije, za katerega je predlagal, da ga obravnavamo in sprejmemo na podlagi 314. člena Poslovnika Skupščine Republike Slovenije, to je po hitrem postopku."
7,Želi v zvezi s tem kdo razpravljati?
3,Gre za postopek.
12,"Če ne želi nihče razpravljati, bi glasovali, najprej bi skušali ugotoviti prisotnost."
5,Prisotnost vseh: 63 nas je.
12,"Kdo je zato, da zakon obravnavamo po hitrem postopku, naj prosim glasuje."
3,Kdo je za?
1,Proti?
1,Vzdržani?
11,"Ugotavljam, da je zbor sprejel predlog izvršnega sveta z večino glasov."
32,"Izvršni svet je predlagal tudi predlog zakona o uporabi denarne enote Republike Slovenije, da ga obravnavamo po hitrem postopku, to je na podlagi enako kot prej, 314. člena Poslovnika Skupščine Republike Slovenije."
7,Želi v zvezi s tem kdo razpravljati?
7,"Če ne želi nihče razpravljati, bi glasovali."
13,"Kdo je za to, da zakon obravnavamo po hitrem postopku, naj prosim glasuje!"
3,Kdo je proti?
4,Se je kdo vzdržal?
11,"Ugotavljam, da je zbor sprejel predlog Izvršnega sveta z večino glasov."
67,"In Izvršni svet je predložil še predlog za izdajo zakona o spreminjanju deponiranih deviznih vlog občanov pri Narodni banki Jugoslavije v dolg Republike Slovenije in izdajanju obveznic na podlagi deviznih vlog občanov pri bankah v Republiki Sloveniji z osnutkom zakona, s predlogom, da ga obravnavamo na podlagi 2. odstavka 265. člena Poslovnika Skupščine Republike Slovenije, to je, da se združita obravnava 1. in 2. faze zakonodajnega postopka."
3,Razpravljamo o tem.
2,Gospod Boštjančič.
2,Spoštovani zbor!
17,"Mislim, da ne bi smeli glasovati po skrajšanem postopku o združevanju dveh faz, dokler ne poznamo vsebine."
29,"So izredno pomembne stvari, oba naslova; se pravi, na obveznice in depozite občanov in pomeni združiti prvi dve fazi, da potem lahko rešujemo po kratkem postopku zelo usodne stvari."
24,"Zaradi tega bi prosil, če bi bili toliko uvidevni, da počakamo vsebino in se odločamo na podlagi vsebine, ker naslov napoveduje zelo izredno stvar."
1,Hvala.
4,Hvala. gospod Roman Jakič.
3,Se odpovedujem razpravi!
1,Hvala.
4,Še želi kdo razpravljati?
3,Kaj menite ostali?
9,"Če ni več razprave, glasujemo: in sicer o predlogu."
9,Kdo je za združitev obravnave prve in druge faze?
3,Kdo je proti?
4,Kdo se je vzdržal?
12,"Ugotavljam, da združitev prve in druge faze v našem zboru nismo sprejeli."
23,"Začasno, saj sem ravno hotel zaključiti stavek: s tem da lahko mi v postopku obravnave ugotovimo, da naš zbor lahko spremeni svoj sklep."
5,"Je tako prav, gospod poslanec?"
29,"Glede na to predlagam, da glasujemo o predlogu dnevnega reda s temi tremi točkami, tako kot sem zdaj že dvakrat povedal in mi verjetno ni treba še enkrat ponavljati."
6,Želi o dnevnem redu kdo razpravljati?
12,"Bi še enkrat ugotovili prisotnost, koliko nas bo potem tudi v nadaljevanju?"
3,Zelo lepa udeležba.
6,Kdo je za predlagani dnevni red?
3,Kdo je proti?
4,Kdo se je vzdržal?
10,"Ugotavljam, da je zbor dnevni red sprejel z večino glasov."
25,"Zdaj pa še prosim, da bi se tudi dogovorili in sprejeli sklep, da bi na skupnem zasedanju poslušali uvod v obravnavo vseh treh predlogov zakonov."
3,Kdo je za?
3,Kdo je proti?
1,Vzdržani?
24,"Ugotavljam, da smo se tudi dogovorili za skupno zasedanje, ki bo takoj in bi potem po tem skupnem zasedanju takoj nadaljevali s sejo zbora."
10,"Vsak zbor bo obravnavane zakone obravnaval posebej, v svojem zboru."
36,"Zdaj edino tega nimamo, ker morajo biti tudi sklepi vseh treh zborov glede zaupnosti gradiva, zaradi tega, ker potem bo tudi to že takoj sporočeno pri uvodu, ker potem pri uvodu ne morejo sodelovati več ostali."
19,"Ali je tu predstavnik Izvršnega sveta, ki bi lahko utemeljil našemu zboru to, zakaj strogo zaupno in brez javnosti?"
7,"Dobro, če pa ni, oprostite, bomo glasovali."
8,"Kdo je za to, da je seja zaprta?"
3,Kdo je proti?
1,Vzdržanih?
5,Torej smo tudi to sprejeli.
41,"Malo mogoče na nepošten način, ampak zdi se mi, da je bilo vseeno korektno izglasovano, to je eno; po drugi strani pa se mi zdi, da si zasluži Izvršni svet tudi opomin, da ne morejo in niso sposobni tega tu opraviti."
14,"Do skupnega zasedanja prekinjam sejo, ki bo takoj sedaj, in ne hodite, prosim, daleč."
21,"Predlagam, da nadaljujemo z delom, kljub temu da Odbor za kreditno monetarni sistem in politiko še ni zaključil s svojim delom."
30,"Imamo pa tu že poročilo Zakonodajno-pravne komisije in mi lahko tudi na kraju krajev opravimo razpravo, vložimo amandmaje in na ta način imamo prvi del tega sprejemanja zakonov za seboj."
8,"Se strinjate s tem, da začnemo z delom?"
1,Dobro.
8,"Predlagam, da pričnemo s 1. TOČKO DNEVNEGA REDA."
7,PREDLOG ZAKONA O DENARNI ENOTI REPUBLIKE SLOVENIJE.
11,Predlog zakona je v obravnavo predložil Izvršni svet Skupščine Republike Slovenije.
17,"Predlog zakona sta danes obravnavala Zakonodajno-pravna komisija, odbor za kreditno monetarni sistem in politiko še vodi razpravo."
11,Slišali smo tudi uvodne besede predsednika Izvršnega sveta gospoda Lojzeta Peterleta.
14,"V zvezi s tem prvim zakonom imamo tu že amandmaje, in sicer Marjan Vilfan."
15,"Besedilo 1. člena se spremeni, tako da se glasi: Denarna enota Republike Slovenije je karant."
31,"In tu je še amandma gospoda Andreja Murna, in sicer besedilo 1. člena se spremeni tako da se glasi: Denarna enota Republike Slovenije je krona, krona se deli na 100 stotin."
26,"In drugi amandma: Besedilo 3. odstavka 2. člena se spremeni, tako da se glasi: V denarnem prometu se uporablja skrajšano ime denarne enote Republike Slovenije SLKR."
6,Obrazložitev lahko poda tudi Andrej Muren.
12,In tu je še potem tudi amandma Zakonodajno-pravne komisije k 2. členu.
4,Prejeli ste tudi poročilo.
13,Komisija predlaga amandma k 2. členu predloga zakona o denarni enoti Republike Slovenije.
16,"V 3. odstavku se skrajšano ime denarne enote Republike Slovenije spremeni, tako da se glasi SLK."
31,"Komisija meni, da mora biti v skrajšanem imenu denarne enote Republike Slovenije na prvem mestu znak države Slovenije, tako kot je to že uveljavljeno v skrajšanih imenih denarnih enot drugih držav."
16,Komisija se je seznanila z amandmajema delegata Janeza Lukača k 1. in 2. člena predloga zakona.
18,"Komisija je ugotovila, da sta amandmaja vsebinske narave, zato se do njiju glede na svojo pristojnost ni opredelila."
6,Predlagal bi razpravo in vlaganje amandmajev.
11,Do zdaj imamo že 3 amandmaje oz. 4. Gospod Roman Jakič.
3,Hvala za besedo.
10,Podal bom še en amandma in ga bom poskušal utemeljiti.
29,"Namreč, amandma k 1. členu zakona o denarni enoti Republike Slovenije v 1. odstavku oz. stavku se na koncu črta beseda ""klas"" in se jo nadomesti z besedo ""tolar""."
9,In potem enako amandma k 2. členu istega zakona.
32,"In če sem prav razumel Zakonodajno-pravno komisijo, najprej sem mislil, da bi bila kratica TLR, zdaj pa, če rabimo slovenski tolar je potem STR, ali pa ST, ampak STR imam jaz uradno."
73,"Obrazložitev je seveda naslednja: Mene zelo moti, da je kljub temu da so bile v krogih večkrat izražene tri alternative glede imena nove slovenske valute - in sicer je šlo za klas, tolar in pa karant - me je presenetilo to, da je gospod Peterle danes na mizo dal le enega od teh, kljub temu po informacijah, da je na Izvršnem svetu ob glasovanju za tolar glasovalo 16 ministrov za to, 2 sta se vzdržala."
18,"Zato me čudi, zakaj gospod minister seveda želi na vsak način, da bi se denarna enota imenovala klas."
27,"Argumentacija zakaj sem proti temu, kot je klas, je deloma navedena v tistem papirju, ki ste ga poslanci dobili ob vhodu, kjer je tudi bila podpisana peticija."
25,"Kot drugo bi pa rekel, osebno menim, da denarna enota ne more imeti osebnega imena, amapak da je zato bolj primeren tolar, kot glavna enota."
8,"Se strinjam, da je lahko manjša enota stotak."
1,Hvala.
1,Hvala.
4,Kdo želi razpravljati naprej?
3,"Prosim, gospod Muren."
9,"Podal bi obrazložitev, zakaj smo se odločili za krono."
32,"Namreč, v poimenovanju slovenskega denarja se je treba držati določenih konvencij, ti ki na tem področju veljajo in zato predlagam tako ime, ki je zlasti v Evropi že uveljavljeno kot ime denarja."
17,Tudi na našem teritoriju je to že bilo in je bilo v preteklosti znano tudi pri nas.
38,"Namreč, krona sicer vzbuja določene monarhistične pomisleke, ampak če pa vemo, da ima Čehoslovaška tudi že krono in od vsega začetka je tudi republika, mislim, da ne bi bilo nič narobe, če bi imeli tudi mi to ime."
16,"To ime je tudi lahko izgovorljivo, preprosto si jo je zapomniti in nekako mednarodno razumljivo je."
1,Hvala.
1,Hvala.
4,Še želi kdo razpravljati?
5,Potem tu ni več razprave.
1,Dobro.
6,V našem zboru imamo 4 predloge.
16,"Poleg predloga Izvršnega sveta klas, gospod Murn predlaga krona, gospod Vilfan karant, gospod Jakič pa tolar."
29,"Predlagal bi, da zdaj to točko prekinemo na tem mestu in gremo k 2. točki, da še 2. točko tudi zaključimo in jo pripeljemo tako daleč kot to prvo:"
8,PREDLOG ZAKONA O UPORABI DENARNE ENOTE REPUBLIKE SLOVENIJE.
16,"Predlog zakona je v obravnavo predložil, tako kot prejšnjega, tudi tega Izvršni svet Skupščine Republike Slovenije."
13,Predlog sta obravnavala Zakonodajno-pravna komisija in odbor za kreditno monetarni sistem in politiko.
10,Slišali ste tudi uvod gospoda predsednika Izvršnega sveta Lojzeta Peterleta.
6,Želijo mogoče besedo predstavniki delovnih teles?
10,Poročilo Zakonodajno-pravne komisije v zvezi s to točko ste videli.
20,Zakonodajno-pravna komisija ima naslednje: k predlogu zakona o uporabi denarne enote Republike Slovenije je komisija predlagala amandma k 9. členu.
8,"Za besedo ""postopek"" se dodata besedi ""in rok""."
18,"Komisija meni, da mora Banka Slovenije zaradi pravne varnosti določiti tudi rok za prilagoditev depozitnih in kreditnih razmerij."
24,"Komisija opozarja in predlaga, da predlagatelj prouči in oblikuje svoj amandma k 5. členu in določi rok za redno zamenjavo dinarjev in vrednostnih bonov."
11,Potrebno je določiti tudi varovalne mehanizme za zagotovitev pravne varnosti občanov.
17,"V končni redakciji je treba v 2. odstavku 2. člena besedi ""je izdala"" nadomestiti z besedo ""izdaja""."
10,"V 3. členu pa besedo ""določi"" nadomestiti z besedo ""določa""."
5,To je poročilo Zakonodajno-pravne komisije.
59,"V zvezi z določbami 4. člena predloga zakona o denarni enoti Republike Slovenije oziroma 10. člena predloga zakona o uporabi denarne enote Republike Slovenije je komisija menila, da bi glede na navedbe predsednika Izvršnega sveta v uvodnem poročilu na skupnem zasedanju zborov lahko prišlo do nejasnosti glede odločitve o objavi navedenih zakonov in s tem povezanega začetka njune veljavnsoti."
40,"Zato komisija opozarja, da o datumu objave zakonov lahko odloča samo Skupščina, glede na naravo teh zakonov pa morajo biti opravljene vse potrebne priprave za to, da bosta zakona objavljena 8.10.1991 oziroma naslednji dan po njunem sprejemu v republiški skupščini."
3,Želi kdo razpravljati?
3,"Prosim, Zdravko Zabukovec!"
1,Spoštovani!
8,Rad bi samo malo pojasnil stališče Zakonodajno-pravne komisije.
11,"Namreč to je povezano s 4., 5. in potem 9. členom."
6,Gre za tehnično praktično izvedbo zamenjave.
35,"Če beremo predlagani tekst, bi bilo videti, kot da se bo ta denar zamenjal, saj piše: z dnem uveljavitve tega zakona Banka Slovenije vzame iz obtoka in tako naprej; da se bo to storilo nenadoma."
5,Tako bi bilo tudi prav.
27,"Vendar Zakonodajno-pravna komisija je ugotavljala, da bo vrsta razlogov, ko to ne bo mogoče storiti v enem samem dnevu, npr. razni bolniki, neobveščeni ljudje in tako naprej."
14,Bi bilo treba določiti daljši rok oziroma določiti postopek in rok za zamenjavo tega.
15,V zvezi s tem pa pridemo v drugo nevarnost - razne denarne diverzije z južne strani.
42,"Zato prepustimo to strokovno zadevo ustreznim inštitucijam in tukaj bi morali definirati rok, istočasno pa sprejeti določene varnostne mehanizme, da ne bi v prevelikih količinah, recimo s tovornjaki, menjavali in s tem inflatorno delovali na našo novo denarno enoto oziroma njen nadomestek."
20,"To je pravzaprav vodilo k temu, da ustrezno spremenimo - mislim da poročilo že imate - ta 4., 5. in 9. člen."
2,Hvala lepa.
6,Zdaj prejemate tudi poročilo Zakonodajno-pravne komisije.
4,Še želi kdo razpravljati?
3,Ni več razprave.
22,"Da ne bi bilo mogoče preuranjeno, ker tu sedaj tudi nobenega amandmaja ni, razen tega, ki ga imamo s strani Zakonodajno-pravne komisije."
3,Lahko zaključim razpravo.
1,Dobro.
8,"Potem bi tudi to prekinil, da dobimo poročilo."
41,"Mogoče bi še vseeno to 3. točko, PREDLOG ZA IZDAJO ZAKONA O SPREMINJANJU DEPONIRANIH DEVIZNIH VLOG OBČANOV PRI NARODNI BANKI JUGOSLAVIJE V DOLG REPUBLIKE SLOVENIJE IN IZDAJANJU OBVEZNIC NA PODLAGI DEVIZNIH VLOG OBČANOV PRI BANKAH V REPUBLIKI SLOVENIJI Z OSNUTKOM ZAKONA."
20,"Mi smo se dogovorili, da zdaj zaenkrat nimamo te besede z osnutkom zakona, ampak to bomo ugotovili v toku razprave."
5,Drugače imamo to prvo fazo.
6,Lahko opravimo tudi še to obravnavo.
1,Lahko?
1,Dobro.
17,Predlog za izdajo zakona z osnutkom zakona je v obravnavo predložil tudi Izvršni svet Skupščine Republike Slovenije.
15,Predlog zakona sta tudi danes obravnavala Odbor za kreditnomonetarni sistem in politiko ter Zakonodajno-pravna komisija.
12,"Poročila ni zdaj o tem nobenega, ali želi kdo od poslancev razpravljati?"
14,"Ali bi bilo še bolje, če bi potrebovali še koga s strani Izvršnega sveta."
2,Kaj menite?
4,Gospod Krajec je prvi.
4,Trije razpravljalci ste že.
24,"Ker smo kar malo dalj časa čakali, sem se odločil namreč, prej sem prišel do nekaj takih stvari, ki mi niso bile čisto jasne."
28,"Mogoče bi nekdo tudi s strani Izvršnega sveta to lahko pojasnil, ker to zdaj imamo v razpravi, to jemljem kot razpravo, ne pa, da to vežemo z amandmaji."
13,"Namreč, tu je določen rok, da bi se to poravnalo v 20 letih."
14,Ta rok je precej dolg in v teh letih se marsikaj lahko tudi naredi.
19,"Poglejte, prvo kar je, bi moral biti tečaj po kurzu po resničnem kurzu borze, kolikor je tudi zunaj vreden."
62,"Da ne bi mi zdaj prišli zopet v položaj, ko bomo imeli črno borzo in tudi ne, recimo, da je ne bi nikoli več imeli, najrajši, da je ne bi imeli, ampak da ne bodo ti ljudje, ki so te devize varčevali, oz. smo jih varčevali, da ne bomo zopet opeharjeni, da nas bo banka vlekla s tem izsiljenem papirjem za nos."
8,Druga stvar se mi pa zdi nekje nelogična.
20,"Poglejte, banka naj bi obračunavala obresti na vlogo valute v valuti, ki jo ima država oz. valuti v lastni državi."
66,"Bojim se čisto nekaj takega: naj Evropska skupnost po tej naši balkanski moriji, pa naj se še malo razširi, spravi gospodarstvo do take mere, da skoraj ne bo imela več inflacije in si oni lahko privoščijo, da svojo valuto obrestuje po 2 ali 3 % obrestni meri, kar je malo več, se pravi, da je nekaj tudi zaslužka, ne samo provizija, mi pa tukaj imamo zapisano 7 %."
35,"Ravno tako naj pride zopet tisto razmerje, kot smo ga imeli dolar - marka, npr. ko je bila recimo marka vredna 3,14 dolarja in se je dolar čisto drugače obrestoval v matični državi kot v markah."
37,"Mislim, da bi bilo to nepošteno do teh varčevalcev in če se je že vlada zagarantirala, da bo operirala samo z eno valuto, bi pa mogla pustiti vsaj varčevalcem malo več prostora, kajti to je le trg."
1,Hvala.
2,Hvala lepa.
2,Gospod Prelovec.
21,"Oprostite, mi je sicer malo neprijetno, ker sem preslišal, kako smo šli mimo tega zakona o uporabi denarne enote Republike Slovenije."
2,Mimo bonov.
6,Ali lahko še razpravljam o tem?
26,"Verjetno se bomo tako še vračali k temu, ker zaradi tega, ko bomo mi dobili tukaj potem poročilo, bom jaz, moram tako še enkrat odpreti razpravo."
6,"Potem lahko opravim, to kar nameravam."
3,"Mislim, da lahko."
20,"Lažje je, ker smo pri 3. točki, ne če bi se potem vključil, bolje bi bilo, da to zaključimo, ne."
3,Bom pa potem.
4,"Prosim ja, gospod Prelovec."
3,"Prosim, gospod Perko."
53,"Zasedanje današnje skupščine je eden izmed takih odločilnih trenutkov za Slovenijo, taka prilika, kot je ta tule, da uvajamo svoj denar itd., se ne bo ponovila. nisem za razna slavja, za zdravljice, sem pa za nek mobilizacijski nastop in tule bi bil umesten tak nastop, ki bi pritegnil tako poslance kot slovenske državljane."
12,In s tega stališča sem močno razočaran nad prispevkom predsednika Izvršnega sveta.
23,"Zdaj pa tole: Z zakonom, o katerem pa zdajle govorimo, ustvarjamo nezaupanje za varčevanje do teh naših občanov za daljše časovno obdobje naprej."
31,"Če Slovenije ne more zagotoviti 2 milijardi mark, kot je tamle napisano v krajšem časovnem obdobju, tudi sama ustvarja nezaupanje - ta država sama do sebe - in mislim, da je to napaka."
15,Ker potem seveda tudi njeni državljani ne bodo imeli v to državo nobenega pravega zaupanja.
21,"Zato predlagam, da bi v 5. členu skrajšali obdobje na 10 let, v 10. členu pa skrajšali obdobje na 5 let."
1,Hvala.
3,Prosim gospod Zabukovec.
1,Spoštovani!
34,"Jaz bi rad povedal, da sem pri tem zakonu na Zakonodajno-pravni komisiji sprožil problem ustavnosti oziroma pravne podlage tega zakona, in sicer v tem smislu, da gre pravzaprav tu za neke vrste novo nacionalizacijo."
13,"Seveda, problem je večplasten in se ne da tako enostavno, zgolj pravno reševati."
11,"Vendar, ker je bila pravna komisija, sem s tega konca prijel."
9,Jaz bi ga rad prijel tudi z drugega konca.
21,"Vprašanje starta novega sistema, nove oblasti, novega obdobja, prvi dan samostojnosti države in da pridemo s takim pozdravom do naših varčevalcev."
20,"Mislim, da je to izrazito kratkoročni ukrep, ki bo napravil, srednjeročno gledano in dolgoročno, več škode, kot bo kratkoročne koristi."
28,"Ljudje bodo preplašeni, že tako so ogromno denarja dvignili iz bank, in ga imajo nekoristno - kjerkoli že - spravljenega ali pa v drugih državah, brez učinka za našo državo."
55,"Nemara, bi bilo treba, torej ne po pravni plati, ampak po vsebinski, to še enkrat temeljito pretehtati in ugotoviti, ali ni možen kakšen drugačen način, z nekimi kratkimi roki vezave še obvezne, pa se potem vendar začne to izplačevati in bi ljudje potem počasi začeli tista - verjetno ne tako majhna - sredstva, prinašati nazaj v banko."
17,"Tako, moram priznati, jaz sem ta pravni problem sprožil predvsem zaradi njegove, po moji oceni, vsebinske nepretehtanosti."
15,"Kaj bo na koncu iz tega prišlo, bomo videli, o tem bomo seveda odločali mi."
22,"Mislim pa, da bo to precejšna napaka in bo zavrla akumulativnost tistih drobnih sredstev, ki v velikem številu pomenijo kar precejšno vsoto."
2,Hvala lepa.
1,Hvala.
2,Gospod Boštjančič.
31,"Zdi se, da smo imeli prej prav, ko smo rekli, da se ne bi odločali po krajšem postopku: ali po dvofaznem ali po trofaznem, ker vidimo, da je vsebina izredno pomembna."
30,"Moram poudariti, da ne govorim o svojem imenu, kot nek varčevalec deviz, meni se zdi, da imam 400 DEM na ljubljanski banki, tako da razpravljam sorazmerno objektivno, neprizadeto ali prizadeto."
3,Poskušam razumeti stvari.
16,"Mene zanima pri teh obveznicah zelo preprost problem, ki ga je tudi kolega že prej sprožil."
6,Po kakšni bomo mi to menjavali?
23,"Namreč, mi imamo danes tri tečaje bank, tri tečaje, imamo enega na zelenjavnem trgu, imamo enega ga v Ljubljanski borzi in imamo uradnega."
17,"Tukaj se govori - in gospod predsednik Izvršnega sveta je rekel, da bomo s tem kupovali tudi stanovanja."
33,"Verjetno je skrb za stanovanjski sklad, tisto, ki smo zadnjič od ministra Jazbinčka slišali, da bomo s tem odkupom stanovanj ustvarjali sklad, s katerim bo ta sklad skrbel za novonastala stanovanja mladih družin."
35,"Če s temi obveznicami plačujemo teh 40 % vrednosti stanovanja, kot bo stalo, 40 % s 60 % popusta ali nominalno 70 %, je pač 40 % vrednosti, me zanima, če bo ta obveznica imela realno ceno ali nominalno ceno?"
43,"Ker R1, R2, v Sloveniji so določen čas veljale 70, 60 %, enkrat 72 %, danes so šle na 129 %, ker če bo to izplačljivo 2012. leta in nekdo, ki bo hotel danes to plačati, koliko bo ta obveznica dejansko vredna, ko jo bo prodal?"
16,"Ali bo on z njo kupil, z nominalno vrednostjo, in če bo kupil z nominalno vrednostjo?"
47,"Izvršni svet bi mi moral to pojasniti, kaj se bo zgodilo s stanovanjskim skladom in stanovanjskim zakonom, ki smo ga sprejeli, ker mislim, da bomo tukaj lahko prišli do tega, da bodo nekateri kupili res poceni stanovanja, da pa stanovanjskega fonda ne bodo imeli za nova stanovanja."
22,"Prosim, to so samo razmišljanja in verjetno tisti, ki je tu pripravljal te izračune pozna in bi moral malo bolj podrobno pojasniti."
1,Hvala.
2,Gospod Brglez.
12,"Rad bi rekel, da sem nad tretjim zakonom v tem paketu razočaran."
35,"Mislim, da so še bolj razočarani pa tisti delavci, ki so se pred meseci vrnili s tujo valuto, pa verjeli naši nastajajoči državi, pa so ta denar vložili, sedaj pa ne morejo več do njega."
30,"Mislim, da si država tega enostavno do vseh ne bi smela dovoliti, če že ne govorimo o izvoru deviz, kar je najbrž prav, pa vendarle niso vsi v enaki poziciji."
45,"Tisti, ki je to nekje na črnem trgu kupil po takih ali drugačnih pogojih, mogoče to lahko nekoliko lažje prenese, kot pa tisti, ki je dejansko te denarje zunaj zaslužil, pa jih dobronamerno prinesel, ta najbrž nobeni banki v tej naši državi ne bo verjel."
40,"Mislim, če tu ne bomo našli druge rešitve, da si bančni sistem s tem dela izrazito slabo uslugo, mislim, da na dolgi rok do banke ne bodo imeli zaupanja in pravzaprav na startu si tega skoraj ne bi smeli dovoliti."
63,"Osebno predlagam, da bi sicer selekcionirali tiste, ki veže ta sredstva, pa recimo pristaja tudi na te pogoje, ki so v tem zakonu, ti naj bi bili stimulativni, mogoče skozi obresti, tisti, ki pa vendarle ima potrebo in hoče do teh deviz priti, bi pa morali pač ob nekoliko manj ugodnih pogojih - z obrestovanjem dosedaj - pa to vendarle omogočiti, da do tega pride."
13,"Če pa to ne bo možno, potem mislim, da smo vse zaupanje zapravili."
2,Hvala lepa.
1,Hvala.
2,Gospod Jakič.
20,"Hvala za besedo, jaz seveda nisem strokovnjak, me je kolega Boštjančič prepričal, pa vseeno bi rad še nekaj stvari povedal."
39,"Na začetku naj rečem, da zdaj bi bilo pa treba zahtevati neke sankcije proti članov izvršnega sveta, ker vidim, da tudi zdajle, nobeden ne sedi v tej dvorani, da bi sproti lahko pojasnjeval, karkoli bi se okrog tega dalo."
32,"Če je že to zgodovinski, da ko govorimo o moneti in o vseh stvareh, bi potem lahko na ta dan nekdo sedel zadaj in bi vsake pol ure prišel za govorniški oder."
11,"Se opravičujem, sem zdajle pogledal po dvorani in nobenega ne vidim."
63,"Moje vprašanje gre ravno v tej smeri, namreč izvršni svet ali ne vem, kdo je že to bil, je tako - kot ponavadi nedavno obljubljal pred televizijskimi kamerami, da imetniki deviznih vlog, varčevalci, ki pač svojih vlog ne morejo dvigniti, da bodo ti pri nakupu stanovanja, seveda v enkratnem znesku, lahko po EDP to ven dobili in bi s tem zneskom seveda odplačali stanovanja."
58,"Pregledajoč ta zakon, ki smo ga dobili pa zdaj na mizo in 5. člen, ki govori o tem, da bo Republika Slovenija izplačevala obveznosti in danih obveznic v polletnih obrokih, prvi obrok dospe v izplačilo 31.5.1992, zadnji pa 2012. leta, mene zanima in upam, da bo gospod Ocvirk, ki je ravnokar prišel, mi razjasnil, namreč, prihaja do nesoglasja."
62,"Ljudje, ki imajo recimo 20. tisoč mark na svojih hranilnih knjižicah in ki so seveda bili veseli, da je nekdo od vlade povedal, da bodo lahko teh svojih 20 tisoč mark zamenjal v EDP v Ljubljanski banki, s tem seveda nekaj izgubili, ampak vseeno bi denar dobili ven, v enkratnem znesku odplačali oziroma odkupili stanovanje, seveda po tem zakonu tega ne morejo."
47,"Namreč, če bodo denar dobivali v polletnih obrokih, bo prvi obrok lahko nekdo ven dobil šele leta 1992, ko pa že poteče - ali pa tudi še ne - se začne že ta proces odkupa stanovanj oziroma tisti dve leti, ko naj bi ljudje premišljevali: odkupiti ali neodkupiti stanovanje."
51,"Se pravi, da ljudje, ki imajo denar na devizni knjižici in ki so verjeli, da bodo lahko odkupili svoje stanovanje s tistim, kar imajo v banki, zdaj tega ne bodo mogli, ker bodo svoj denar dobili šele leta 2012, takrat bo pa seveda ta njihova pravica do stanovanja že zdavnaj ugasnila."
1,Hvala.
1,Hvala.
4,Dajem besedo poslancu Slaperniku.
4,"Hvala lepa, gospod predsednik."
41,"Jaz bi podprl predlog, seveda boste rekli, tudi imam razloge za to, vendar bi vam rad povedal naslednje: to ni javni dolg od danes niti od jutri ali od objave v Uradnem listu, to je dolg države že zelo, zelo dolgo."
45,"Ves čas, kakor so te hranilne vloge prihajale v banke, so se spreminjale v javni dolg, ker so pač bile te devize porabljene za odplačila v tujino, deponirane v Narodni banki Jugoslavije in formalno banke - vse banke - imajo pogodbo z Narodno banko Jugoslavije o deponiranju."
44,"Ta pogodba je bila regulirana, in v njej je lepo napisano, da se Narodna banka zavezuje, da takrat, ko pridejo zmanjšanja hranilnih vlog, se pravi, ko ljudje začnejo dvigovati svoje hranilne vloge, Narodna banka sprošča depozit in vrača devize bankam, ki to izplačajo občanom."
44,"Iz tega v momentu, ko je prišlo do množičnih dvigov - in dvigi so se pa 1. oktobra lansko leto začeli, ko je televizija pokazala, zasedbo štaba Teritorialne obrambe, takrat se je sprožil plaz, ki se je potem nadaljeval in se ni ustavil do zdaj."
11,Narodna banka Jugoslavije seveda ni reagirala in ni izpolnila svoje obveznosti.
33,"Mi smo narodno banko tožili, imamo tožbo proti Narodni banki Jugoslavije, seveda pa, če je pristojno sodišče v Beogradu, mislim, da ni treba posebej razlagati, kakšne so možnosti, da se tako tožbo dobimo."
19,"Poleg tega pa je z razpadom Jugoslavije logično, da ta Narodna banka Jugoslavije svojih obveznosti nikakor ne more poravnati."
41,"Se pravi, da je logično, da Republika Slovenija, kot eden od aktov v delitveni bilanci - prevzema en del dolga, ki je zelo občutljiv zaradi tega, ker za tem stoji toliko in toliko sto tisoč varčevalcev, ki imajo svoje depozite v banki."
38,"Zato plediram za tem, da ne bi bil postopek predolg, ker je treba to materijo takoj regulirati, da bodo ljudje, pač gre za izvedbo nečesa, kar smo mi sprejeli s tistim ustavnim zakonom, ko smo razglasili neodvisno Slovenijo."
21,"Vendar ob tem kaže povedati nekaj stvari, se opravičujem mogoče je to v obrazložitvi tudi napisano, ker obrazložitve nisem natančno bral."
7,Obveznica je lahko tudi na sto let.
27,"To ni pomembno, če je obveznica prenosljiva in če je tržni papir, pri katerem imetnik tega papirja v kateremkoli momentu lahko ta papir spremeni v likviden denar."
8,Potem je to oblika naložbe ali oblika varčevanja.
11,Razvite države na zahodu praktično ne poznajo več klasične hranilne vloge.
23,"Izrazita, mogoče tipična je Italija, kjer 90 % varčevanje poteka tako, da občani kupujejo t.i. ""boni di trezoro"", to se pravi državne obveznice."
40,"Kupujejo jih pa zaradi tega, ker prvič je to prvovrstni papir, v katerega imajo vsi zaupanje, drugič: nosi nekaj več obresti kot klasični a vista depozit ali pa nek depozit v banki in tretjič: omogoča imetniku tudi neko davčno olajšavo."
30,"To je pač stimulans, ki ga je dala država in tega javnega dolga imajo države, recimo Italija, pred časom sem čital, ima prek 100 % enoletnega družbenega proizvoda, predstavlja javni dolg."
32,"Jaz ne vem, kakšen je, je enoletni DEMP Slovenija, ampak Slovenija bi lahko imela, ne vem, 10 milijard ali mogoče več dolarjev javnega dolga, pa bi še zmeraj ne bila prezadolžena država."
24,"Pri tem javnem dolgu gre pač zato, da država zagotavlja servisiranje tega javnega dolga, se pravi, da zagotavlja plačilo obresti na ta javni dolg."
28,"In mora ustvariti klimo, mora ustvariti pogoje, da so ti papirji tržni, da je po njih povpraševanje, in da se dajo v kateremkoli momentu, kot sem rekel, vnovčiti."
40,"Vnovčijo se pa tako - vsaj v Italiji - če na enega prodajalca čakako trije kupci, ki so tak papir pripravljeni kupiti, in ne gre za to, da bi morala intervenirati država sama, ki bi svoje papirje odkupovala, ampak to dela trg."
24,"Zdaj, v tem slučaju, če naj bi ti papirji bili uporabljeni za nakup stanovanj, ni treba čisto nič čakati: ne 20 ne 10 let."
9,V kateremkoli momentu so lahko uporabni kot plačilno sredstvo.
8,"Posebno takrat, ko gre za odnos država - občan."
45,"Mi se bomo v tej skupščini še ukvarjali s problemom, komu dati družbeno premoženje, je popolnoma normalno, da država vzame v vplačilo svoj papir, če prodaja premoženje, kot stanovanjski fond je, če bo prodajala delnice ali lastninske deleže po podjetjih, po denacionalizaciji oz. po lastninjenju."
21,"V zvezi s tem bi vam rad še tole povedal: mi imamo pojav, ko so ljudje zelo nezaupljivi do deviznega varčevanja."
1,Upravičeno.
49,"Da pa hkrati, če bi danes imeli za 100 milijonov mark papirjev, bi lahko najbrž vse prodali, ker v tem času, ko so ljudje dvigovali hranilne vloge so, kupovali republiške obveznice, kupujejo blagajniške zapise, kupujejo papir, ki se glasi na marko, zaradi tega, da čuvajo realno vrednost svojih prihrankov."
26,"Seveda pod pogojem, da vedo, da je ta papir papir, ki se ga da prodati takrat, ko potrebuješ denar: za neko naložbo ali za karkoli že."
72,"Zato bi predlagal, da tudi na ta papir postavimo isto obrestno mero, kot je sicer uveljavljena pri republiških obveznicah, to je 8 %, ker bo sicer nastala neka razlika med temi papirji in papirji, ki so že v obtoku, ki so republiške obveznice in ki nosijo 8 %, ker bo sicer nastala neka razlika med temi papirji in papirji, ki so že v obtoku, ki so republiške obveznice in ki nosijo 8 % obrestno mero."
58,"Morali bi pa zagotoviti, da ta papir postane tako atraktiven kot je recimo republiška obveznica št. 1. Tu je predlagano 7 %, vem pa, da je v razvitih državah obrestna mera tudi nižja kot 7 %. 7 % bi bilo nekje že visoka obrestna mera, amapk razlogi, zakaj bi bilo pri nas prav, da je nekoliko višja, so pa tudi znani."
10,"Obstaja še eno vprašanje, ki se imenuje, po katerem kurzu."
7,"To, kar imamo danes je popolnoma nenormalno."
29,"Jaz ne vem, mislim, da si v bodočnosti od svoje države ne smemo obetati, da bomo imeli kurz na zelenem trgu, kurz na trgu, pa še nek uradni kurz."
43,"Celo verjamem, da bomo v doglednem času imeli karant ali tolar ali - ne vem, zakaj se bomo danes odločili, ki bo konvertibilen in kjer ne bo posebnega motiva za varčevanje v neki drugi valuti, ker bo enak motiv za varčevanje v nacionalni valuti."
29,"To je pač položaj in dejstvo v mnogih razvitih državah, kamor tudi mi upam želimo, takrat postaja popolnoma brezpredmetno, po katerem kurzu se bo v nekem momentu izvršila transakcija."
18,"Do takrat je pa seveda prav, da je to tisti kurz, ki bo nastajal na nekem - tržnem mehanizmu."
28,"To bo najbrž ta drseči ali tržni tečaj nove valute, dokler ne bomo prišli v situacijo, ko bi lahko vodili tudi politiko, ne vem, mogoče bolj čvrstega tečaja."
26,"Tako mislim, da za bodočnost ne bi smeli razmišljati o tem, da bo to vedno problem, po kakšnem tečaju se bo obveznica vmes kupovala, ali prodajala."
76,"Še enkrat pravim, da mislim, da je prav, da je Izvršni svet prišel s tem zakonom, da to materijo regulira, ker so se, kot veste, pojavljale v javnosti vse mogoče špekulacije: od tega so državljani pravzaprav izgubili vse svoje prihranke, kar dejansko mislim, da ni treba biti posebno jasnoviden, da pa ugotovimo, da na enkrat Slovenija milijardo mark za izplačilo ali milijardo osemsto mark za izplačilo vseh hranilnih vlog nima in jih tudi ne more imeti."
22,"Če bi uspeli dobiti neke kredite, potem je to lahko tudi zadolžitev države v tujini za poravnavo teh obveznosti do svojih državljanov."
24,"Vendar vam upam povedati: tudi če mi iščemo kredite v tujini, ti so največkrat financirani z našimi prihranki, ki so deponirani v tujih bankah."
34,"Jaz sem prepričan, da se bo ta obveznica, ko se bo enkrat udomačila, ko bo prišla na trg, postala čisto normalen vrednostni papir, tako kot je v večini ali pa v vseh razvitih državah."
51,"V tem momentu je pač vprašanje zaupanja ali nezaupanja še zmeraj zelo odprt, vendar jaz mislim, da je jamstvo države Slovenije, jamstvo pokrito z ustreznimi papirji, ki nosimo obresti, ki so tržni, pa le predstavlja velik korak naprej v primerjavi z vsem tem, kar smo imeli vsa ta leta v Jugoslaviji."
2,Hvala lepa.
1,Hvala.
4,Želi še kdo razpravljati?
2,Gospod Drame.
1,Da.
7,"Dovolite mi, da še sam rečem nekaj."
28,"Ne zdi se mi prav tale dvajsetletni rok izplačila in vprašanje se mi postavlja, ali ne bo s tem povzročena, bi rekel, gospodarska škoda ali pa gospodarski zastoj."
35,"Veliko zasebnih podjetnikov, obrtnikov je svoj obratni kapital seveda spremenilo v devizno vlogo za modernizacijo ali pa za nabavo reprodukcijskega materiala, zdaj bo pa čakal na izplačilo v teh epoenih vrednostnih papirjev tako dolgo obdobje."
46,"Mislim, da se bo s tem naredilo kar precej škode in če bo to obveljalo, potem skoraj ne moremo pričakovati na tem področju, od katerega največ obetamo in v privatizaciji, če bodo ta sredstva, ki pa vidimo, da so kar velika, vezana na tako dolgi rok."
10,"Ne bi se mogel čisto strinjati z mojim predhodnikom, direktorjem."
16,"Banka bi morala imeti ta denar, če smo ji ga mi kot varčevalci pri njej spravili."
51,"To smo ja dali njej hraniti, po domače povedano, in zdaj pa tega denarja ni nikjer in se mi prav čudno zdi, da recimo časopisni članek, nekje iz novembra leta 1990 pravi, da se občanom ali pa varčevalcem za hranilne vloge ni treba bati, ker so varno naložene pri tuji banki."
27,"Danes pa iz razprave mojega predhodnika slišim, da ta denar ni bil tako varno naložen, ki smo ga mi zaupali banki, da ga v našem imenu hrani."
21,"Ker so rekli, doma ga ni dobro ""v štumfu"" imeti, s tem se dela gospodarska škoda, ker se denar ne obrača."
19,"Seveda mi kot varčevalci smo temu nasedli, pa smo ta denar zaupali, zdaj pa vidimo, da ga več ni."
14,"In zdaj pa naj mi mali podjetniki, rokodelci čakamo 20 let na to izplačilo."
10,Kakšen napredek pa lahko pričakujemo potem v našem gospodarskem sistemu?
1,Hvala.
10,"Želi še kdo, ki se je javil bolj na začetku."
3,Še kakšno vprašanje?
2,Gospod Krajec.
25,"Jaz vas ne mislim nič moriti, samo rad bi le razčistil nekaj zadev, ker so bile te zadeve v prejšnji vladavini preveč neenakopravne do občanov."
101,"Če se še spomnim, saj bo to mogoče g. Slapernik lahko odgovoril, takrat, ko smo imeli omejitve 250 dolarjev ali 600 mark dviga na mesec, so bili ti ukrepi za tistega malega človeka, ki ima 200, 300, 400 mark, pa se ni hotel brigati, kako bi prišel do denarja, takrat si pa enostavno lahko dvignil evroček ali pa potovalni ček in si sicer res moral dati vlogo v banko, vendar si dobil to odobreno, pa če si potreboval tudi 10.000 dolarjev in si šel kratko malo čez mejo do prve banke in si dvignil tiste devize in si jih prinesel nazaj."
21,"Se pravi, to je bilo nazaj še 4 leta in to se mi je zdelo nepravično in neenakopravno do vseh varčevalcev."
4,To je ena stvar.
24,"Drugo bi pa vprašal: kako bo potekalo - ali je ta zakon, ki ga zdaj obravnavamo, pravno določen do funkcioniranja, obračanja denarja s tujimi državami?"
13,"Ker mislim, da ti potovalni čeki, kartice, to bo še naprej moralo obstojati."
1,Hvala.
1,Hvala.
4,"Franc Ban še, prosim."
34,"Jaz bi rad samo tole rekel, ker bomo zdaj ob 19. uri nadaljevali razpravo na Odboru za monetarni sistem, da je izvršni svet ob 18 h predlagal, da se ponovno sestane z vodstvom banke."
23,"Osrednja dva problema, ki tečeta in sta tekla vse popoldne na Odboru za monetarni, sistem sta: prvi problem je tak: kdaj zadevo uveljavljati."
17,"Moram reči, da smo šli zelo poglobljeno in smo v prvi fazi bili razdeljeni na dva dela."
12,"Ali sprejeti predlog vlade, da po sprejemu tega zakona potrebuje nekaj dni."
19,"Glavni argument s strani finančnega ministra je ta, da bi se bilo dobro posvetovati še z uglednimi mednarodnimi inštitucijami."
60,"Mi mislimo, seveda potem, ko smo dosti poglobljeno razpravljali, da obstoja, če pride do odloga nekaj dni in glede na to, kako bo javnost jutri zjutraj reagirala in kako bodo firme reagirale itd., da prihaja že v teh dneh in bo prihajalo v teh dveh naprej, do nevarnosti velikega vnosa t.i. jugodinarjev v banke in seveda strahovitih špekulacij itd."
80,"Jaz sicer ne vem, ker bomo zdaj šli iz tega zbora smo 4 člani Odbora za monetarni sistem, mislim, da je normalno, tako vsaj vidim, kako drugi tudi diskutirate, da če smo že prišli tako daleč, da je resnično treba jutri zjutraj stvari izpeljati, ker drugače nimamo predstave, kako poslovati, kakšna bo reakcija in seveda mi smo predlagali, v kolikor ta prva varianta ne pride v poštev, potem je treba sprejeti ukrepe po vzorcu Hrvatov, ki so jih včeraj sprejeli."
26,"Menda pa Banka Slovenije pravi, da je pripravila nekatere ukrepe okrog vnosa, dviga dinarjev in tako naprej, ker na osnovi tega lahko pride do strahovitih špekulacij."
16,"Mi smo odločno zavrnili tudi ta odmik iz enega preprostega razloga, ker je bilo dosti časa."
42,"Namreč mi mislimo - na Odboru za monetarni sistem smo dosti enotni - da je bilo časa posvetovati se z vsemi mednarodnimi institucijami in ne verjamemo, da bi lahko jutri iz New Yorka trije prileteli in svetovali v treh dneh, kaj bi boljše narediti."
31,"Kar se mene tiče, tamle še gospod Pušnik sedi, Lavrenčič je že šel, mi se bomo zavzemali za to, da danes sprejmemo in jutri zjutraj uveljavimo z vsemi plusi in minusi."
8,"To pa tako vemo, za kaj pravzaprav gre."
1,Hvala.
1,Hvala.
2,Gospod Rode.
13,"Dovolite, sam bi povsem podprl razpravo gospoda Bana in pred njim gospoda Slapernika."
2,Zakaj namreč?
24,"Vsi lahko razpravljamo o zdravstvu, ampak, če bi vam jaz predstavil problem bolnika posameznika in kaj narediti, je pa to izključno čisto strokovni problem."
26,"In zato naj to pripravijo, lepo prosim, posebne strokovne enote, kot je bila ta monetarna skupina, mi pa medtem gremo raje na kavo ali kaj podobnega."
19,"Predlagam, da bi gospod podpredsednik Izvršnega sveta dr. Andrej Ocvirk še povedal v zvezi s tem zakonom nekaj besed."
49,"To je še vedno ta tretja točka, predlog za izdajo zakona o spreminjanju deponiranih deviznih vlog občanov, kjer bi potem vseeno lahko sprejeli dva sklepa, in sicer prvi sklep v zvezi s tem, v kakšni ga imamo, in drugi sklep, ki pa nalaga delo za osnutek oziroma za predlog."
5,"Spoštovano predsedstvo, spoštovani delegati, poslanci."
16,"Jaz bi se najprej opravičil, ker je seja vlade in ni bilo nobenega razlagalca zakona tu."
20,"Jaz sem pač skočil, ker me ni bilo tu in nisem vedel, da je seja vlade in se tu pojavil."
24,"Ob tem zakonu je bilo že pri nas ogromno razprave, in sicer: prvič zaradi tega, ker so mnenja, da je javni dolg mnogo večji."
26,"Javni dolg se sestoji iz tistega dolga, lahko rečemo, dolga, ki se nanaša na družbeno premoženje - za enkrat še in tega dolga, ki je do občanov."
23,"Se pravi, rešiti skupaj vse probleme, ali to rešiti posebej občane in posebej javni dolg, ki se nanaša na recimo obstoječe družbeno premoženje."
54,"To se pravi, če mi hočemo zgraditi zaupanje državljanov, potem je treba ta javni dolg do državljanov najprej rešiti in ga rešiti - tako kot smo šli v denacionalizacijo, ki je v bistvu tudi nekaj takega - in na osnovi tega potem tudi graditi zaupanje državljanov na tem, da lahko nov sistem varčevanja kot takšnega postavimo."
12,"Kajti, če tega ne postavimo, potem sigurno ne more biti nobenega zaupanja."
27,"Zdaj smo z ustavnim zakonom prevzeli obveznost od Narodne banke Jugoslavije, da bo to republika prevzela in v bistvu potem postavila regresno zahtevo do narodne banke Jugoslavije."
4,Kaj bo iz tega?
2,Ne vemo.
8,"Ampak, to se pravi, republika bo to prevzela."
18,Sedaj sta tu dve stvari: treba je zagotoviti devizna sredstva in treba je zagotoviti dinarje za pokrivanje tega.
29,"In v bančnem sistemu je treba zagotoviti devizno likvidnost, nekdo mora pa za to zagotoviti dinarje, kajti tu je bil odnos, ker je bilo vprašanje, kje so te devize."
7,To vam je že gospod Slapernik povedal.
31,Od leta 1975 najprej obstajajo različni načini deponiranja deviz v bankah in v Narodni banki Jugoslavije in velik del teh deviz se je uporabil za reprodukcijo tega družbenega premoženja kot takšnega.
27,"To se pravi, je ostal v bančnem sistemu in je bil samo formalno deponiran v Narodni banki Jugoslavije in temu se je reklo tudi pro forma deponiranje."
18,"Zaradi tega je tudi predlog, da če je to šlo v družbeno reprodukcijo, potem naj tudi iz lastninjenja."
27,"In zaradi tega Republika Slovenija prevzame dinarsko obveznosti do bank, Banka Slovenija - to se pravi centralna banka skupaj z bančnim sistemom - pa mora zagotoviti likvidna devizna sredstva."
21,"To se pravi, mi v tej fazi, v kakršni smo in kakršna je naša plačilna bilanca, tega trenutno ne moremo zagotoviti."
23,"Zaradi tega je predlog, da se odnos do občanov razmeji na 10 let, republike do banke pa 20 let in tu je razlika."
17,"To se pravi: republika pokrije banki v 20 letih, odnos likviden do občana pa v 10 letih."
46,"To je sigurno problem, vendar sistem, tak kot je bil napisan, mi te milijarde deviz nimamo kje vzeti, da bi občanom dali, ker nimamo niti deviznih rezerv, vemo, da likvidnost gospodarstva kot takega težko prenašamo in da mora naša plačilna bilanca priti na nek drug nivo."
19,"Treba je formirati rezerve in ko bomo vse to dosegli, potem lahko gremo aktivno v likvidna sredstva za vračanje."
11,"Tu lahko rečete, kar hočete, samo za enkrat druge možnosti ni."
53,"Sedaj, če ste pa vi dobili papir, to se pravi vrednostni papir, ta vrednostni papir lahko normalno, mislim to je kot normalno plačilno sredstvo za tiste namene, ki so predvideni, to se pravi za nakup stanovanja, za vlaganje v premoženje in tako dalje, tako da ta vrednostni papir lahko kroži in bo krožil."
18,"Tisti, ki ga bo pa držal, bo imel v bistvu polletno anuiteto po letu 1992 in 7 % obresti."
31,"S tem da vemo, da so obresti bile tudi že nižje, tudi višje, da bi bilo to eno povprečje, ki je za deponirane vloge, ker so vloge tudi dolgoročne in kratkoročne."
54,"In zaenkrat mi druge možnosti ne vidimo, to je 7 % obremenitev proračuna, in s tem da tudi bančni sistem, za katerega trdimo, da ga bomo dali v sanacijo - v primeru agencije za sanacijo bank - to še ni popolna sanacija, ker je pri bankah to razmejeno na 20 let, do občanov pa na f10 let."
10,"V kolikor je to možno preje realizirati, bomo realizirali preje."
4,To je tudi predvideno.
13,"Samo za enkrat tega ne moremo trditi, ker nimamo za to nobenih virov."
31,"Predlog, da se prva in druga faza združita: to se pravi, mi to predlagamo zaradi tega, ker bi hoteli, da se to čimpreje reši in da čimprej zaključimo s tem problemom."
52,"Ni smiselno, da ga vlečemo, da mi lahko postavimo nov sistem javnega dolga in da začnemo ostale stvari reševati in da lahko gremo, recimo, v novo zadolževanje in da lahko sploh začnemo delati sistem deviznega varčevanja v Sloveniji, ki mora bazirati na depozitih v inozemstvu - tisto, kar je že preje nekdo omenil."
15,Seveda ta devizni sistem do sedaj tega ni zahteval in se to praktično ni delalo.
48,"Rešitev tega problema nam v bistvu pogojuje potem postavitev novega sistema, ki pa mislim, da je nujen, če hočemo normalno bančno poslovati. in drugič, če hočemo, da se vse devize, ki eksistirajo, naložene tukaj ali drugje, potegniti v kanale in jih naložiti za bodoči razvoj Slovenije kot take."
2,Hvala lepa.
8,Hvala lepa gospod podpredsednik. želi še kdo razpravljati?
4,Je še kaj pomembnega?
56,"Odbor Skupščine Republike Slovenije za proračun in javne finance je danes obravnaval predlog za izdajo zakona o spreminjanju deponiranih deviznih vlog občanov pri Narodni banki Jugoslavije v dolg Republike Slovenije in izdajanje obveznic na podlagi deviznih vlog občanov pri bankah v Republiki Sloveniji z osnutkom zakona, ki ga je Skupščini Republike Slovenije predložil njen izvršni svet."
19,V začetku obravnave predlaganega zakona so člani Odbora postavili nekaj vprašanj in trditev v zvezi z realizacijo tega zakona.
44,"Zakaj se obveznice uporabljajo le za dva namena: za odkup stanovanj po stanovanjskem zakonu in nakup delnic po zakonu o lastninskem preoblikovanju podjetij in eventualno še za namene, določene z drugimi zakoni in zakaj se ne bi z obveznicami plačevali tudi davki in prispevki?"
56,"Drugič: Javni dolg je v tem primeru prenos bremena današnje porabe na bodoče generacije, vendar se na osnovi 15. člena to breme prenaša le na eno generacijo, to je tisto, ki si je ali si bo stanovanjski problem reševala sama v letih 1987 do 1993, ker stanovanjski sklad kot instrument ekonomske politike ne bo mogel delovati."
8,Tretjič: Zaupanje občanov v bančni sistem je vprašljivo.
19,"Zadevo bi bilo treba postaviti tako, da bi državljani Slovenije pridobili ponovno zaupanje za vlaganje svojih prihrankov v banke."
23,Četrtič: S predlaganim zakonom se na osnovi interpretacije in nekaterih podatkov ministra za varstvo okolja in urejanje prostora ustvarja neenakost med imetniki stanovanj.
17,"Stanovanjski sklad se bo polnil izključno z obveznicami na podlagi tega zakona, ne pa z likvidnostnimi sredstvi."
7,Petič: Vprašljiva je stroga zaupnost predlaganega gradiva.
19,"Ta oznaka naj bi se na zakonu črtala, saj je zakonska procedura dvofazna, vprašanje pa je politično zelo občutljivo."
32,"Konkretne pripombe k 3. členu: drugi odstavek tega člena naj se črta, ker se obveznost bank iz tega odstavka prenese z bilanco odnosov z monetarnim sistemom Jugoslavije v okviru bilance Banke Slovenije."
11,K 4. členu: 4. člen je glede na 6. člen nepotreben.
20,"K 15. členu: Večinsko mnenje odbora je, da je uporaba obveznic, ki jih predvideva ta zakon za odkup stanovanj, sporna."
18,Odbor pa ni posebej obravnaval posledic tovrstnih obveznic pri odkupu družbenih podjetij po zakonu o lastninskem preoblikovanju podjetij.
16,"S predlaganim zakonom ni mogoče onesposobiti instrumentarija lastninske in stanovanjske zakonodaje, ki je bila ravnokar sprejeta."
34,"Izvršni svet naj zato posebno pozornost nameni problematiki 15. člena zakona glede na morebitne posledice na stanovanjsko politiko in na davčni sistem, ker vpliva na prestrukturiranje gospodarstva, predvidenega v zakonu o lastninskem preoblikovanju podjetij."
7,Izvršni svet naj pripravi analizo teh posledic.
44,"Odbor predlaga zborom, da sprejmejo predlog za izdajo zakona o spreminjanju deponiranih deviznih vlog občanov pri Narodni banki Jugoslavije v dolg občanov Republike Slovenije in izdajanju obveznic na podlagi deviznih vlog občanov pri bankah v Republiki Sloveniji, z osnutkom zakona, skupaj s pripombami odbora."
2,"Toliko, hvala."
2,Hvala lepa.
4,Gospod Perko želi besedo.
5,Imam vprašanje za gospoda podpredsednika.
36,"V povzetku tega zakona je zadaj napisano, da bodo te banke, ki ne morejo izplačati deviznih vlog občanov, izdale prenosljive obveznice, ki se izplačajo tam do tega leta, hkrati pa se lahko z obveznicami nakupuje stanovanja."
18,"To se pravi, če bodo te prenosljive, bodo lahko v letošnjem letu se že vse vnovčile za stanovanja."
12,Od kje bo republika dobila dve milijardi mark oziroma protivrednosti za to.
1,Hvala.
7,"Kaj menite gospod podpredsednik, boste lahko govorili?"
5,Imamo lahka in težja vprašanja.
34,"Mislim, da je treba tudi pogledati, od kod so se ta stanovanja gradila, pa iz katerih fondov, iz katerih skladov in se samo zaokroži, lastništva nič drugega, tudi, če gre vse v stanovanjski sklad."
16,"Lahko je potem vprašanje, kaj bodo izvori za gradnjo novih stanovanj, to je pa lahko vprašanje."
3,Želi še kdo?
2,Anka Osterman!
18,"Jaz sem želela ravno gospodu podpredsedniku postaviti vprašanje, kaj pomeni 15. člen za sprejet stanovanjski program v Sloveniji?"
33,"Če te obveznice gredo za nakup stanovanj, s čim bo potem lahko realiziran ta program in kaj to pomeni za, recimo, velik del socialnega programa Slovenije, ki je bil v tej Skupščini sprejet?"
8,"Pa prosim, če lahko kaj bolj konkretnega rečete!"
4,"Prosim, gospod dr. Ocvirk!"
29,"Mislim, da se morajo te stvari izračunati in verjetno tudi dati delež, ki lahko gre v te namene, pa tudi delež iz lastninjenja družbenega premoženja po zakonu o lastninjenju."
26,"Detajlnih izračunov ni, ker ti računi se sedaj delajo, kakšen bo to vpliv na ta sklad, in tudi potem pripraviti, kakšne omejitve bodo v tem primeru."
16,"To se pravi, točnih podatkov, kaj to danes pomeni za stanovanjski sklad, vam ne morem dati."
1,Hvala.
2,Še kdo?
35,"Če ne, bi vseeno skušal zaključiti razpravo z naslednjo ugotovitvijo: da tu zdaj kakšnih zelo pomembnih predlogov in zahtev in tudi ugotovitev, da bi mi morali obravnavati ta zakon v treh fazah, niti ni bilo."
27,"Prav nasprotno, bilo je več takšnih, ki ste poudarili, da bi se ta problem naj čimpreje rešil in zato bi predlagal, da se najprej pogovorimo o tem."
28,"In sicer, da bi glasovali, kdo je za to, da združimo obravnavo 1. in 2. faze, glede na razpravo praktično 15 poslancev in tako smo se prej dogovorili."
5,Najpreje bi prosil za prisotnost.
12,"Povedati vam moramo, da nas je bilo pred 15 minutami še 67."
9,"Tako, da smo zelo dobro zastopani danes v skupščini."
13,"Kdo je za to, da združimo obravnavo 1. in 2. faze tega zakona?"
1,Proti?
1,Vzdržani?
10,"Ugotavljam, da smo sprejeli predlog izvršnega sveta z večino glasov."
42,In zdaj imamo še naslednji sklep: Predlog za izdajo zakona o spreminjanju deponiranih deviznih vlog občanov pri Narodni banki Jugoslavije v dolg Republike Slovenije in izdajanje obveznic na podlagi deviznih vlog občanov pri bankah v Republiki Sloveniji z osnutkom zakona se sprejme.
11,In drugič: Predlog zakona naj pripravi Izvršni svet Skupščine Republike Slovenije.
21,Pri pripravi predloga zakona naj predlagatelj prouči in ustrezno upošteva stališča in pripombe delovnih teles skupščine in pripombe ter stališča delegatov.
6,Želi o tem sklepu kdo razpravljati?
5,Kdo je za predlagani sklep?
1,Proti?
1,Vzdržani?
11,"Ugotavljam, da smo z večino glasov v zboru sprejeli predlagani sklep."
47,"Predlagal bi še naslednje, ker se zdi, da se zadeva vsa zopet zapleta, da bi mi obeh zakonov pod točko 1. in 2., da bi imeli samo eno delovno skupino, in sicer, da bi jo sestavljali: Stanislav Brglez, Roman Jakič, Jože Pušnik, Franc Ban in Marjan Vilfan."
6,Kdo je za predlagano delovno skupino?
1,Proti?
1,Vzdržal ?
41,"Ugotavljam, da delovno skupino tudi imamo in glede na to, kar ste slišali, da zdaj še ta naš odbor zaseda in glede na to, da bo moral Izvršni svet še nekatere zadeve tudi doreči, predlagam, da se zopet dobimo ob 20.00."
20,"Lepo prosim naslednje, prav je, da danes vztrajate do konca in še bolj prav je, da ne boste odnašali gradiv."
5,Gradiva je vsa potrebno oddati.
13,"Te dokumente, ki ste jih prejeli, in sicer Mariji Drofelnik, naši sekretarki osebno."
14,"Ne amandmaje ne, to gradivo, ki ste ga prejeli, lahko že zdaj, če želite."
25,"Do 20.00 ure imate prosto, prosim ne daleč hoditi, ker teoretično lahko vseeno prej končajo in če bodo prej končali, bomo bi tudi prej delali."
5,Pričeli bi z našim nadaljevanjem.
23,"Odlično, 54 nas je še tu in trdno sem prepričan, da bomo to zadevo v našem zboru danes pripeljali tudi kmalu do konca."
17,"Predlagal bi najprej, da poslušamo poročilo odbora in bi gospod Lovrenčič ustno povedal, kaj so se dogovorili."
17,"Najprej glede zakona O DENARNI ENOTI REPUBLIKE SLOVENIJE, NATO O ZAKONU O UPORABI DENARNE ENOTE REPUBLIKE SLOVENIJE."
7,Na koncu pa še o 4. točki.
5,"Spoštovani predsednik, spoštovani kolegi, kolegice."
45,"Po kratki seji današnjega kreditnega odbora za kreditno monetarni sistem, ki je začela zjutraj ob 9-ih pa se je zdaj končala, smo prišli do nekih končnih predlogov, ki sicer niso bili enoglasno sprejeti, ampak včasih smo različnih mnenj in tako tudi zadeve na koncu ostajajo."
31,"Obravnavali smo iste zakone, kot vi tu na zboru in pri teh zakonih so predvsem - govorim o zakonu o denarni enoto Republike Slovenije in zakonu o uporabi denarne enote Republike Slovenije."
38,"Oba sta predlagana kot predloga - pozneje bom povedal še o naslednjem - je bilo seveda ogromno debat za proti, s tem, da se je odbor skoraj v celoti izognil razprave in debate, vsaj zdaj v popoldanskem delu okrog imena."
30,"Vi ste okrog imena sigurno dosti razpravljali in odbor podpira v 1. členu ime, ki je predlagano s strani Izvršnega sveta, čeravno so tudi na to temo bili nekateri pomisleki."
58,"Predvsem smo želeli slišati od vlade in od ostalih, kaj so glavni argumenti za to, da se denarna enota imenuje klas, pa smo vedno dobivali odgovore, da naj bo to postransko vprašanje, da ne bo zopet toliko debate kot okrog simbolov Slovenije itn. in se praktično v neko vsebinsko razpravo okrog tega bistveno v odboru skoraj nismo spuščali."
53,"Torej odbor ostaja pri tem, da podpira ime klas. nadalje smo se pa največ - in da ste nas tako dolgo čakali - ustavili pri 4. členu, ki govoru, da ta zakon začne veljati z dnem objave v Uradnem listu Republike Slovenije, to je zelo modro napisano, seveda vprašanje, kdaj bo objavljen v Uradnem listu."
46,"Člani odbora so seveda opozarjali, predpostavljali smo torej, da ne bo objavljen jutri ali pa danes in da lahko pride v tem času do zlorabljanja tega predhodnega obdobja s strani posameznikov s strani eventuelno firm in pa s strani bank ali pa še kašne višje inštitucije."
90,"No zdaj na koncu smo dobivali od guvernerja Banke Slovenije in pa od gospoda Debeljaka, namestnika ministra za finance zagotovila, da z dodatnimi odloki, ki jih sprejema Narodna banka; odlok o limitih menjave dinarjev s klasi in pa odloku SDK, ki govori o plačilnem prometu, da do takih zlorab ne bi moglo prihajati in pa da so pregledovali tudi promet zadnjih dni in da ne kaže po ugotovitvah SDK in Banke Slovenije, da bi šlo za kakršnekoli večje premike denarja na računih ali pa eventualnih večjih prenosov denarja prek meje."
38,"To nezaupanje je seveda šlo, iz ure v uro se je to stopnjevalo, tako da si je izvršni svet ob šestih zvečer vzel enourno pavzo, ker smo na odboru kljub temu vztrajali, naj ta zakon začne veljati jutri."
111,"Argumenti izvršnega sveta, zakaj naj ne velja, naj ne začne veljati jutri, so bili; da so želeli po dikciji ministra Šešoka še preveriti z nekaterimi strokovnjaki izven Slovenije, ali vse predpostavke, ko gre za relacije predvsem določitve tečaja klasa v primerjavi z valutami in ostale agregate izpeljane iz tega, da želijo še preveriti z nekaterimi strokovnjaki izven Slovenije, ali vse predpostavke, kot gre za relacije predvsem določitve tečaja klasa v primerjavi z valutam in ostale agregate izpeljane iz tega, da želijo še preveriti to z mednarodnimi strokovnjaki in da torej potrebujejo zato še - torej niso se še izjasnjevali o številu dni - ampak da še rabijo nekaj dni za preverbo teh agregatov."
8,Češ da ne bi prišlo do kakršnihkoli napak.
7,Želijo to bojazen na nek način odpraviti.
53,"Zdaj po posvetu izvršnega sveta so prišli nazaj na odbor in so praktično operirali z istimi argumenti kot popoldne in po glasovanju odbora je končna odločitev taka; da odbor predlaga zborom, da torej zakon o denarni enoti Republike Slovenije sprejmete, s tem da daje odbor priporočilo, da naj ta zakona začneta veljati takoj."
8,To je dokončni sklep Odbora za kreditno-monetarni sistem.
45,"Glede predloga za izdajo zakona o spreminjanju deponiranih deviznih vlog občanov itn., da ne bom tega dolgega naslova prebral, pa je stališče odbora, da se naj po normalni proceduri po obravnavah, ker gre za osnutek in torej imamo še dovolj časa, da o njem razpravljamo."
9,"Toliko zaenkrat, če bodo pa vprašanja, sem pripravljen odgovarjati."
1,Hvala.
15,Želi glede na to poročilo in našo razpravo prej vložene amandmaje še kdo kaj povedati?
5,Ima še kdo kakšen amandma?
8,"Se opravičujem, dve bistveni zadevi sem pozabil povedati."
48,"Zamenjava naj bi trajala 7 dni, 7 dni torej država zagotavlja tečaj 1:1, pozneje pa bo že borzni tečaj, torej kolik bo: ali bo 0,99 ali kakorkoli in zelo pomembno je seveda za nas vse, ki prihajamo iz gospodarstva, kakšno bo poslovanje z drugimi republikami ali drugimi državami."
4,"Torej, predvsem z republikami."
41,"Zdaj je od variant, ki so nam že znane, to je naturalna menjava, to že poznamo in devizno plačevanje, je zdaj še na nek način najden še en predlog, in sicer, da bi šlo za tako imenovano evidenčno plačevanje prek SDK."
77,"Torej, recimo Peko bo prodal čevlje na Hrvaško, ta hrvaški kupec bo plačal te čevlje z dinarji, ti bodo pri SDK Slovenije in vse kvote se bodo evidentirale po republikah, torej Hrvaška posebej, Srbija, Makedonija, Črna gora in ti dinarji se bodo ravno tako prodajali kot borzno blago po tečajih, ki se bo sproti ugotavljal, neko podjetje, ki bo te dinarje želelo, jih bo kupilo na borzi in s tem plačalo zopet nekemu dobavitelju v drugo republiko."
22,"Tečaj se bo torej gibal po ponudbi in povpraševanju, SDK bo pa tista, ki bo te dinarske EDP na neki način evidentirala."
14,"To je dodatni predlog še k tema dvema, ki sta že bila prej posredovana."
1,Hvala.
5,"Zdi se, da amandmajev ni."
9,"Gospod Perko, boste še razpravljali ali dajete te amandma?"
23,"Ali sem razumel, v 4. členu bi to potem moralo biti, da ta zakon začne veljati 8.10.1991, kot sem razumel, je to takoj?"
4,Kaj pomeni to takoj?
19,"Za nas v zboru pomeni to, da velja to od 00 naprej, ne da je to zapisano v zakonu."
29,"No, pomembno je tudi, da predstavniki Narodne banke želijo, da ne napišemo datuma, ker trdijo, da je to na nek način monetarna skrivnost in to po svoje je res."
29,"Toliko moramo biti pošteni in da potem odloča praktično Predsedstvo Skupščine, ki je pa že baje zasedalo, tako smo dobili podatke in je sklenilo, da gre takoj v objavo."
16,"Odločamo pa mi in zato moramo mi poslanci seveda vedeti, da to velja od jutri naprej."
11,"To se pravi, še samo nekaj ur nas loči od tega."
2,V redu?
2,Še kaj?
18,"Če ni, bi zaključil razpravo in vlaganje amandmajev in lepo vas prosim, ne se več vračati k temu."
12,"Bi glede na to, d apoznamo stališča Izvršnega sveta opravili tudi glasovanje?"
16,"Najprej spoštovane poslanke in poslnci imamo seveda tri amandmaje k 1. členu, kjer gre za ime."
13,"Vi veste, da se 1. člen glasi: denarna enota Republike Slovenije je klas."
6,Klas se deli na 100 stotin.
30,"Prvi amandma, ki ga je vložil Marjan Vilfan v našem zboru pa pravi: besedilo prvega stavka 1. člena se spremeni tako, da se glasi: Denarna enota Republike Slovenije je karant."
40,"Gospod Vilfan, vi verjetno veste, da je pač v tem primeru treba tudi 2. stavek spremeniti, ker je v drugi stavek 1. člena ima začetek klas. 1. člen, 2. stavek, je tu potem karant, se potem deli na 100 stotin."
19,"Dobro, to se pravi, da imamo: denarna enota Republike Slovenije je karant, karant se deli itn., na 100 stotin."
12,"Prej sem preštel, da nas je 54, ugotovimo, če je to res!"
7,"Bravo, 60 nas je, to je super."
19,"No in zdaj vas vprašam, kdo je za amandma, ki ga je Marjan Vilfan vložil v našem zboru - karant!"
1,Proti?
1,Vzdržanih?
4,Torej karant ni sprejet.
12,"Sedaj imamo še amandma , ki ga je predlagal Andrej Muren, in sicer:"
15,"Besedilo 1. člena se spremeni, tako da se glasi: denarna enota Republike Slovenija je krona!"
6,Krona se deli na 100 stotin.
5,To je 1. člen zakona.
4,Želi kdo kaj razpravljati?
3,Kdo je za?
1,Proti?
1,Vzdržani?
7,"Ugotavljam, da tudi ta amandma nismo sprejeli."
9,Potem je pa še tu amandma gospoda Romana Jakiča.
26,V 1. odstavku se na koncu črta beseda klas in se jo nadomesti z besedo tolar in enako drugi stavek: tolar se deli na 100 stotin.
8,"Kdo je za amandma, ki poimenuje denar tolar?"
1,Proti?
1,Vzdržani?
9,"Ugotavljam, da smo v našem zboru sprejeli amandma tolar."
2,2. člen.
25,"Amandma k 2. členu istega zakona , kot ga predlaga Roman Jakič: V zadnjem odstavku se kratica KLS nadomesti z kratico STR, to je verjetno jasno."
2,Seveda slovenski.
24,"Gospod Debeljak, zakaj Roman je R na koncu, je tam naš TLR, potem pa imaš STR, STL, prosim Zdravko Zabukovec, STL je predlog kratice."
1,Spoštovani!
39,"Verjetno je nastala nova situacija, pa res nima smisla, da se bomo zaradi te pomanjkljivosti še enkrat vračali okrog polnoči ali pa še kasneje, verjetno, če bo sprejet tolar, potem je kratica SLT, tako gre po tej mednarodni nomenklaturi."
17,"SL, Slovenije pa prvi začetki denarne enote T, če bi bil pa klas, bi bila kratica SLK."
21,"Gospod Roman Jakič predlaga, da je v 2. členu istega zakona v zadnjem odstavku se kratica KLS nadomesti s kratico SLT."
1,Prav?
10,"Kdo je za ta amandma SLT, da bom tako izgovarjal."
1,Za?
1,Proti?
1,Vzdržani?
10,"Ugotavljam, da smo z večino glasov ta drugi amandma sprejeli."
24,"In prosim še naslednje, da sprejmemo amandma Odbora za kreditnomonetarni sistem in politiko, da amandma stopi takoj v veljavo, da zakon začne veljati takoj."
4,Zakon začne veljati takoj.
5,Kdo je za ta amandma?
1,Proti?
1,Vzdržal?
11,"Ugotavljam, da smo to sprejeli soglasno in to je tudi nekaj."
10,Še glasujemo o zakonu v celoti s temi tremi amandmaji!
6,Kdo je za zakon v celoti?
1,Proti?
1,Vzdržani?
15,"Ugotavljam, da je zakon o denarni enoti Republike Slovenije v ZZD z veliko večino sprejet."
13,"Še 2. TOČKA DNEVNEGA REDA, PREDLOG ZAKONA O UPORABI DENARNE ENOTE REPUBLIKE SLOVENIJE."
11,Bi tudi tu gospod Lovrenčič kaj povedal še glede drugega zakona?
13,"No praktično tu ni kaj dosti povedati, mogoče samo, kako to perativno izgleda."
36,"Dinarje bomo zamenjali za vrednostne bone, veste že sami, da ti boni nimajo nobenega imena, ampak imajo samo nominalne vrednosti, 1:1 smo že izglasovali, to poznamo zdaj, da naj bi to predvidoma veljalo za 6 mesecev."
87,"V operativnem delu bi bilo to tako, da bi v bistvu uporabljali ime zdaj, če bomo uskladili, ker po moje bomo medzborovsko usklajevali - meni se zdi, da je Zbor občin sprejel drugo ime - jaz sem zdaj se kar že mislil zaleteti in reči, da bomo uporabljali klas - torej ne bomo uporabljali : to stane 5 bonov ampak 5 tolarjev na primer, če je to cena 5 v operativnem delu uporabe, drugače pa praktično tu ni bilo nobenih takih pripomb ali pa karkoli, kar bi trebalo biti posebej povedano."
49,"Razen, da seveda Banka Slovenije pripravlja tu določene odloke, ker želi preprečiti mahinacije, ki bi lahko v tej zvezi nastale, to pa ima kompetenco in to bo izdala - po moji oceni, če smo mi danes izglasovali, da velja jutri - tudi ona mora te dokumente istočasno izdati,kot veljajo zakoni."
3,Hvala gospod Lovrenčič.
3,"Prosim, gospod Erce."
6,"Takoj velja začeti zakon, zadnji člen."
10,"Enak predlog je, oba morate seveda, saj je drugače brezpredmetno."
2,V redu.
13,"Še želi kdo razpravljati tu, ima kdo še kakšen amandma na ta račun?"
3,"Prosim, gospod Prelovec."
1,Spoštovani!
17,"Vložil sem amandma, in sicer rad bi ga prečital, tako da bom lažje povedal, kaj sem mislil."
15,"Namreč to zamenjavo dinarja v bone ne jemljem kot bi rekli, tako z levo roko."
14,"Treba je vedeti, da je slovenska javnost vezala psihološko samostojnost tudi na zamenjavo denarja."
34,"Ničkolikokrat smo bili vprašani in bombardirani, kaj mislite pa, kdaj bomo denar menjali, zdaj pa kakršen bo, da bo, pa če so to tudi boni, je treba te bone zamenjati z enim določenim spoštovanjem."
5,Izhajam iz enega velikega problema.
29,"Dinar je leta in leta nosil za seboj bolezen hitre inflacije, tako da ta inflacija že ni nujno, da je, bi rekel gospodarskega izvora, ampak je tudi psihološkega izvora."
45,"In zaradi tega jaz se ne morem strinjati, da bi se ta bon zamenjal, odnosno dinar zamenjal 1:1, ker s tem z jutrišnjim dnem nastane popolna identična situacija, kot smo jo imeli do včeraj, to se pravi stane toliko dinarjev in bolezen se nadaljuje naprej."
33,"Jaz vem, da bi tukaj nastopile težave, ampak če že danes v Maksimarketu vsak drugi dan cene menjajo na vseh artiklih, pri tej inflaciji, mislim, da ne bi bil niti to tak problem."
15,"Jaz sem tukaj naredil takole: da bi se menjal 1:3, v obrazložitvi pa povem tako:"
12,Navedeno menjalno razmerje bi ugodno vplivalo na že dokaj uveljaljeno spiralo hiperinflacije.
18,"Bon bi v slovenskem prostoru imel, kot predhodna valuta, pozitivni psihološki učinek zaradi tihega naslova na marko 10:1."
28,Na ta način bi boni upravičili pozitivno funkcijo prehodne valute tudi v smislu zniževanja inflacije oz. bi pripravili stabilnejšo psihološko podlago na naši za našo novo nacionalno valuto.
9,"To je moje mišljenje, zdaj pa naj zbor odloča."
1,Hvala.
2,Pravilna ugotovitev.
2,Gospod Brglez.
24,"Jaz se opravičujem, ampak če to naj jutri velja, potem je seveda edina varianta 1:1, ker sicer jutri zjutraj ne moremo ničesar drugega narediti."
39,"Jaz sicer sprejemam argumente, ki veljajo, da bi bilo pošteno, da postavimo ta razmerja drugače, samo če hočemo to jutri, potem seveda sem pač v sistemu, kjer se zavedam, kaj vsi ceniki pomenijo in ni druge variante kot 1:1."
19,"Lahko pa mi potem v naslednjih dneh to korigiramo na to varianto, ki je zdaj predlagana, samo jutri ne."
2,Hvala lepa.
1,Hvala.
4,Še želi kdo razpravljati?
5,Ima še kdo kakšen amandma?
24,"Potem lahko z razpravo in z vloženimi vlaganjem amandmajev zaključim in bi predlagal naslednje: Poglejte, zakon imate oz. ste ga dali nekateri že nazaj."
32,"Najprej je 5. člen zakona o uporabi denarne enote Republike Slovenije, kjer piše: dinarski bankovci in kovanci se zamenjajo za vrednostne bone v menjalnem razmerju, ki ob uveljavitvi tega zakona znaša 1:1."
8,Gospod Prelovec predlaga k 5. členu naslednji amandma:
20,Na koncu 3. odstavka se namesto menjalnega razmerja 1:1 vnese menjalno razmerje 1 bon je 3 din. moramo ugotoviti prisotnost.
1,Prisotnost!
6,Kdo je za amandma gospoda Prelovca?
1,Proti?
1,Vzdržani?
10,"Ugotavljam, da amandma k 5. členu gospoda Prelovca ni sprejet."
20,"Potem je tu amandma, ki ga ima Zakonodajno-pravna komisija k 9. členu predloga zakona o uporabi denarne enote Republike Slovenije."
16,"Komisija predlaga amandma k 9. členu, in sicer: za besedo ""postopek"" se dodata besedi ""in rok."""
5,Kdo je za ta amandma?
1,Proti?
1,Vzdržani?
10,"Ugotavljam, da je amandma Zakonodajno-pravne komisije z večino glasov sprejet."
6,In enako tudi glede veljavnosti zakona.
5,Kdo je za enako veljavnost?
1,Proti?
1,Vzdržani?
5,Tudi to smo sprejeli soglasno.
12,"In sedaj predlagam, da glasujemo o zakonu v celoti s sprejetimi amandmaji."
3,Kdo je za?
1,Proti?
1,Vzdržal?
5,Tudi to smo sprejeli soglasno.
24,"Predlagam še naslednji sklep v zvezi z obema zakonoma: Zbor združenega dela pooblašča redakcijsko skupino, naj uskladi tekst, da bo v skladu z ustavo."
7,"Jaz mislim, da ste me točno razumeli."
34,"Mi smo sprejeli dva amandmaja, s katerima smo opredelili, da zakon velja od jutri in če to ni nujno in seveda ni zaželjeno, da je v tekstu zakona, naj ta datum tudi ne bo."
9,"Smo se razumeli, zato naj to redakcijska skupina opravi."
2,Je prav?
11,"Kdo je za ta dodatni sklep, ki velja za oba zakona?"
1,Proti?
1,Vzdržani?
7,"Ugotavljam, da smo tudi to soglasno sprejeli."
5,Zdaj bi pa predlagal naslednje.
58,"Naši člani usklajevalne delovne skupine bi lahko šli: Brglez, Jakič, Pušnik, Ban, Vilfan - ja zakaj pa ne, saj imaš največ izkušenj, saj si že izvoljen, smo to že prej opravili, to nič ne moremo spreminjati - da bi šli takoj v salon, tam malo počakali, da prideta še obe ostali skupini, mi bi pa imeli največ pol ure odmora."
10,To se pravi ob četrt na deset se tu srečamo.
14,"Prosim vas, ostanite vsi, če pa kdo nujno odhaja, pa prosim, dajte mi povedati."
10,"Odmor bo pol ure, četrt na deset se zopet vidimo."
4,Nadaljujemo s 4. dejanjem.
7,"Prisotnost ugotovimo, če nas je dovolj prisotnih!"
11,"Gremo, delamo naprej ali počakamo še tiste, ki še niso tu."
1,Delamo.
12,"V redu, potem bi poročevalca skupine k obema zakonoma prosil za pojasnitev."
6,"Gospod Jakič, kaj ste se dogovorili?"
3,Hvala za besedo.
13,"Jaz bom mogoče malo jezno govoril, zato ker nisem navajen takih usklajevalnih skupin."
10,Rad bi vam najprej povedal uradno potek same usklajevalne komisije.
35,"Po usklajeni praksi, ki je bila do zdaj na usklajevalnih komisijah, da če dva zbora sprejmeta določen amandma ali predlog, se potem seveda diskusija vrsti samo o tem oz. obseg argumentacije za enega oziroma drugega."
95,"Po predstavitvi tega, da sta Zbor združenega dela, Družbenopolitični zbor sprejela amandma k 1. členu, da se denarna enota imenuje tolar, je Zbor občin sprejel denarno enoto lipo in se je diskusija seveda vrtela okoli odkupa pravice pri gospodu Oblaku oz. okrog njegovega holdinga in (od Hamurabija ja) se je seveda potem v določenem trenutku - kar je čudno, ker poslanci vsak svojega zbora so seveda imeli mandat za to, da zagovarjajo tisto, kar je zbor sprejel - je prišlo znotraj usklajevalne komisije do ponovne polemike, ki je kot predvidevam bila tudi na obeh oziroma na vseh."
55,"Naš zbor se ni kregal tam - ampak oba ostala zbora sta pa svoje pomisleke predstavila in kar na lepem se je zgodilo to, da je iz vsega tega najprej bilo mišljeno, da bi celo Zbor združenega dela in Družbenopolitični zbor in Zbor občin glasovali tako o lipi oziroma tako o klasu oz. vseh možnih variantah."
70,"No in na koncu, ko so bile tri opcije v zraku, je bila od predsedujočega podana, da je najbolj odmaknjen predlog karant, kar v nobenem zboru ni bilo sicer sprejet in delo v Družbenopolitičnem zboru umaknjen, ko so izvedeli, da je v Zboru združenega dela naš predlog: tolar, je predsedujoči dal na glasovanje najprej oddaljen predlog karant in je s preglasovanjem 9 proti 7 ali koliko 6 bilo izglasovano karant."
44,"To je predlog usklajevalne komisije, na katerega nihče od nas ni mogel reagirati, zato je predlog usklajevalne komisije Zbora združenega dela, da sprejme kot kompromisno rešitev, da se beseda klas v osnovnem besedilu teksta predloga zakona o denarni enoti Republike Slovenije nadomesti s karantom."
41,"To je predlog in kot tisti, ki bi moral Zboru združenega dela o tem poročati, vam to povem, da je to uradni predlog, kar se pa mene osebno tiče, bom pa glasoval proti karantu, ker sem glasoval tudi v usklajevalni komisiji."
41,"Zato, ker je v bistvu nek predlog, ki je priletel, ne vem, od kje, in jaz upam, da bomo vztrajali pri svojemu in da bomo enkrat že se naučili v tej skupščini delati po proceduri, ki se v tej skupščini spodobi."
23,"Poleg tega bi vas prosil, to pa je bilo sicer na začetku burna razprava - namreč, kdaj naj bi začela ta dva zakona veljati."
28,"Zato komisija predlaga dodatni sklep Zboru združenega dela, ki se glasi, da se zakon o denarni enoti Republike Slovenije objavi v Uradnem listu Republike Slovenije, ki izide 8.10.1991."
5,To je čez 6 minut.
46,"Namreč, gre zato, da je seveda v zakonu tega se to ne more opisati zaradi ustavne podlage, da pa seveda bi bilo vse že od jutri naprej , smo pa dali ta predlog - in jaz na ta predlog niti nimam posebnega zadržka, osebno, mislim, da je sprejemljiv."
53,"Potem je pa še k obema zakonoma predlaga usklajevalna komisija naslednji sklep, ki se glasi: Skupščina Republike Slovenije pooblašča Banko Slovenije, da zaradi izvedbe nalog iz zakona o denarni enoti Republike Slovenije in zakona o uporabi denarne enote Republike Slovenije lahko odloči, da bodo vse banka na območju Republike Slovenije dne 8.10.1991 zaprte."
10,"Gre pač za tehnične stvari, izvedljivost tega zamenjanja in tako."
26,"To sta dva predloga in sam zaenkrat še vedno plediram, da zbor ostane pri svojem, ker je res čudno, kar se je na usklajevalni komisiji zgodilo."
40,"Če bo pa zbor sprejel to, bi pa prosil, da mene kot enega od teh članov komisije razrešitev oziroma razrešite kot člana komisije, seveda tudi moralno razrešite, da ne poslušam takih neumnosti, kot sem jih poslušal na tej usklajevalni komisiji."
2,Hvala lepa.
1,Hvala.
3,Slišali ste poročilo.
10,"Prosim, besedo ima gospod Prelovec, gospod Perko pa bo drugi."
5,"Povedali boste, kako boste glasovali."
33,"Ja, točno to sem prišel povedati, da o teh zaključkih, ki jih je komisija prinesla, ne morem glasovati, ker je uzurpirala sklepe celotnega zbora in ne vem, od kje si jemljejo to pravico."
11,"To ni bilo usklajevanje, ampak je bilo glasovanje v našem imenu."
14,"Nekaj takega naša skupščina še ni doživela in jaz upam, da tudi ne bo."
3,"Dobro, gospod Perko."
14,"Moram povedati, da mi je karant sicer simpatičen od vsega začetka, to je osnova."
23,"Ne morem pa sprejemati predloga usklajevalne komisije, da sprejme ime enote, ki ga ni sprejel noben zbor, tako kot je gospod Prelovec povedal."
41,"Če sta dva zbora sprejela, da je to tolar in en zbor, da je to lipa, potem mislim, da bi morali po nekem normalnem postopku se odločati za tolar in osebno na tolarju vztrajam, tako kot se je naš zbor odločil."
4,Gospod Brglez ima besedo.
19,"Najprej sem dolžen pojasniti, da ne bi nam očitali, da smo, bi rekel, drugače ravnali, kot je zbor sklenil."
8,"Vi ste slišali, da je bilo glasovanje 9:6."
22,"To se pravi, naših 5 članov komisije je glasovalo tako kot zbor, očitno pa so bile v drugih zborih zadeve nekoliko drugačne."
19,"Sicer ne vem za vse, štel jih nisem, ampak sam sem seveda glasoval, tako kot smo se tu odločili."
21,"Jaz se v celoti strinjam z diskusijo Jakliča,samo če pa hočemo biti racionalni, te zadeve mi danes sprejeli ne bomo!"
9,Ker Zbor občin je niti slučajno ne bo sprejel.
27,"Treba je tudi vedeti, da so oni pravzaprav od svojega predloga odstopili, ker oni so izglasovali lipo, pa so potem seveda od tega odstopili oni v celoti."
13,"Nihče za lipo ni glasoval v komisiji, to moramo vendarle tudi korektno priznati."
25,"Je pa bilo, tudi to je treba povedati, kar je Jaklič ali namerno ali ne zamolčal, bilo na račun tolarja povedanih, tudi nekaj zelo krepkih."
41,"Češ, da naj še samo Franca Jožefa z brki narišemo na njega, recimo, no tako je bilo v komisiji povedano, očitki so bili v tem, da če se pač ne mislimo z Avstrijo združiti itd., da lahko potem kar naredimo itd."
17,"Skratka, diskusija ni bila simpatična, glavno besedo je imel naš znani poslanec v Zboru občin gospod Gros."
23,"Jaz sem sicer z njim imel neprijeten dialog, tako da ne bi mislili, da smo kar tako popustili ampak, ni se dalo enostavno."
28,"To je pa zdaj moje osebno mnenje in sem tudi rang naredil, moram reči, da sem ga, medtem ko sem spremenil in bi celo zdaj najbrž glasoval drugače."
45,"Mislim da, če bodo v obeh zborih ta drugi predlog za mene po rangu drugi, če bi zrangirali, sprejeli, da bi bilo smotrno, da tudi mi nismo zdaj se ""netimo"", ker nihče me pa tudi ni prepričal, da je tolar bistveno boljše ime kot karant."
23,"Najbrž bi bil celo boljši ne karant, ampak baje da to ne gre, zaradi nekih mednarodnih predpisov, ker morata biti samo dva zloga."
39,"Jaz za to strokovnjak nisem in ne vem, ali je to možno ali ne, ampak če seveda hočemo biti racionalni, in nocoj to končati, potem je verjetno ta predlog komisije edini, ki bi eventuelno imel šanso, da gre skozi."
2,Hvala lepa.
4,"Lepo vas prosim, ne."
6,"Če jaz lahko povem, počakajte malo."
9,"Predlagam, da ne vodimo razprave zopet o tem imenu."
15,Mi smo razpravo o samih imenih opravili ali ne bomo zdaj več tega tu ponavljali.
8,Mi bomo zdaj samo glasovali o tem predlogu.
17,"Lahko samo poveste, ali boste glasovali ja ali pa ne, nikakor pa ne bomo več tu razpravljali."
9,"Poglejte koliko je ura, mi bomo pa to imeli."
7,"Želi še kdo povedati, kako bo glasoval?"
2,Gospod Gradišar.
1,Spoštovani!
8,"Kljub pozni uri vas prosim, da mi prisluhnete."
32,"Glasoval bom tako, kot sem v prvem krogu, to se pravi za tolar, to pa iz preprostega razloga, ker ne razumem in ne odobravam tega, kar se je dogajalo v usklajevalni komisiji."
6,Ta pravila igre mi ne gredo.
1,Dobro.
3,Želi še kdo?
2,Gospod Erce.
5,"Predlagam, da se razprava zaključi."
3,"Dobro, gospod Boštjančič."
11,"Kljub jutranji uri bi rekel, da se mi vse skupaj fučka."
30,"Mislim, da to vsebina ni in nima smisla okrog (oslove) sence se prepirati, samo smatram, da vlada bi pa morala imeti svoje mnenje malo bolj utemeljeno, kot ga je imela."
1,Hvala.
10,Jaz bi zaključil z razpravo in bi prešli na glasovanje.
11,"Najprej bi rad ugotovil prisotnost, zdaj vas je nekaj več prišlo."
1,Prisotnost!
23,"Imamo tri odločitve, in sicer prva, ki jo predlaga usklajevalna delovna skupina za uskladitev, ki predlaga, da je ime naše denarne enote karant."
6,Kdo je za predlog delovne skupine?
1,Proti?
2,In vzdržani?
11,"Ugotavljam, da predlog usklajevalne komisije v našem zboru ni bil sprejet."
3,Potem 2. sklep.
28,"Gre za dodatni sklep, ki se glasi tako, kot ga je gospod Roman Jakič sestavil in povedal in zato moramo mi najprej umakniti naša oba amandmaja glede objave."
10,Zdaj bi najprej glasovali o umiku našega amandmaja glede objave.
17,"To se mi zdi, da je tudi umesno zaradi tega, ker potem imamo pa ta popravek popraviti."
16,"Kdo je za umik obeh amandmajev k obema zakonoma, tako kot je predlagala usklajevalna delovna skupina?"
1,Proti?
1,Vzdržani?
5,"Ugotavljam, da smo umik opravili."
28,"Zdaj pa še moramo sprejeti ta dodatni sklep, potem predlagam, da glasujemo o PRVEM ZAKONU, PREDLOG ZAKONA O DENARNI ENOTI REPUBLIKE SLOVENIJE V CELOTI Z TEM SPREMENJENIM AMANDMAJEM."
3,Kdo je za?
1,Proti?
1,Vzdržani?
7,"Ugotavljam, da smo z večino glasov sprejeli."
17,"Potem imamo pa še drugi zakon, ZAKON O UPORABI DENARNE ENOTE REPUBLIKE SLOVENIJE, TUDI Z UMAKNJENIM AMANDMAJEM."
5,Kdo je za ta zakon?
1,Proti?
1,Vzdržani?
9,"Ugotavljam, da smo z večino glasov tudi to sprejeli."
6,Sedaj pa sta še dva sklepa.
28,"Prvi sklep je: zakon o denarni enoti Republike Slovenije se objavi skupaj z zakonom o uporabi denarne enote Republike Slovenije v Uradnem listu Republike Slovenije, ki izide 8.10.1991."
5,Kdo je za predlagani sklep?
1,Proti?
1,Vzdržani?
9,"Ugotavljam, da je z večino glasov prvi sklep sprejet."
46,"Potem je pa še en sklep in sicer: Skupščina Republike Slovenija pooblašča Banko Slovenije, da zaradi izvedbe nalog iz zakona o denarni enoti Republike Slovenije in zakon o uporabi denarne enote Republike Slovenije lahko odloči, da bodo vse banke na območju Republike Slovenije dne 8.10.19991 zaprte."
5,Kdo je za ta sklep?
1,Proti?
1,Vzdržani?
16,"Ugotavljam, da smo ta sklep sprejeli z večino glasov, tako kot je bilo tudi uvodoma obrazloženo."
18,"Če vas nekaj poslancev prej ni bilo tu in niste tega slušali, ste sami odgovorni za svojo odsotnost."
21,"Zdaj bi predlagal, da bi delovna skupina, ki je zdaj opravljala svoje delo, opravila kot skupna komisija svoje delo že naprej."
20,"Mislim, da bodo zdaj takoj lahko te stvari uredili in vas prosimo, da pridete takoj nazaj in poveste kaj je."
4,Malo počakajte še prosim.
8,"Predlagam, da je namesto gospoda Brgleza gospod Prelovec."
11,"Kdo je za, pritisnite, prosto po gospodu Topleku, na sivo tipko!"
1,Prosim.
12,"Gospod Prelovec, Jakič, Pušnik, Ban, Vilfan bodite pripravljeni s kopji in helebardami."
5,Dobimo se ob pol enih.
