4,Spoštovane poslanke in poslanci!
11,"Danes bomo ponovno poskusili začeti sejo, ki se včeraj ni posrečila."
11,"Torej, sklicana je bila na podlagi 134. in 99. člena Poslovnika."
4,Najprej moramo ugotoviti sklepčnost.
10,"Najprej bi prosil poslance Družbenopolitičnega zbora, da izkažejo svojo navzočnost."
5,Torej teh poslancev ni zadosti.
2,Zbor občin?
3,Zbor združenega dela?
6,Torej poskušamo še enkrat: Družbenopolitični zbor?
0,.
38,"Na podlagi tega rezultata ugotavljam, da je na skupni seji navzoča večina poslancev vsakega zbora, kar pomeni, da je skupna seja na podlagi 6. točke 72. ustavnega amandmaja iz leta 1974 in prvega odstavka citiranega 135. člena sklepčna."
5,Predlog dnevnega reda ste prejeli.
7,Želi kdo o predlogu dnevnega reda razpravljati?
11,"Če ne želi, prosim, dajem ta predlog dnevnega reda na glasovanje."
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je dnevni red sprejet, in sicer: IMENOVANJE VLADE REPUBLIKE SLOVENIJE, PODPREDSEDNIKOV IN MINISTROV."
18,Skupaj s sklicem ste za današnjo sejo prejeli predlog za imenovanje podpredsednikov in ministrov ter mnenja delovnih teles.
9,Mnenja nekaterih delovnih teles ste prejeli včeraj na klop.
15,"Prosim predsednika vlade, dr. Janeza Drnovška, da obrazloži svoj predlog oziroma da predstavi svojo vlado."
6,"Spoštovane poslanke in poslanci, gospod predsednik!"
22,"Na podlagi vaše odločitve z dne 22. aprila, ko ste me izvolili za mandatarja nove slovenske vlade, sem pripravil predlog nove vlade."
39,"Čeprav menim, da bi bilo treba število ministrov v vladi zmanjšati, v sedanji situaciji nisem imel druge možnosti, kot da izhajam iz obstoječih zakonskih okvirov in pripravim predlog z enakim številom ministrov in enakimi resorji kot v sedanji vladi."
26,"Zavzel pa se bom, da v nadaljnjih postopkih pridemo čimprej do nove racionalne zasnove vlade in da s tem začnemo najpozneje z vlado po izvedenih volitvah."
20,"Predlog za sestavo nove vlade sem pripravljal v sodelovanju z vodstvi tistih strank, ki so podprle mojo kandidaturo za mandatarja."
28,"Tri izmed teh strank so sodelovale že v prejšnji vladajoči koaliciji DEMOS-a, zato najbrž ne preseneča dejstvo, da sem v predlogu vlade obdržal del ministrov iz dosedanje vlade."
27,"V zvezi s posameznimi vprašanji oziroma posameznimi resorji sem se konzultiral tudi s predstavniki ostalih strank v želji, da bi našli najboljše možne rešitve za sestavo vlade."
28,Programska izhodišča sem vam kot kandidat za mandatarja nove vlade predstavil na seji Skupščine 22. 4. Ta izhodišča so poznana kandidatom za podpredsednike in ministre v novi vladi.
11,Na tej osnovi so se tudi pripravljeni vključiti v njeno delovanje.
32,"Kandidati za ministre so opravili predstavitve na ustreznih skupščinskih odborih, pri čemer bodo vprašanja, sugestije in odgovori iz predstavitvenih nastopov predstavljali pomemben element pri sestavi programa vlade, potem ko bo ta konstituirana."
33,"V tej fazi na današnji seji vam svoj predlog za sestavo vlade lahko pospremim še enkrat s kratkim prikazom programskih izhodišč, ki bodo tudi osnova za izdelavo podrobnejšega programa vlade po njenem konstituiranju."
24,"Posebej bi izdvojil naslednja izhodišča, za katera pričakujem, da jih bodo podprli oziroma sprejeli člani nove vlade in pripravili svoje konkretnejše programe in predloge."
35,"1. Kot mandatar nove vlade se zavedam zapletenosti sedanje politične situacije, zlasti zapletenosti skupščinskega odločanja, ki lahko pomeni stalen dejavnik politične nestabilnosti in tudi omejitev za uspešno razreševanje nakopičenih problemov, ki stojijo pred slovensko državo."
29,"Zagotavljam, da si bom po svojih najboljših močeh prizadeval, da čimprej izidemo iz volilne blokade, da čimprej pridemo do volilne zakonodaje in da v ustavno predvidenem roku izvedemo volitve."
18,"2. Obdobje do volitev bo sorazmerno kratko, vmesno obdobje, vendar bo zelo pomembno za nadaljnji gospodarski razvoj Slovenije."
18,V tem času bom s svojo vlado skušal zagotoviti večjo gospodarsko stabilnost in večjo preglednost pravil gospodarskega delovanja.
14,"Del teh nalog bo lahko vlada opravljala neposredno, v sodelovanju zlasti z Banko Slovenije."
48,"V mislim imam predvsem protiinflacijsko politiko in namen, da v teh mesecih, ki jih bo imela na razpolago ta vlada, inflacijo pripeljemo v čim večji meri pod kontrolo in se izognemo sedaj stalno preteči nevarnosti, da se znova razbohoti hiperinflacija, ki bi lahko bistveno ogrozila temelje slovenskega gospodarstva."
15,"To nalogo bomo skušali izpeljati brez dodatnih narodnogospodarskih stroškov, torej brez dodatne recesije in nezaposlenosti."
13,3. Izrednega pomena za nadaljnji razvoj slovenskega gospodarstva bo čimprejšnji sprejem lastninske zakonodaje.
21,"Ta parlament skuša že več kot leto dni najti odgovore na vprašanja lastninske transformacije, vendar na žalost do sedaj brez uspeha."
13,"Lastninska transformacija seveda ni le strokovno vprašanje, temveč v veliki meri politično vprašanje."
10,To je v naših dosedanjih razpravah postalo več kot očitno.
20,"Zato kot mandatar za sestavo nove vlade seveda povsem sprejemam dejstvo, da bo odločitev o lastninski zakonodaji sprejel ta parlament."
33,"Zato tudi podpiram dosedanje aktivnosti, ki jih v tej zvezi izvaja predsednik parlamenta, gospod Bučar, ki je s skupino poslancev iz različnih strank in s skupino strokovnjakov pripravil novi osnutek zakona o lastninjenja."
54,"V upanju, da je v tem osnutku na podlagi dosedanjih aktivnosti v zadostni meri združeno strokovno prizadevanje s političnimi pogledi različnih strank v našem parlamentu, bom novi vladi takoj predložil, da se opredeli do tega osnutka zakona in izvede potrebne aktivnosti, da bi lahko parlament v najkrajšem možnem času odločal o tem pomembnem vprašanju."
20,"Lastninska zakonodaja vsekakor sodi med tista prioritetna in za celotno Slovenijo, pomembna vprašanja, pri katerih moramo najti ustrezen politični dogovor."
34,"Zato pričakujem, da se bodo v konstruktivno razpravo vključile vse stranke, tudi tiste, ki ne sodelujejo neposredno v vladi in zagotavljam, da bom kot predsednik vlade v polni meri prisluhnil njihovim stališčem in predlogom."
11,Seveda pa ključ do rešitve tega vprašanja leži v rokah parlamenta.
63,"Upam, da bomo vsi skupaj premogli dovolj zrelosti in odgovornosti, da bomo lahko našli rešitev za lastninsko transformacijo, saj bi njeno nadaljnje odlaganje, npr. odlaganje na obdobje po volitvah, pomenilo za Slovenijo izjemno gospodarsko škodo, pomenilo bi nov zastoj v razvoju, pomenilo bi to tudi nadaljnje nekontrolirano lastninjenje, ki si ga urejena pravna država, kot naj bi Slovenija bila, vsekakor ne more privoščiti."
14,4. Vprašanja sanacije finančnega sistema in sanacije podjetniškega sektorja so se do sedaj odlagala.
39,"Nova vlada bo v najkrajšem možnem času pregledala obstoječe konceptualne predloge in bo dala svoje predloge za začetek sanacije finančnega sistema, ki naj bi pripeljalo do normalnih pogojev financiranja in normalnih pogojev za tekoče in razvojno delovanje naših podjetij."
23,"V najkrajšem možnem času bo predložila svoje poglede in predloge za predsanacijo, sanacijo in stečajne postopke in pa strategijo nadaljnjega razvoja našega gospodarstva."
32,"Pripravila bo strategijo tujih vlaganj, proučila in predložila bo ukrepe za spodbudo, nastajanje in razvoj malih ter srednjih podjetij, vključno s tehnološko izpopolnitvijo, ki jim bo omogočala konkurenčno tekmovanje z razvitim svetom."
22,Ob upoštevanju prioritete gospodarskega okrevanja in socialnega ravnotežja bomo proučili in po potrebi Skupščini predložili predloge za spremembo strukture in obsega proračuna.
19,Proučili bomo sedanje carinske in druge zaščitne instrumente in predložili njihove spremembe glede na opredeljene stabilizacijske in razvojne cilje.
17,5. Naslednji meseci do konca leta bodo ključnega pomena za opredelitev odnosa Slovenije do mednarodne finančne skupnosti.
25,"Takoj bomo pričeli intenzivne razgovore z misijami Mednarodnega monetarnega sklada in Svetovne banke in jih povabili, da strokovno in tehnično sodelujejo pri saniranju našega gospodarstva."
19,Pogajali se bomo z Evropsko gospodarsko skupnostjo in skušali doseči v tem trenutku najboljši možni trgovinski in finančni aranžma.
25,Intenzivno se bomo vključili v pogajanja o sukcesiji bivše države in skušali ob tem do konca vsebinsko in formalno razčistiti finančno in materialno pozicijo Slovenije.
42,"6. Vlada si bo prizadevala, da v teh kritičnih mesecih doseže dogovor o socialnem ravnotežju, tako da bi pri predstavnikih najpomembnejših družbenih interesov dosegla razumevanje o nujnih ukrepih za izhod iz sedanje situacije in s tem ustrezno podporo vladi pri njenem delovanju."
19,Vlada bo prisluhnila njihovim zahtevam in predlogom in jih skušala glede na objektivne možnosti v največji možni meri upoštevati.
57,"7. V družbenih dejavnostih bo skušala vlada voditi razumno politiko, se izogibala eksperimentom, ki bi lahko povzročili konflikte v tej nestabilni situaciji in skušala bo pripraviti ustrezno zasnovo za nadaljnji razvoj te dejavnosti in bo v skladu z razpoložljivimi materialnimi možnostmi skušala maksimalno prispevati k temu, da dosežemo čim višji nivo storitev, zlasti v zdravstvu in šolstvu."
57,"8. Vlada bo ponovno in posebej proučila vprašanje nezaposlenosti in skušala najti dodatne rešitve, ki so v skladu z najboljšimi svetovnimi izkušnjami, z namenom, da se v čim večji meri izkoristijo razpoložljivi delovni potenciali, ki jih Slovenija ima in da bi kljub zapletenim gospodarskim razmeram, ki se približujejo že kritični meji, zagotovili dostojno preživetje vsakemu slovenskemu državljanu."
72,"In končno, upam, da bomo vsi skupaj, tako nova vlada kot skupščina, na nivoju zapletene situacije in nalog, ki so pred nami, da bomo znali najti pravo ravnotežje med našo politično borbo pred volitvami in med tistimi nujnimi nalogami, ki jih moramo vsi skupaj opraviti, da mlada slovenska država izide iz sedanje gospodarske in politične krize, da opraviči svoj obstoj in da se res približa zahodnim standardom parlamentarne demokratcije in gospodarske učinkovitosti."
17,"Še vedno upam, da smo sposobni večje politične zrelosti, saj nam politična zmerjanja, neresnice, podtikanja vsem škodujejo."
31,"Pri svojem delovanju si bom še naprej prizadeval za zmanjševanje sedanjih velikokrat nepotrebnih ideoloških polarizacij, za kulturnejši politični dialog, zlasti v odnosu med vlado in skupščino in v odnosu do javnosti."
20,"Spoštovane poslanke in poslanci, s temi spremnimi besedami vam posredujem v obravnavo in sprejem svoj predlog za sestavo nove vlade."
4,Upam na konstruktivno razpravo.
10,Vse vaše dobronamerne predloge in pripombe bom vedno pripravljen upoštevati.
22,"Če bo potrebno in možno v toku delovanja vlade njeno sestavo še spremeniti oziroma izboljšati, potem vam bom takšne predloge takoj posredoval."
10,"Gospod predsednik, poslanci so dobili pismene predloge za sestavo vlade."
14,"Če je potrebno, jih bom še enkrat prebral, sicer pa bi zaključil svojo predstavitev."
8,"Jaz bom prosil, da preberete še enkrat imena."
211,"Za podpredsednike vlade predlagam: doktorja Jožeta Pučnika - podpredsednika za splošne zadeve, ki bo koordiniral odbor in zadeve s področja državne ureditve in javne uprave; gospoda magistra Hermana Rigelnika predlagam za podpredsednika za gospodarstvo; magistra Viktorja Žaklja za podpredsednika za družbene dejavnosti; gospoda Igorja Bavčarja za ministra za notranje zadeve; doktorja Dimitrija Rupla za ministra za zunanje zadeve; Janeza Janšo za ministra za obrambo; Lojzeta Janka za ministra za zakonodajo; magistra Franca Avberška za ministra za energetiko; doktorja Maksa Tajnikarja za ministra za malo gospodarstvo; Dušana Šešoka za ministra za industrijo in gradbeništvo; Jožeta Jeraja za ministra za trgovino; magistra Janeza Siršeta za ministra za turizem in gostinstvo; magistra Jožeta Protnerja za ministra za kmetijstvo, gozdarstvo in prehrano; Marjana Krajnca za ministra za promet in zveze; Miha Jazbinška za ministra za varstvo okolja in urejanje prostora; Jožico Puhar ministrico za delo; doktorja Slavka Gabra za ministra za šolstvo in šport; doktorja Petra Tanciga za ministra za znanost in tehnologijo; Boruta Šukljeta za ministra za kulturo; Jelka Kacina ministra za informiranje; doktorja Janka Prunka za ministra za Slovence po svetu in narodnosti v Sloveniji; Osterman Ano za ministrico za borce in vojaške invalide; Miha Kozinca za ministra za pravosodje; doktorja Davorina Kračuna za ministra za planiranje in Janeza Kopača za ministra za finance."
1,Hvala.
2,Hvala lepa.
16,"Zdi se, da sem pozabil prebrati doktorja Božidarja Voljča, ministra za zdravstvo, družino in socialno varstvo."
62,"Sedaj naj bi najprej sledila eventualno potrebna vprašanja predsedniku vlade, vendar ker je že včeraj bila vrsta prigovorov, češ da ta skupščina ni sklicana v skladu z obstoječimi predpisi in da je cela vrsta odprtih vprašanj, smo se včeraj zmenili, da bi najprej poslovniška komisija dala svoje poročilo in zato bi prosil gospoda Tomažiča, da najprej pove, kakšno je stališče te komisije."
2,Hvala lepa!
1,Spoštovani!
27,"Včeraj sem, tudi po posvetu s predsednikom skupščine sklical, komisijo, sicer 11. sejo Komisije za pripravo in spremljanje izvajanja poslovnika Skupščine Republike Slovenije za danes od 9.30."
36,"Na seji, katere se je udeležilo 12 članov od 13, smo obravnavali vprašanja v zvezi s pripravo besedila sprememb in dopolnitev Poslovnika skupščine v zvezi z izvedbo ustavnega inštituta nezaupnice vladi in imenovanja ministrov nove vlade."
23,"Uvodoma smo evidentirali vprašanja, ki se pojavljajo ob izvajanju tega novega ustavnega inštituta, konstruktivne nezaupnice, ki pa nima ustrezne ureditve v obstoječem poslovniku."
51,"To so, če se omejim samo na vprašanje konstrukcije nezaupnice, moram reči, da je sicer več vprašanj v zvezi z volitvami predsednika vlade, če bi prišlo na način po 111. členu, tam bi bilo potrebno še določiti, kaj je s posvetovanjem poslanskih klubov, kakšna je vloga predsednika republike in tako naprej."
22,"Ampak, samo v zvezi s tem so naslednja vprašanja: Kaj v primeru, če je vloženih več nezaupnic hkrati ali zelo tesno skupaj?"
4,Kako omogočiti enakopravnost kandidatov?
7,"To smo videli, kakšen problem je bil."
16,"V poslovniku je treba določiti rok, v katerem je potrebno sklicati sejo za glasovanje o nezaupnici."
36,"Nato rok v katerem mora kandidat predložiti nek program ali obrazložitev in nek rok,da lahko vlada sploh ima sejo in da na to reagira, kajti vemo, da so bili problemi, ko ni bilo tega časa."
12,"Nato tudi rok za poslance, da dobijo material, da ga lahko naštudirajo."
22,"V zvezi z volitvijo ministrov pa je treba določiti, kakšen naj ta predlog bo: ali je lahko nepopoln ali mora biti obrazložen."
89,"Nato pa je seveda treba določiti rok, v katerem ti ministri naj bi bili - morajo biti - voljeni, kakšno je delo komisij za predstavitev, ali so to lahko tudi odbori, pri katerih komisijah se predstavijo ministri brez listnice ali, kot smo v našem primeru videli, celo podpredsedniki, ki sploh niso ustavni inštitut, kaj vsebuje poročilo komisij, da je lahko primerjava; kaj, če je poročilo negativno, nato pa zelo pomembno vprašanje, kako se glasuje: ali se glasuje v paketu za vse ali skupaj ali kakšna kombinacija ali se glasuje tajno, javno."
18,"Kaj, če je rezultat negativen, če celota ni izvoljena, kaj, če ni izvoljen posamezen oziroma imenovan posamezen minister."
23,"Kaj, če ni izvoljenih večina ministrov, do kdaj je sploh še vloga mandatarja sicer že izvoljenega predsednika vlade aktualna in kdaj to preneha."
37,"Nato, kdaj vlada priseže; ali je relevantno, da mora biti izvoljeni vsi ministri ali samo nekateri; kaj je, če so nekateri kasneje izvoljeni; kdaj pride do predaje in tudi prisege - ob sedanjem poslovniku govorijo o slovesni izjavi."
15,"Kaj je z eventualnimi postopki proti posameznim ministrom, kot je interpelacija, ali se prekine itd."
50,"Ko smo evidentirali te probleme, smo nekako ugotovili, da bi kot komisija - tako sem tudi jaz ocenil kot njen predsednik in vodja službe, če bi intenzivno se lotili stvari, bi nekako uspeli v nekaj dneh - morda čez vikend pripraviti tovrstne določbe, ki pa so, kot ste sami videli, zelo zahtevne."
19,"Vendar, če bi se zelo potrudili, bi tam nekje do torka po mojem mnenju ta komisija lahko to pripravila."
36,"Vendar moram reči, potem da se komisija ni v celoti strinjala s potrebo po takšni ureditvi in na koncu smo sprejeli 4 sklepe, katere bom sedaj prebral, in sicer na podlagi razprave, ki sem jo opisal."
35,"Prvi sklep je: Komisija ugotavlja, da nekateri inštituti nove ustave niso zadovoljivo izdelani v obstoječem poslovniku, zato prihaja do problemov in težav pri izvedbi le-teh in zato obstaja potreba po sprotnem opredeljevanju do teh vprašanj."
8,Ta sklep je bil na komisiji sprejet soglasno.
16,"Drugi sklep: Komisija meni, da je tekoči postopek konstruktivne nezaupnice vladi mogoče izvesti po veljavnem poslovniku."
49,"Tu je bilo 7 članov komisije za, 4 proti, 1 vzdržan, ločeno mnenje pa so imeli poslanci Peter Reberc, Franci Ogris, Anton Tomažič, Andrej Šter in Janez Lampret; in sicer da vseh vprašanj glede konstruktivne nezaupnice sedanji poslovnik nima zadovoljivo razdelanih in da bi bilo potrebno ta vprašanja urediti."
34,"Tretji sklep: Komisija izraža pripravljenost, da bo v najkrajšem možnem času, predvidoma do torka, 19. maja, strokovno pripravila najnujnejše določbe poslovnika za izvedbo inštitutov, opredeljenih v novi ustavi, ki jih dosedanji poslovnik ne rešuje."
7,Tudi ta sklep je bil sprejet soglasno.
35,"In četrti: Komisija meni, da bi se v primeru, da bi bil poslovnik spreminjan, te določbe, ki se nanašajo na postopek konstruktivne nezaupnice, ne upoštevale za nazaj za že pretečene faze, ampak samo za naprej."
7,Tudi ta sklep je bil sprejet soglasno.
1,Hvala.
2,Hvala lepa.
21,"Glede tega bi vas obvestil, obrnil sem se na naše ministrstvo za zakonodajo glede teh vprašanj, da dobimo še njegovo mnenje."
14,"To mnenje sem dobil pisno in vam bo razdeljeno na klop, če še ni."
9,Tu gre vse za proceduro o čemer sedaj govorimo.
6,"Spoštovano predsedstvo, drage kolegice in kolegi!"
21,"V imenu kluba poslancev sem vam dolžen pojasniti nekaj okoliščin in razlogov, zakaj je prišlo včeraj do razmer, kakršne so bile."
26,"Dovolite, da vam pojasnim, tak je sklep kolegov in prosim, da upoštevate okoliščine, ki niso bile v celoti niti v javnosti niti vam v celoti pojasnjene."
6,"Bom zelo kratek, skušam biti precizen."
11,"Ker gre za posebno stališče, nimam pisnega stališča, zato bodite benevolentni."
31,"Poslanski klub štirih strank in neodvisnih poslancev Demosa se je zavedal okoliščin v zvezi s procedurami, ki so vam bile sedaj podrobno pojasnjene, že preden je bila zadnja konstruktivna nezaupnica izglasovana."
9,Mi smo na te proceduralne okolišče opozarjali predsednika skupščine.
17,"Temeljito in intenzivno smo zadeve preštudirali in pripravili za ustavno komisijo, ki je bila sklicana za ponedeljek."
15,"Na ustavni komisiji smo detajlno, tako kot ste sedaj slišali gospoda Tomažiča, predložili možne rešitve."
26,"Ustavna komisija je s preglasovanjem po zaključku seje ponovno odprla in sprejela stališče, da je možno izvesti postopek, tako kot predvideva začasni poslovnik v 26. členu."
8,Nato je sledila obsežna razprava na našem klubu.
41,"Ker smo vedeli, da lahko nastanejo problemi in vprašanja, smo se obrnili na predsednika skupščine z jasnimi pisnimi stališči in prosili dopoldan za preložitev seje, da te zadeve rešimo, tako kot se sedaj poskušajo reševati in jih nakazujejo v poslovniški komisiji."
21,"Kot veste, to ni bilo upoštevano, zato smo naslednji dan zjutraj, včeraj, šli osebno k predsedniku Bučarju in prosili za razgovor."
22,"Predsednik Bučar je prišel na naš zbor, poslušal vse argumente, tudi pojasnil in mislili smo dobronamerno, da bo te okoliščine tudi upošteval."
35,"To se ni zgodilo, zato je bilo po podrejenem sklepu vseh poslancev odločeno, da se seje ne udeležimo, ker ne želimo sodelovati pri tako izvoljeni vladi, ker tudi mi želimo, da je ta vlada naša."
9,"Mi nimamo nič proti mandatarju vlade, nič proti ministrom."
2,Ponovno poudarjam.
23,"Med kandidati vlade sedi tudi kolega, odvetnik, za katerega vsi veste, da sem se ves čas zavzemal, da pride v sestav naše oblasti."
15,"Posebej poudarjam to kot posebno okoliščino, zame osebno, in tako misli tudi vrsta drugih kolegov."
4,"Dovolite, da gremo naprej."
26,"Včerajšnja seja, taka kot je bila, z njo ste seznanjeni in danes zjutraj smo pred sejo zbora šli ponovno k predsedniku skupščine in se dogovorili naslednje."
29,"Vsi vodje poslanskih klubov štirih strank in jaz smo bili pri njem in smo se dogovorili, da se sestanejo vodje klubov vseh parlamentarnih strank in to se je zgodilo."
13,"Mi smo zasedali v salonu, se dogovarjali in smo bili tik pred dogovorom."
6,O tem bo poročal gospod Školč.
43,"Ko smo hoteli definirati stališča, da bi danes, tako kot smo do sedaj, konstruktivno reševali stvari, pride skupina razburjenih poslancev v salon in pove: ""Dnevni red je sprejet, mandatar za sestavo poroča."" Nastalo je posebno stanje, zato naši poslanci sedaj čakajo na hodniku."
20,"Prosim, zadeve niso tako enostavne, ker sem prepričan, da se sedanja vlada zaveda, da brez Demosovega kluba ne more vladati."
13,Prepričan sem v to in mi želimo dobronamerno sodelovati do izročitve mandata volivcem.
5,"Nobenih ultimatov, nobenih obstrukcij, ničesar."
21,"Želel sem vam pojasniti in tudi javnosti; daleč od tega, da bi šlo za kakršnokoli oponiranje legitimni pravici, da prevzame oblast."
37,"Legitimni zahtevi, da se izvoli vlada po proceduri in danes imate pred seboj, da je v najmanj eni točki nesporno, da je bil kršen dosedanji postopek; da se je izločalo podpredsednike kot posebno obliko imenovanja od ministrov."
18,Vsi organi to nesporno ugotavljajo in tudi v tem smislu je tekel pogovor na sestanku vodij poslanskih klubov.
17,"Mi celo mislimo, da je bilo to namerno predlagano, da nekateri od podpredsednikov ne bi bili izvoljeni."
4,"Dovolite, da tako mislimo."
20,"Dovolite, da smo lahko tudi nezaupljivi in moji kolegi, ki bi raje skupaj delili odgovornost in usodo, čakajo na hodniku."
17,"Lepo vas prosim, vsi smo razburjeni in živčni, bodimo dobronamerni z ramo ob rami in rešujmo zadeve."
45,"Zato predlagam, da sprejmemo skupno vlado, da gospod Školč poroča, kaj je bilo tik pred dogovorom, da za krajši čas prekinemo to sejo in da ponovno v okviru poslanskih klubov stvari dorečemo in legitimno in odgovorno pred sabo in pred javnostjo to stvar danes zaključimo."
2,Najlepša hvala.
2,Hvala lepa.
35,"Preden bi nadaljevali razpravo, mi dovolite, da pojasnim nekaj stvari, glede na to, da je bilo večkrat izrečeno mnenje, da je z moje strani ustvarjeno vzdušje nekooperativnosti, da ne sprejemam predlogov, ki so bili predstavljeni."
23,"Moram povedati naslednje: ta zbor oziroma njegove stranke, katere v tem zboru so me kritizirale, češ da samolastno tolmačim poslovnik in novo ustavo."
23,"To vzamem na znanje in zato ne bom sprejel nobenega predloga, ki mi ga postavljajo, ne da bi dal temu zboru to odobritev."
12,"Sedaj dobivam očitke, češ da sem posloval tako, kot so oni želeli."
41,"Hkrati sem prav zaradi tega, ker je bilo izrečena vrsta kritik o kršitvi dosedanje ustave in poslovnika v dosedanjih postopkih, zaprosil Ministrstvo za zakonodajo, da tudi ono pove svoje pravno mnenje, ki ga vam zdaj posredujem in ga bom sedaj prebral."
13,Ustavno-pravna komisija in zakonska ureditev vprašanj v zvezi z imenovanjem Vlade Republike Slovenije.
5,A) Nova Ustava Republike Slovenije
6,1) Vlado sestavljajo predsednik in ministri.
14,Vlada in posamezni ministri so v okviru svojih pristojnosti samostojni in odgovorni Državnemu zboru.
4,To je 110. člen.
11,2) Ministre imenuje in razrešuje Državni zbor na predlog predsednika vlade.
6,"To je 112. člen, prvi odstavek."
17,3) Predlagani minister se mora pred imenovanjem predstaviti pristojni komisiji Državnega zbora in odgovarjati na njena vprašanja.
6,"To je 112. člen, drugi odstavek."
15,4) Predsednik vlade skrbi za enotnost politične ter upravne usmeritve vlade ter usklajuje delo ministrov.
14,"Ministri so skupno odgovorni za delo vlade, vsak minister pa za delo svojega ministrstva."
3,To je 114/1.
13,"5) Sestavo in delovanje vlade, število, pristojnost in organizacijo ministrov ureja zakon 114/2."
47,"6) Funkcija predsednika vlade in ministrov preneha, ko se po volitvah sestane nov državni zbor, funkcija ministrov pa tudi z vsakim drugim prenehanjem funkcije predsednika vlade ter z razrešitvijo ali odstopanjem ministra, morajo pa opravljati tekoče posle do izvolitve novega predsednika vlade oziroma do imenovanja novih ministrov."
4,To je 115. člen.
8,B) Ustavni zakon za izvedbo Ustave Republike Slovenije.
17,"1) Predpisi in drugi splošni akti, ki so veljali na dan razglasitve nove ustave ostanejo v veljavi."
15,"Določbe predpisov, ki niso v skladu z Ustavo, je treba z njo uskladiti najkasneje do"
1,31.12.1993.
6,"To je 1. člen, prvi odstavek."
11,2) Skupščina Republike Slovenije nadaljuje delo do prve seje Državnega zbora.
6,"To je 2. člen, prvi odstavek."
34,"3) Do konstituiranja Državnega zbora in Državnega sveta sprejemajo zbori Skupščine Republike Slovenije zakone in druge akte na način in po postopku, določenim z Ustavo iz leta 1974 in z njenimi spremembami in dopolnili."
6,"To je 2. člen, drugi odstavek."
20,"4) Izvršni svet Skupščine Republike Slovenije nadaljuje delo kot vlada po določbah nove ustave, razen določbe iz 117. člena Ustave."
4,To je 4. člen.
18,C) Zakon o sistemu državne uprave in o Izvršnem svetu Skupščine Republike Slovenije ter o republiških upravnih organih.
22,"Ta zakon v določbah od 200. do 216. člena ureja sestavo republiškega izvršnega sveta, pravice in dolžnosti njegovih članov ter način dela."
12,"Po 200. členu zakona sestavljajo republiški izvršni svet predsednik, podpredsedniki in člani."
37,"Po izrecni določbi prvega odstavka, 1. člena ustavnega zakona, za izvedbo nove Ustave Republike Slovenije, ostanejo v veljavi predpisi in drugi splošni akti, ki so veljali na dan razglasitve Ustave, to je na dan 31. decembra 1991."
9,Č) Zakon o organizaciji in delovnem področju republiške uprave.
9,Ta zakon določa 22 ministrstev kot republiških upravnih organov.
10,"Tudi za ta zakon velja isto, kot pod točko C)."
3,VPRAŠANJA IN DILEME:
16,"1) Sklic skupne seje zborov Skupščine Republike Slovenije, to, kar je bilo sedaj predmet raznih očitkov."
17,Za sklic skupne seje je bila uporabljena določba 99. člena Poslovnika Skupščine Republike Slovenije iz leta 1985.
35,"Ta se glede na Začasni poslovnik Skupščine Republike Slovenije, sprejet 8. maja 1990 in dopolnjenem 14. junija 1990, do sprejetja novega poslovnika uporablja, v kolikor ni v nasprotju z Ustavo, zakonom in novim začasnim poslovnikom."
49,"Predsednik zbora lahko izjemoma skliče seje zbora v krajšem roku kot 30 dni pred dnem, določenim za sejo zbora, če je to potrebno zaradi preprečevanja ali odpravljanja večjih motenj v gospodarstvu, kadar to zahtevajo interesi ljudske obrambe, varstvo ustavne ureditve, večje naravne nesreče in zaradi drugih izrednih potreb republike."
12,"Utemeljeno je možno zaključiti, da je čimprejšnje imenovanje vlade izredna potreba republike."
9,2) Imenovanje ministrov kot celota ali posamično imenovanje ministrov.
59,"Iz poudarjanja vloge mandatarja, predsednika vlade Republike Slovenije, iz dejstva, da on predloži, sestavi kabinet, ekipo, ki z njim dela in pade, če je predsednik vlade razrešen, iz dejstva, da je vlada kolegijski organ in kot taka tudi odgovorna kot celota, hkrati pa je odgovoren tudi posamezni minister, je možno nedvoumno zaključiti, da gre za imenovanje kabineta kot celote."
20,"Tudi praksa držav s parlamentarno demokracijo in imenovanje vlade kaže na to, da predsednik vlade predloži celoten kabinet kot celoto."
8,3) Ali ima lahko vlada še tri podpredsednike.
44,"Čeprav ustava iz leta 1974 ni govorila o podpredsednikih, temveč je določila le, da Izvršni svet sestavljajo predsednik in določeno število članov - 394. člen stare ustave, je zakon o sistemu državne uprave v 200. členu predvidel, da Izvršni svet sestavljajo predsednik, podpredsedniki in člani."
39,"Glede na izrecno določbo prvega odstavka 1. člena ustavnega zakona za izvedbo ustave, se torej določbe o sestavi republiškega izvršnega sveta, torej vlade, o pravicah in dolžnostih njegovih članov ter o načinu dela, še vedno uprabljajo v Republiki Sloveniji."
19,"To pomeni, da so podpredsedniki vlade, ki jih predlaga predsednik vlade Republike Slovenije, ministri, v bistvu ministri brez resorja."
19,"Glede na to predstavljajo skupaj z drugimi ministri listo kot celoto oziroma kabinet, ki ga imenuje Skupščina Republike Slovenije."
4,4) Imenovanje članov vlade.
17,"Začasni poslovnik Skupščine Republike Slovenije govori o izvolitvi članov Izvršnega sveta, nova ustava pa določa imenovanje ministrov."
25,"Bistvena razlika med volitvijo in imenovanjem je v tem, da ima pri volitvah skupščina možnost izbire med več kandidati, pri imenovanju pa gre za postavitev."
6,Tu ni izbire med več kandidati.
14,"Tako kot je lahko glasovanje o izvolitvi javno oziroma tajno, velja tudi za imenovanje."
5,5) Posledice predstavitve predlaganih ministrov.
20,"Ustava samo določa, da se mora predlagani minister pred imenovanjem predstaviti pristojni komisiji Državnega zbora in odgovarjati na njena vprašanja."
6,Gre torej za dolžnost predlaganega ministra.
10,Pristojna komisija nima pravica dajati oziroma zavračati soglasja h kadnidatu.
23,"Normalno pa je, da lahko o tem zavzame mnenje oziroma stališče, na katerega pa Državni zbor, zaenkrat zbori Skupščine Republike Slovenije, niso vezani."
12,"6) Nujnost sklepčnosti odborov in komisij, pred katerimi se predstavijo predlagani ministri."
12,"Gre za dolžnost predlaganega ministra, da se predstavi in odgovarja na vprašanja."
20,"Ali je pri tem odbor oziroma komisija sklepčen ali ne, ni bistveno vprašanje, saj ne sprejema nobenega predloga oziroma soglasja."
35,"Normalno bi bilo, da bi bili odbori in komisije vedno sklepčni, vendar iz okolišine, da morda v konkretnih primerih niso bili, še ni mogoče zaključiti, da je potrebno ponavljanje predstavitve na takšnih odborih oziroma komisijah."
9,7) Razčlenitev pojma predstavitve predlaganih ministrov v začasnem poslovniku.
27,"Poslovnik bi lahko predvidel, da se ob predstavitvi ministra in njegovega odgovarjanja na vprašanja sestavi zapisnik in da lahko pristojna komisija o tem zavzame stališče ali mnenje."
18,"Ker pa te okoliščine za imenovanje predlaganega ministra niso bistvene, dopolnjevanje začasnega poslovnika v tej smeri ni nujno."
36,"Predstavitev predlaganih ministrov je pomembna za vtis oziroma za oceno, na eni strani predsednika vlade Republike Slovenije, ali lahko utemeljeno pričakuje, da bo njegov kabinet imenovan v celoti, ali pa naj posameznega kandidata zamenja z drugim."
26,"Po drugi strani pa za Skupščino Republike Slovenije glede odločitve, ali naj kljub morda nesprejemljivosti posameznega kandidata, za listo v celoti vendarle glasuje, ali pa ne."
4,8) Spreminjanje začasnega poslovnika.
36,"Če se sprejme odločitev, da vprašanj v zvezi z imenovanjem nove vlade Republike Slovenije ni mogoče zadovoljivo rešiti s proceduralnimi sklepi in uporabljajoč dosedanji začasni Poslovnik Skupščine Republike Slovenije, se zastavlja vprašanje, kako sprejeti spremembe poslovnika."
18,"Po 94. členu nove Ustave Republike Slovenije, Državni zbor sprejme poslovnik z dvotretjinsko večino glasov vseh navzočih poslancev."
49,"Vendar tretji odstavek 2. člena ustavnega zakona za izvedbo Ustave Republike Slovenije izredno predpisuje, da sprejemajo zbori Skupščine Republike Slovenije zakone in druge akte, poslovnik pa gotovo je akt Skupščine Republike Slovenije, na način in postopek, določen z Ustavo Republike Slovenije iz leta 1974 in njenimi spremembami in dopolnitvami."
11,Začasni Poslovnik Skupščine Republike Slovenije so zbori sprejemali na skupni seji.
16,"Glede na to, bo šele Državni zbor svoj poslovnik sprejemal z dvotretjinsko večino glasov navzočih poslancev."
7,9) Rok za določitev imenovanja nove vlade.
10,Ob sprejemu konstruktivne nezaupnice je bil izvoljen novi predsednik vlade.
21,"S tem je bil dosedanji predsednik vlade razrešen, mora pa skupaj s svojimi ministri opravljati tekoče posle do prisege nove vlade."
12,"Ustava torej ne določa roka, v katerem mora biti imenovana nova vlada."
17,Tega vprašanja glede na naravo stvari tudi ne more in ne sme predpisovati Poslovnik Skupščine Republike Slovenije.
2,Sklepne ugotovitve.
1,Prvič.
19,"Po ustavnem zakonu za izvedbo nove Ustave Republike Slovenije, Skupščina Republike Slovenije nadaljuje delo do prve seje Državnega zbora."
20,"Izvršni svet Skupščine Republike Slovenije pa nadaljuje delo kot vlada po določbah te ustave, razen določbe iz 117. člena ustave."
1,Drugič.
24,"Ker ni še zakona o vladi, je pač treba uporabljati zakon o sistemu državne uprave in zakon o organizaciji in delovnem področju republiške uprave."
18,"Gre za okoliščino, da v tem začasnem obdobju še lahko imamo podpredsednike vlade in da imamo 22 ministrstev."
1,Tretjič.
37,"Čeprav so določbe ustave izjemno skope, pa po našem mnenju ni mogoče namesto novega zakona o vladi, pomembnih vprašanj urejati s poslovniškimi določbami, temveč je treba izhajati iz 1. člena ustavnega zakona za izvedbo Ustave Republike Slovenije."
1,Četrtič.
18,"Imenovanje nove vlade naj se izvede, tako da bodo delegati Skupščine Republike Slovenije glasovali o listi kot celoti."
13,"To predvideva tudi že 26. člen začasnega poslovnika, ki pa govori o volitvah."
1,Petič.
20,"Kandidati za podpredsednike vlade so lahko na skupni listi, skupaj z drugimi ministri in gre torej za listo v celoti."
1,Šestič.
26,"Če bi delegati Skupščine Republike Slovenije vztrajali na predstavitvi tudi kandidatov za podpredsednike v smislu 112. člena Ustave Republike Slovenije, bi bilo treba te predstavitve opraviti."
1,Sedmič.
26,"Za že doslej opravljene predstavitve in odgovarjanje na vprašanja ni nobene potrebe po ponavljanju, saj so predlagani ministri svojo dolžnost v smislu 112. člena že opravili."
25,"V zvezi s tem bi vas opozoril, da je to vprašanje obravnavala tudi ustavna komisija in sprejela tudi stališče, ki vam je bilo pisno predloženo."
1,Da.
4,Vodjem klubov je bilo.
3,Prebral bom stališče.
37,Imenovanje podpredsednikov in ministrov vlade Republike Slovenije se na podlagi 112. člena Ustave Republike Slovenije izvede v skladu s analogno uporabo določil začasnega Poslovnika Skupščine Republike Slovenije o volitvah podpredsednikov in članov Izvršnega sveta Skupščine Republike Slovenije.
21,"Imenovanje ministrov se izvede, tako da poslanci glasujejo o celotni listi predlaganih ministrskih kandidatov ter ločeno o kandidatih za podpredsednika vlade."
31,Obrazložitev: V razpravi o načelnih vprašanjih glede imenovanja ministrov vlade Republike Slovenije na podlagi 112. člena Ustave Republike Slovenije so člani komisije izhodiščno opredelili tri možne načine imenovanja predlaganih ministrskih kandidatov.
5,Kandidati naj bi se imenovali:
13,1. Ali na podlagi odločitve poslancev o listi kandidatov - glasovanje o celotni listi.
11,2. Ali na podlagi odločitve poslancev o posameznih kandidatih - posamično glasovanje.
23,"3. Ali kombinirano - tako da poslanci odločajo o listi kandidatov, s tem da o posameznem kandidatu glasuje posamično, če se tako predhodno opredelijo."
11,Po končali razpravi je komisija ločeno glasovala o navedenih treh možnostih.
34,"Od 19 prisotnih članov, jih je 12 glasovalo za prvo stališče, torej za glasovanje o celotni listi; 5 članov je podprlo tretje - kombinirano stališče; nihče pa ni izrecno podprl drugega stališča, torej posamično glasovanje."
22,"Navedeno stališče je komisija sprejela na podlagi dejstva, da 112. člen Ustave Republike Slovenije ne obravnava načina imenovanja podpredsednikov vlade in ministrov."
62,"To bo v prihodnje uredil Poslovnik Državnega zbora, do takrat pa je potrebno upoštevati določilo 2. člena ustavnega zakona za izvedbo Ustave Republike Slovenije, ki v tretjem odstavku določa, da sprejemajo do konstituiranja Državnega zbora in Državnega sveta zbori Skupščine Republike Slovenije zakone in druge akte na način in po postopku, določenem z ustavo iz leta 1974 in njenimi spremembami in dopolnili."
26,"V skladu s tem, je potebno imenovanje podpredsednikov in ministrov vlade izvesti na podlagi smisla uporabe določil 26. in 27. člena začasnega Poslovnika Skupščine Republike Slovenije."
34,"Seznanil bi vas še s tem tako imenovanim zaslišanjem ministrov, mislim, da je dobro zaradi tega, ker je bila tudi tukaj vrsta prigovorov in je tudi rezultat približno takle oziroma je čisto točno takle:"
10,1. delovnim telesom se je predstavilo vseh 23 ministrskih kandidatov.
9,2. predstavitev je bila opravljena na 25 delovnih telesih.
6,Dve delovni telesi sta bili nesklepčni.
17,Rezultati razprav v delovnih telesih so naslednji: Enajstim kandidatom je bila v delovnih telesih dana izrecna podpora.
12,Za štiri kandidate je bila v delovnih telesih ugotovljena pozitivna ocena predstavitve.
22,"Glede sedmih kandidatov v delovnih telesih ni izrecnega mnenja, ampak samo ugotovitev, da so se predstavili delovnemu telesu in odgovarjali na vprašanja."
9,Glede enega kandidata je delovno telo sprejelo negativno mnenje.
15,"Torej, ugotavljam, da je stališče Ustavne komisije in mnenje Ministrstva za zakonodajo v bistvu enako."
22,"Torej vprašanje je, samo da je mnenje zakonodajnega ministrstva bistveno širše in bolj podrobno kar se tiče vprašanja samega, je pa identično."
9,"Gre samo za vprašanje, da odločimo o tem, ali:"
13,1. sprejemamo stališče Komisije za ustavna vprašanja - o tem se bomo sedaj odločili;
26,"2. ali bi posebej glasovali tako, kot je ustavna komisija predlagala o podpredsednikih, ali tudi podpredsednike vključimo v enotno listo, tako kot predlaga Ministrstvo za zakonodajo."
18,"V tej zvezi bi želel tudi gospod Školč povedati, kaj so se zmenili glede na seji predsednikov klubov."
5,Spoštovane poslanke in spoštovani poslanci!
22,"Jaz sem med tistimi, ki ni opustil upanja, da lahko le pride do neke mirne rešitve, kako imenovati podpredsednike vlade in ministre."
54,"Zato lahko povem, da drži, da do dogovora na tem sestanku ni prišlo, verjetno zaradi tega, ker nam je zmanjkalo časa, resnici na ljubo pa je treba povedati, da smo bili vodje poslanskih klubov opozorjeni, da se seja začne ob 11. uri in da ne bo držalo, da nismo vedeli, da se to začenja."
22,"Tisto, kar jaz sedaj predlagam kot možno solucijo, je stvar politične odločitve, je pa to, o čemer je klub Demosa pripravljen razpravljati."
42,"To seveda ne pomeni, da bo lahko tudi sprejel, mislim pa, da je treba to zadrego le upoštevati in dati možnost, da se o tej rešitvi, ki jo bom predstavil, klub Demosa opredeli in da Skupščina ne imenuje nove vlade popolnoma razdeljena."
57,"Predlog je sledeč: Da se najprej seveda omogoči sestanek poslancev kluba Demosa, da proučijo kompromis na točki, ki je sledeča: najprej, da se zasliši tudi oziroma da gredo čez hearing tudi podpredsedniki vlade, drugič, da se eventualno ponovita tista dva nesklepčna odbora oziroma komisije in tretjič, da se potem vse podpredsednike in ministre imenuje v enem paketu."
7,"Jaz mislim, da je smiselno to omogočiti."
27,"O tem se seveda morajo odločiti tudi drugi klubi in zato predlagam, da Skupščina to podpre in da omogoči, da se poskuša zadeva rešiti na ta način."
2,Hvala lepa.
2,Hvala lepa.
12,Po vrstnem redu teh predlogov - če ne želi medtem še kdo razpravljati?
2,Hvala lepa.
16,"Potem bi najprej glasovali o stališču Ustavne komisije, če ga sprejemamo tako, kot sem ga prebral."
3,"Prosim, gospod Bizjak."
7,"Spoštovani gospod predsednik, spoštovani kolegice in kolegi!"
22,"Rad bi samo opozoril na to, da ne drži ugotovitev, da sta stališče Ustavne komisije in pa mnenje Ministrstva za zakonodajo identična."
12,Ravno v zvezi z načinom izvolitve podpredsednikov in ministrov je protislovje evidentno.
39,"Mnenje ministrstva - ne vem ali Ministra za zakonodajo, ker ni podpisa - govori o tem na 4. strani v drugem odstavku, da so podpredsedniki ministri in da so torej vključeni v kabinet in naj se jih voli skupaj z ministri."
47,"Stališče Ustavne komisije, ki ga pač nimam pred seboj, bil sem pa zraven, ko smo sprejemali, je pa bilo sprejeto, tako da se voli podpredsednike in ministre na način, kot je določen v začasnem Poslovniku, to pa pomeni posebej podpredsednike, ministre pa dejansko kot celotno listo vseh."
45,"Mislim, da je to točno in v tem smislu sta ti dve mnenji različni in da zaradi tega ne bi bilo prav, da recimo že kar glasujemo o stališču Ustavne komisije in potem sprejmemo nekaj, kar bi bilo v nasprotju z mnenjem Ministrstva za zakonodajo."
69,"Ob tem bi obžaloval, da smo to mnenje ministrstva prejeli šele sedaj, to je dobesedno sedaj, da to ni bilo že poprej, ker mislim, da o nekaterih stvareh bi se na osnovi te analize veliko bolj argumentirano pogovarjali, pri čemer moram pa vseeno reči, da z eno zadevo se pa ne morem strinjati o tem mnenju, namreč, da je povsem vseeno, ali so delovna telesa Skupščine sklepčna ali ne."
12,"Če bi pristajali na takšno zadevo, potem bi bilo to dokaj čudno."
10,"Namreč delovno telo, ki ni sklepčno, preprosto ne more delati."
9,Potem se nihče tudi pred njim pojaviti ne more.
21,"Če se nekje najde predsednik delovnega telesa in pride k njemu kandidat za ministra, to še ni predstavitev pred delovnim telesom."
2,Hvala lepa.
2,Hvala lepa.
2,Gospod Šetinc.
33,"Spoštovani, kot smo videli s stališč treh zelo kompetentnih teles, Ustavne komisije, Komisije za poslovnik in Ministrstva za zakonodajo, ta proceduralni zaplet ni tako hud in tako nerešljiv, kot je kazalo še včeraj."
25,"Vsa tri stališča so si praktično identična, razhajajo se samo v eni točki, in to je vprašanje, ali se voli podpredsednika posebej ali v paketu."
21,"Za eno in drugo trditev je mogoče najti argumentacije in tule je popolnoma jasno, da nedvoumnega odgovora preprosto ne more biti."
29,"Ker ustava govori samo o ministrih, bi lahko iz tega sklepal, da se pač smiselno uporablja začasni poslovnik te skupščine, tako da se pač voli vse skupaj v paketu."
56,"Obstoječi zakon o državni upravi pa spet govori posebej o podpredsedniku in jim nekoliko drugače definira njihove pristojnosti, kar govori o tem, da so njihove pristojnosti širše, nadomeščajo predsednika v določenih primerih in podobno in s tega bi se dalo zopet sklepati, da jih je mogoče zaradi tega tudi voliti na drugačen način kot ostale ministre."
41,"Jaz mislim, da nam ni ostala nobena višja inštanca, ki bi lahko to vprašanje rešila namesto nas in da moramo s preprostim glasovanjem sprejeti eno ali drugo stališče na tem zboru brez kakršnih koli prekinitev in potem preiti na same volitve."
1,Hvala.
2,Hvala lepa.
2,Gospod Ribičič.
28,"Spoštovani, oglašam se zaradi tega, ker mislim, da gre razprava v pravi smeri, da poskušamo zagotoviti to, da bi na glasovanju o vladi bili pač prisotni vsi poslanci."
17,"Ne glede na konkretno stališče se mi zdi zelo pomembno, da se tukaj išče v smeri sporazuma."
59,"Tisto, kar mislim, da bi bila poenostavitev, ki bi - časovno in vsebinsko - bila ustrezna in zaradi tega sem se oglasil, je v tem, da bi prisotne tri kandidate za podpredsednike poprosili, da tukaj, na tej seji, kratko predstavijo svoje poglede in predlagam, da bi to isto storili tudi za oba ministra, ki sta se predstavila na nesklepčnih delovnih sejah."
60,"Moram, seveda je možno ugovarjati, da to ni predstavitev samo pred nekim delovnim telesom, je pa predstavitev pred celotno skupščino, kjer so prisotni tudi vsi člani delovnega telesa, in še posebej pri podpredsednikih bi lahko naknadno nastal spor, katero je delovno telo, pred katerim naj se predstavijo, ker gre za njihove področje, ki je bistveno širše kot področje posameznih ministrov."
33,"Mislim, da bi bilo to racionalno in če se odločimo za takšno rešitev, se pravi, da je nujna ta predstavitev, da bi to lahko opravili tudi tukaj in sedaj brez nekih nepotrebnih zavlačevanj."
2,Hvala lepa.
2,Hvala lepa.
2,Gospod Starman.
23,"Predsednika bi prosil, če da na glasovanje najprej predlog gospoda Školča, da se mi lahko sestanemo, da se o teh dodatnih predlogih pogovorimo."
16,"Naši poslanci niso bili seznanjeni niti s strokovnimi ugotovitvami Ministrstva za zakonodajo, ki žal ni podpisano."
29,"Tudi niso bili seznanjeni s stališči Ustavne komisije, ki smo jih tudi sedaj prvič videli v pismeni obliki in slišali, in temi dodatnimi argumenti, ki so gotovo upoštevanja vredni."
20,"Zato prosim, če bi to stališče podprli, da se za 15, 20 minut posvetujemo in pridemo poročat o našem stališču."
1,Hvala.
1,Dobro.
13,"Potem bi striktno po predlogu, predlagam da je 25, striktno 25 minut odmora."
4,Dobro je prekinjam sejo.
14,"Nadaljujemo skupno sejo in bi prosil gospoda Starmana, da pove rezultat posvetovanja v klubih."
4,Spoštovane kolegice in kolegi!
19,"Poslanski klub je razpravljal podrobno o vseh vprašanjih, še posebej v zvezi z dokumentacijo, ki smo jo danes dobili."
16,"Moram povedati, da ni bil enoten, da ima Liberalna stranka ločeno mnenje in bo ločeno ukrepala."
21,"Vsi ostali klubi pa predlagajo, da sprejmete naslednja stališča, ki v bistvu sprejemajo predlagane rešitve kot so bile že tukaj podane."
57,"Preden pa bi na tisto odprto vprašanje prešel, bi pa želel, da se naslednje ugotovi: Poslanski klub Demos ugotavlja, da je bila oblika poslanske nepokorščine, ki so jo izrazili poslanci tega kluba zaradi nepravilnosti v postopku sklica, postopku predstavitve in izpraševanja pred pristojnimi matičnimi delovnimi telesi skupščine v celoti utemeljena in zato najodločnejše kritizirajo delo vodstva skupščine."
23,"Drugič, poslanci kluba Demos predlagajo, da se podpredsedniki vlade predstavijo pred pristojnimi delovnimi telesi zato, da se ugotovi strokovnost predstavitve in strokovnost izpraševanja."
28,"Menimo, da je to mogoče urediti takoj, in sicer, da bi, glede na posamezna področja, ki jih pokrivajo posamezni podpredsedniki, oblikovali matično delovno telo in zainteresirana delovna telesa."
33,"Po 112. členu ustave je namreč imenovanje ministrov, ne podpredsednikov, zato menimo, da je potrebno glasovanje o celotni vladi v paketu in, da je nesprejemljivo glasovanje podpredsednikov individualno in ostalih ministrov v paketu."
9,"Predlagamo, da sprejmete ta stališča in da oblikujemo vlado."
1,Hvala.
2,Hvala lepa.
31,"Torej, kar se tiče 1. točke, moram jaz ugotoviti, da so povsem neutemeljeni kakršnikoli očitki predsedstvu Skupščine, ker smo ravnokar ugotovili, da so bili vsi očitki o nezakonitosti in nelegalnosti neutemeljeni."
12,"Prosim, če ta zbor ugotovi, ali je to stališče pravilno ali ne."
14,"Torej, da ugotovi, ali je skupščina oziroma predsedstvo, vodstvo skupščine ustrezno ravnalo ali ne?"
30,"Jaz dajem na glasovanje, ker se čutim posebej apostrofiranega, ker jaz odgovarjam za legalnost dela v tej skupščini in prosim, če sprejmemo tako stališče, potem moram jaz odstopiti v bistvu."
3,Prvo ugotovimo sklepčnost.
10,Družbenopolitični zbor - 48; Zbor občin - 38; Zbor združenega dela - 47.
6,"Zaenkrat ugotavljam, da te sklepčnosti ni."
11,"Ponovimo glasovanje še glede Zbora občin, če je mogoče bilo netočno."
4,Zbor občin prosim! - 42.
8,"Torej, za ugotavljanje navzočnosti ni potrebno poimensko ugotavljati."
5,Zaradi gotovosti še enkrat ugotovimo.
10,Družbenopolitični zbor - 48; Zbor občin - 39; Zbor združenega dela - 50.
12,"Še enkrat za Zbor občin ugotavljamo - Dobro, dajmo za vse, če hočete."
10,Družbenopolitični zbor - 51; Zbor občin - 40; Zbor združenega dela - 47.
3,Počakajmo pet minut.
2,Ugotovimo navzočnost.
19,"Prosim poslance Družbenopolitičnega zbora, da posvedočijo svojo navzočnost - 47; Poslanci Zbora občin prosim - 42; Poslanci Zbora združenega dela - 46."
3,Zbor je sklepčen.
24,"Prehajamo na glasovanje, še nekaj intervencij k prvemu vprašanju, ki sem ga postavil, ne bi glasovali, bom pač jaz to vzel na svoja ramena."
6,"Zaradi tega, da ohranimo dobro vzdušje."
1,Prosim.
4,"Spoštovani predsednik, spoštovani zbor!"
4,Jaz sem malo sešteval.
27,"Prej je bilo v Družbenopolitičnem zboru najprej 48, v Zboru občin 39 potem 50, potem je bilo v Družbenopolitičnem zboru 51, v Zboru občin 40, 47 prisotnih."
19,"Zdaj se je pa zmanjšalo. 47 je poslancev Družbenopolitičnega zbora, 42 je Zbora občin, 46 pa Zbora združenega dela."
19,"Predlagam, če drugače ne, da se usede Zbor občin na eno stran pa se razdelimo, potem bomo pa videli."
1,Hvala.
38,"Spoštovane poslanke in poslanci, jaz se že skrajno slabo počutim, ker je potrebno kar naprej določene stvari ponavljati, ampak mislim, da je edini način, da pridemo do konca, da glasujemo o tistem, kar je do sedaj bilo dogovorjeno."
84,"In po tej poti bi jaz res prosil, če lahko glasujemo o teh hearingih in se mi zdi, da potem ne bo problemov ne s sklepčnostjo zborov in kasneje tudi ne z imenovanjem vlade in bi res pozival vse, ki imajo druge račune med seboj neporavnane, da to prenesejo na naslednjo skupščino, ker tudi naslednja skupščina ne sme biti mrtva in dolgočasna in za ta sklic se mi zdi, da je bilo precej tega in bi prosil, če lahko stvari okrog vlade naprej urejamo."
2,Hvala lepa.
34,"To se mi zdi, da daje garancijo, da bomo imeli vlado še danes, drugače je pa toliko zamer v tem parlamentu, da smo še celi teden tukaj, pa ne bomo do tega glasovanja prišli."
2,Hvala lepa.
8,"Torej, ne preostane, da zdaj še enkrat ponovimo."
1,Ne?
1,Dobro.
6,"Če ne želite, jaz se strinjam."
24,"Hkrati vas moram še obvestiti, da preden glasujemo o teh predlogih, da so poslali poslanci Franc Golija, Ivan Krefl in Vitomir Gros naslednje sporočilo:"
36,"Podpisani poslanci smo vložili na Ustavno sodišče Republike Slovenije predlog, da izda v skladu s svojimi pristojnostmi mnenje o ustavnosti in zakonitosti izvedbe postopka za konstruktivno nezaupnico vladi, ki vam ga pošiljamo v prilogi v vednost. ..."
0,...
5,"Dobro, bom pa še enkrat."
36,"""Podpisani poslanci smo vložili na Ustavno sodišče Republike Slovenije predlog, da izda v skladu s svojimi pristojnostmi mnenje o ustavnosti in zakonitosti izvedbenih postopkov za konstruktivno nezaupnico vladi, ki vam ga pošiljamo v prilogi v vednost."
22,"V zvezi z navedenim predlogom obenem predlagamo, da vodstvo skupščine odloži odločanje o imenovanju nove vlade do prejema zaprošenega mnenja ustavnega sodišča."
32,"Ta svoj predlog utemeljujemo s tem, da se je v zvezi s temi postopki že doslej odpirala vrsta vprašanj in dvomov, ki ob pomanjkanju ustrezne zakonske ureditve niso dobili nobenega zadovoljivega odgovora."
35,"Samo ustavno sodišče lahko v tej situaciji da veljavno stališče v zvezi s temi vprašanji in dvomi, vse do takrat pa bi nadaljnje vodenje postopkov pri zamenjavi vlade pomenilo v bistvu neustrezno prejudiciranje tega stališča."
20,"Šele po mnenju ustavnega sodišča bodo dani potrebni pogoji za kvalificirano odločanje poslancev o tej tudi politično zelo pomembni zadevi."""
24,"Torej tem poslancem povem, da tega predloga ne bom dal na glasovanje, ker ustavno sodišče ne bo postopalo v primeru, ki ni kontradiktorne narave."
20,"Poslanci imajo možnost, da na Ustavno sodišče vložijo zahtevek za presojo skladnosti z ustavo, če bi bil ta postopek kršen."
9,Drugače pa Ustavno sodišče ne odgovarja na take zadeve.
21,"Zdaj gremo najprej na glasovanje o tem, da se izvrši zaslišanje podpredsednikov vlade, in sicer tako kot ministri pred nekaterimi odbori."
9,"Kdo je prosim za to, da se to izvede?"
3,Je kdo proti?
4,Se je kdo vzdržal?
5,"Ugotavljam, da je predlog sprejet."
11,"Zdaj gre za to, da določimo, kateri odbori bi kot pristojni"
0,.
1,Prosim?
4,Imate vi svoj predlog?
1,Prosim.
26,"Gospod predsednik, poslanski klub ni strokovna služba, zato ne more arbitrirati o tem, kateri so matični organi skupščine kot celote za posamezna področja segmentirani, kot so."
26,"Mi smo razmišljali o tem, da bi bil za dr. Pučnika matični organ Odbor za pravosodje in upravo, ki nekako pokriva področje državne organizacije in uprave."
13,Za mag. Rigelnika Komisija za splošno gospodarske zadeve in Odbor za kreditno-monetarni sistem.
35,"Ko smo razmišljali, kateri matični organi bi bili primerni za mag. Viktorja Žaklja, nismo imeli stališča, zato sem jaz predlagal, da bi to strokovna služba, generalni sekretar, nekako predlagali in, da se to čimprej opravi."
2,Hvala lepa.
39,"Jaz predlagam, zato da ne bi prišlo do tistega, kar je bilo prej nakazano, da bi se potem še zainteresirani odbori pojavljali, da se pove, matični je ta, člani ostalih odborov s tega področja se pa lahko tudi udeležijo."
41,"Pri tem predlagam, da je pri tem odboru, za gospoda Žaklja predlagam, da je to odbor za, recimo, da rečemo, da je Odbor za zdravstvo, priključili se bodo lahko člani Odbora za šolstvo, za vzgojo, za visoko šolstvo in tako naprej."
4,Hvala lepa za besedo.
4,"Spoštovane poslanke, spoštovani poslanci!"
38,"Že prej je bilo uvodoma rečeno s strani gospoda Starmana, da je tudi njihov klub v zadregi pri tem, ko naj bi ugotovil, kateri matični odbor je pristojen za to, da se pred njim predstavijo kandidati za podpredsednika."
11,"Jaz se celo bojim, da pride v poštev več matičnih teles."
49,"Ne bi zdaj naštevala, za katera področja bodo vse posamezni podpredsedniki odgovorni, zato sem tudi menila, da je predlog gospoda Ribičiča racionalen, da se izključijo ti dvomi in ti pomisleki, da se pač podpredsedniki predstavijo pred vsemi tremi zbori na tej skupni seji, da so potem te dileme izključene."
17,"Denimo, vi ste predlagali naj se gospod Pučnik predstavi kot matičnemu odboru Odboru za pravosodje in upravo."
35,"Jaz moram povedati, da je ravno tako matični odbor za njegovo področje tudi Odbor za lokalno samoupravo - čudi me, da ste na to pozabili, ker ste bili ves čas tako zelo aktivni pri tej zadevi."
50,"Tako da bi morda še prišli do kakšnega drugega odbora in zato predlagam, bodimo racionalni, in naj se podpredsedniki predstavijo tukaj v najkrajši možni obliki, naj odgovorijo tudi na vprašanja, v kolikor bodo zastavljena, tako ustava izrecno določa in potem preidimo vendarle k tistim postopkom, zaradi katerih smo danes tukaj."
2,Hvala lepa.
63,"Spoštovane kolegice in kolegi, jaz v principu podpiram idejo, da se vsi podpredsedniki predstavijo tukaj, vendar, ker se bojim, da se boste nekateri sklicevali na formalne zakonske in ustavne predpise, ki pravijo, da to mogoče ni ravno v postopku, bom za primer, če ne bo to sprejeto, če z glasovanjem ta predlog, ki je bil ravnokar dan - ne bo sprejet, predlagal tudi drugega."
30,"Poglejte, ko govorimo o ministrih, je precej jasno, da imamo mi približno tako strukturo odborov in komisij v skupščini, da vsak organ izvršnega sveta pokriva tu svoj odbor, oziroma komisijo."
6,Za podpredsednike bo zato nastopila težava.
26,"Mi v bistvu nimamo neke vrste, bi rekel, koordinativnih, zato se mi zdi edino smiselno, da v tem primeru gremo na tisto, kar je dejansko vsebina."
10,Naloga podpredsednikov v izvršnem svetu je koordinacija in strateško usmerjanje.
18,"Zato mislim, da bi se podpredsednika za gospodarstvo in za splošne zadeve morala predstaviti Komisiji za strategijo razvoja."
8,To se mi zdi v bistvu edino racionalno.
2,Hvala lepa.
8,Jaz bi zelo na kratko opozoril na nekaj.
2,Bodimo dosledni.
13,"Vidimo, da nekatere stvari niso urejene in zdaj poskušamo te neurejenosti pravilno postaviti."
8,"Če ne bomo dosledni, jih ne bomo imeli."
8,Rekli smo - vlada je iz predsednika in ministrov.
7,"To pomeni, proglasili smo podpredsednike za ministre."
15,"Ustava pravi - ministri se predstavijo v delovnih telesih, pomeni, se morajo predstaviti v delovnih telesih."
8,"Če gremo mimo tega, smo naredili eno nedoslednost."
14,Od ene nedoslednosti do druge pa do naslednjega prepira je pa zelo kratka pot.
43,"Jaz prosim in za to sem se ves čas tudi zavzemal, da o tej neurejeni situaciji, če smo rekli recimo a, recimo b, dosledno peljimo naprej, če smo rekli, da so podpredsedniki ministri, so ministri in peljimo potem v skladu z ustavo dalje."
6,"Mislim, da je to edina pot."
9,"Določimo matično delovno telo, pred katerim se podpredsednik predstavi."
24,"Tisti predlog, da drugi pridejo zraven, je v redu, matično mora biti sklepčno, če se tako dogovorimo, potem mislim, da tukaj nadaljnjega zapleta ni."
1,Hvala.
5,Zdaj sta tukaj dva predloga.
24,"Prvič, en predlog je, da se to zaslišanje opravi pred dogovorjenimi matičnimi odbori, drugič, da se to zaslišanje opravi pred tem zborom v celoti."
20,"Dajem na glasovanje najprej prvi predlog, to se pravi, da gremo na zaslišanje po odborih, kot so bili tukaj predlagani."
6,Dajem najprej ta predlog na glasovanje.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da tak predlog ni dobil potrebne podpore."
9,Ugotavljamo še enkrat in bomo opravili to glasovanje potem.
11,"Družbenopolitični zbor, prosim - 54; Zbor občin - 42; Zbor združenega dela - 46."
4,Torej sklepčnost je podana.
5,To glasovanje ponovimo zaradi zahteve.
19,"Kdo je prosim, za to, da se to zaslišanje vrši po odborih, kot so bili predlagani, prosim da glasujemo."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da predlog ni dobil podpore."
12,"Glasujemo še o tem, da se izvrši to zaslišanje tukaj v plenumu."
25,"Za nadaljnjo uporabo pri današnjem delu mislim, da smo s tem sklepom izglasovali ugotovitev, da podpredsedniki niso ministri, ali pa smo s tem spremenili ustavo."
21,"Torej - samo ugotavljam, zato da ne bi potem bila pri drugem, ko bi bilo pa tako bolj ugodno, večina drugega mnenja."
9,"Jaz sem na to opozoril in - mislim, razočaran sem."
5,"Resno, razočaran sem nad logiko."
12,"To je ena stvar, ki včasih kaj zaleže, ampak tukaj, žal, ne."
1,Hvala.
2,Hvala lepa.
14,"Torej sedaj glasujemo o tem drugem predlogu, da se opravi zaslišanje tukaj pred plenumom."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je bil ta predlog sprejet."
10,"Dalje gre še za odločitev o ministrih, vključno s podpredsedniki."
5,Glasujemo en bloc o listi.
8,"To je bil predlog, če sem prav razumel."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
4,Besedo želi gospod Starman.
17,"Mislim, da je treba pred glasovanjem opraviti še ""hearing"" tistih ministrov, ki niso bili pred sklepčnimi organi."
3,To bi prosil.
15,To mislim - vsaj tako sem jaz dojel - da v vašem prvotnem predlogu ni bilo vsebovano.
14,Če vztrajate na tem - in vi vztrajate na tem - potem dajem to na glasovanje.
20,"Najprej pa še enkrat preverimo sklepčnost: Družbenopolitični zbor - 49 navzočih, Zbor občin - 40 navzočih in Zbor združenega dela - 46 navzočih."
25,"Ugotavljam, da zaenkrat sklepčnosti ni, zato prosim, da še enkrat ponovimo: Družbenopolitični zbor - 49 navzočih, Zbor občin - 45 navzočih in Zbor združenega dela - 46 navzočih."
26,"Sedaj dajem na glasovanje predlog, da se tudi za tista dva predlagana člana vlade, ki sta opravila zaslišanje pred odbori, ki niso bili sklepčni, to ponovi."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da ta predlog ni sprejet."
28,"Potem lahko kar nadaljujemo s sejo in bi jaz osebno predlagal, da gremo po tem vrstnem redu, da se opravi najprej prezentacija podpredsednika za gospodarstvo - če se strinjate."
9,"In bi prosil gospoda Rigelnika, da predstavi svoje poglede."
1,Spoštovani!
29,"Moram reči, da v osnovi sprejemam predlog, ki ga je podal gospod Drnovšek in da kar zadeva ekonomski del programa, jaz pravzaprav težko govorim drugače, kot je govoril on."
9,Ker navsezadnje mora biti med nama neka osnovna usklajenost.
22,"Kljub temu pa, da opravim tisto, kar zahtevate od mene, bom dal svoje videnje, ki morda v tem trenutku ni popolnoma usklajeno."
19,"Za gotovo je proces usklajevanja pred nami in mislim, da, kar zadeva najbolj pomembne ideje programa gospoda Drnovška, sprejemam."
13,"Menim, da ima morebitna nova vlada čas za ukrepanje najdlje do novega leta."
23,"Zaradi tega tudi menim, da si nova vlada tudi ne bi smela postavljati nekih kvantitativnih ciljev, marveč predvsem vsebinske, to je kvalitativne cilje."
9,Sem odločno proti kakršnikoli skušnjavi umetnega oživljanja gospodarske rasti.
29,"Politično bi bilo to nedvomno sila spektakularno na kratek rok, celo še pred volitvami; že na malo daljši rok pa mislim, da bi bilo to za Republiko Slovenijo katastrofalno."
25,"Vlada, po mojem mnenju, lahko v tem času postavi le temelje strokovno korektne definicije gospodarsko-politične koncepcije Slovenije in pripravi vse potrebne ukrepe za oživljanje gospodarstva."
18,"Metodološko bi sam delil ta program na dva dela, in sicer dolgoročni del programa in kratkoročni del programa."
19,"V dolgoročnem delu programa bi se zavzemal za to, da bi najprej definirali jasno gospodarsko politično koncepcijo Republike Slovenije."
35,"Sam se zavzemam za koncepcijo ekološko, socialno in tržno učinkovitega gospodarstva, koncepcijo, ki je v tem trenutku prisotna pravzaprav v vseh zapadno evropskih demokracijah in ki je po našem vrednostnem sistemu tudi morda nam najbližja."
25,"Robni pogoji, ki bi morali biti izpolnjeni za realizacijo takšne koncepcije, so: prost vstop na trg, privatna lastnina, individualni rizik jamstvo in pa stabilnost tolarja."
32,"Gospodarsko politični ukrepi države, mislim tudi na finančne ukrepe, in pa občin, bi morali zagotavljati na dol rok dinamično ravnotežje 6 ekonomsko socialnih kategorij, ki so po mojem mnenju v močni soodvisnosti."
37,"Kot prvo, prijaznost do okolja, drugo, stabilnost cen, presežek ali izenačena zunajtrgovinska menjava, zagotavljati dolgoročno stabilno gospodarsko rast, visoko stopnjo zaposlenosti, in kar je po mojem najpomembnejše, na kraju, morda bi moralo biti na začetku, blaginja ljudi."
20,"Uresničevanje tega magičnega šesterokotnika Erhard in Adenauer sta govorila o štirikotniku, bi morali po mojem mnenju mi tudi zakonsko opredeliti."
10,Tudi intervencionizem za dosego tega cilja bi morali zakonsko opredeliti.
36,"Mislim, da smo podvrženi improviziranju, administriranju, moram reči, da sem toliko let delal v gospodarstvu, da sem pravzaprav proti vsakemu, bi rekel, brutalnemu poseganju v gospodarstvo in zato bi moral biti intervencionizem tudi maksimalno zakonsko urejen."
56,"Kar zadeva kratkoročni del programa mislim, da so pred nami imperativne naloge o lastnini, do družbene lastnine, kolikor toliko stabilizirati cene, opraviti finančno konsolidacijo slovenske gospodarske in negospodarske sfere in pa prestrukturirati gospodarstvo oziroma stalno izboljševati ali pa bi rekel bolje, sistematično izboljševati infrastrukturo in vlaganje v, po mojem mnenju, najpomembnejši dejavnik, to je razvoj človeka."
26,"Prestrukturiranje Slovenije je nedvomno izjemno zahteven proces, pri katerem po mojem mnenju gre v tem trenutku predvsem najprej za miselno preobrazbo, za oblikovanje novega vrednostnega sistema."
24,"Mi smo sicer globoko zakorakali v, recimo, pozno industrijsko družbo, s tem da živimo še vedno v starem in v okvirih starega vrednostnega sistema."
34,"Moram reči, da mi je blizu v tem trenutku poznavanje vrednostnega sistema bivše DDR in spoznavam, kako boleč prehod je menjava vrednostnega sistema iz bivšega sistema v bistvu v zapadno evropski odnosno nemški sistem."
15,"Kar zadeva te kratkoročne ukrepe, mislim, da je imperativni ukrep v bistvu olastninjenje družbene lastnine."
16,"Mislim, da bi parlament čim prej moral sprejeti zakon, ki ste ga v bistvu tu pripravili."
9,"Upam, da je osnovni konsenz okrog tega zakona sprejet."
24,"Sprejeti bi morali zakon o računovodstvu, sprejeti bi morali zakon o reviziji, sprejeti bi morali zakon o gospodarskih družbah in pa o javnih službah."
32,"Obseg teh aktivnosti pa bi morali nedvomno dati pod lupo, to, kar je omenil že gospod Drnovšek - tudi te, do sedaj opravljene divje privatizacije, ki mečejo na pravni red Slovenije čudno luč."
23,"Kar zadeva stabilizacijo cen na kratek rok mislim, da jo je možno doseči le z zadrževanjem cen javnega sektorja z intervencijami blagovnih rezerv."
16,"Mislim, da je treba rezerve spraviti v funkcijo intervencij na trgu za doseganje kratkoročnih in dolgoročnih ..."
12,... predvsem na cenovnem področju in pa s pocenitvijo države in pa občin.
32,"Mislim, da bi morala vlada in občine dati prednost bi rekel strokovnemu managmentu na vseh nivojih, s tem da bi z zahtevnostmi skrajnega varčevanja začela pri sebi pravzaprav država in pa občina."
12,"Nujno je potrebno tudi preanalizirati proračun, če je možno, ga tudi zmanjšati."
21,"Proračun in njegove odhodke in prihodke, moram reči, da se bom zavzemal za to, da se bodo obvladovali z enega mesta."
27,"Jaz mislim, da proračun ne more biti črna škatla in odraz ambicij in želja posameznikov odnosno ministrstev in morda tudi vlade kot celote, včasih v negativnem smislu."
21,"Kar zadeva program finančne sanacije bank mislim, da bi morali to preoblikovati v program finančne konsolidacije slovenske gospodarske in negospodarske strukture."
28,"Za potrebe te sanacije mislim, da bi morali sprejeti koncept javnega dolga, zagotoviti večji pritok od davkov in poceniti državo predvsem z uveljavljanjem koncesijskih pogodb za delovanje infrastrukture."
34,Sanacija bančnega sistema bi morala imeti za končno posledico nižjo obrestno mero odnosno konkurenčno obrestno mero zapadnemu svetu in s tem pravzaprav posredno omogočiti tudi stimulativnejši nastop odnosno konkurenčnejši nastop našega gospodarstva v tujini.
28,"Z vključitvijo bank v multilateralno konpenzacijo, z uvedbo trgovanja z vrednostnimi papirji in pa spodbudno obrestno mero za tolarsko varčevanje bi morali doseči zmanjšanje navala za nakup deviz."
12,"Menim, da je tolarsko varčevanje edino realno in sprejemljivo za Republiko Slovenijo."
12,To je v bistvu najbolj realen vir za bodoče naložbo v Sloveniji.
19,"Pri tem pa bi se morali poskušati otresti indeksiranja denarja; mislim, da ta povečuje odnosno vleče naprej inflacijska pričakovanja."
51,"In pa, kar zadeva devizne račune, mislim, da mi moji kolegi iz podjetij ne bodo zamerili, moram reči, da sem proti deviznim računom v podjetjih, in sicer zaradi tega, ker pomeni v bistvu devizni račun v podjetju tudi na nek način indeksirano finančno naložbo, torej špekulacijo in pravzaprav dodatni inflacijski pritisk."
13,"Mislim, da bi morala biti denarna masa v obtoku še naprej blago restriktivna."
24,"Moram reči, da gre tu vse moje spoštovanje Banki Slovenije, ker mislim, da je na tem področju napravila izredne napore in dosegla izredne rezultate."
77,"Kar pa zadeva tečaj dolarja, bi se samo zavzemal za nekaj manjšo rast odnosno za rahlo zaostajanje tolarja za inflacijo zaradi tega ker je tudi v izvoznem gospodarstvu še vedno dosti slabosti, ki jih mora pravzaprav tudi ta del gospodarstva po svoje odpravljati, ker če bi na nek način poskušali izenačiti rast tolarja z rastjo inflacije, potem mislim, da bi dajali tudi temu gospodarstvu neko potuho, mislim pa, da je to gospodarstvo toliko žilavo, da to zdrži."
24,"To je, po mojem, na kratek rok tudi osnoven vzvod motivacije izvoznega in pa turističnega gospodarstva kot, po mojem mnenju, našega najbolj zdravega jedra."
34,"Kar zadeva fiskalno politiko, moram reči, da bi se zavzemal za diferencirano fiskalno politiko, z zniževanjem ravni obdavčitve pa bi poskušal predvsem dodatno povečati konkurenčno sposobnost našega izvoznega gospodarstva in pa tudi turističnega gospodarstva."
25,"Mislim da bi morali tu čimprej uveljaviti davek na dodano vrednost, ker mislim, da je ta stvar bistveno bolj čista, kakor to, kar imamo danes."
25,"Torej, na kraju bi, če zaključim ta del, plediral za to, da je usklajena cenovna, fiskalna in pa denarna politika v čim krajšem možnem času."
78,"Predvsem kot posledica Markovićeve psevdoliberalne ekonomske politike, ki je, po mojem mnenju, načela in dokaj porušila slovensko gospodarsko strukturo s kurzom 7 din za eno marko, ko je bila inflacija preko 100%, osebni dohodki so šli na 90, 95%, mislim, da je to gospodarstvo danes dosti ranljivo in bi predlagal sigurno, ne povprek in počez, linearno, določeno uvozno zaščito najbolj ogroženega dela gospodarstva, na eni strani sigurno s tečajem dolarja, na drugi strani pa tudi s carinskimi ukrepi."
26,"Mislim, da bi morali dati poseben poudarek v tem trenutku morda eni najbolj občutljivih slovenskih razvojnih kategorij, to je vprašanju ekološkega ravnovesja odnosno neravnovesja v Sloveniji."
47,"Da bi to začeli odpravljati, bi se zavzemal za uveljavljanje ekološkega davka odnosno ekološkega bonusa, s tem da je več kot jasno, da za projekte, ki so ekološko vprašljivi, ne more biti bančnih garancij za tuje kredite, niti ne morejo biti v bankah krediti za takšne naložbe."
20,"Mislim, da bi morali tudi čimprej sprejeti zakon o stečaju in pa javno oblikovati pravila o predstečajnem in stečajnem postopku."
10,"Mislim, da vsi poznamo stisko in zagate na tem področju."
50,"Sam bi se zavzemal za to, da se podjetjem, ki so v tem trenutku v največjih težavah, pomaga z ustreznimi kadrovskimi rešitvami, ne v tistem smislu ""pravi kadri"", ampak resnično dati v te dele predvsem, ki so razvojno, tehnološko, tržno zdravi, ljudi, ki so v stanju tudi uspešno voditi sanacijo."
67,"Tem podjetjem bi v določenem času, morda devet mesecev, poskušali z davčnimi in tudi prispevnimi olajšavami dati možnost priprave korektnih sanacijskih programov, dogovor z upniki pa naj bi pokazal, ali upniki sprejemajo sanacijske programe in so pripravljeni podpreti to sanacijo, torej rešiti problem, odnosno če te podpore s strani sanatorjev ni, je potem edina alternativa, kljub socialni problematiki - mislim pa da je ta enostavnejša za reševati - stečaj."
14,Poseben prispevek k procesu preobrazbe slovenskega gospodarstva lahko daje tudi nedvomno institut tujih vlaganj.
46,"Jaz moram reči, da - kolikor sem se pogovarjal s prijatelji v tujini - ta pripravljenost nedvomno obstaja, ob tem da se moramo zavedati, da je danes slovenski trg velik samo dva milijona in toliko ljudi in da bomo tu zagotovo našli določene probleme, se srečali s težavami."
43,"Prepričan pa sem, da v pozitivnih gospodarskih premikih, ob zagotavljanju neke naše odprtosti, tako kot sedaj, še naprej v svet, še naprej s takšnimi političnimi aktivnostmi, kot se vodijo do sedaj, z ustrezno politiko obdavčitve, s tem da mora biti tudi ta linearna."
32,"Jaz mislim, da ne bi smeli pristati na to, da je edino - ne vem, nizek strošek delovne sile - nizke obdavčitve so tiste, ki bi vabile tuj kapital v Slovenijo, ampak ravno nasprotno."
20,"Jaz mislim, da je ta strošek sposobnost ljudi in tako dalje, ta vrednota, ki jo je treba pri tem koristiti."
12,Nedvomno pa v tem trenutku čakajo tudi druge dežele na tuja vlaganja.
8,V tem kontekstu bi želel predlagati še tole.
10,"Poglejte, mi smo imeli pred leti akcijo ""Dva tisoč raziskovalcev""."
9,"Menim, da je ta akcija dala nedvomno svoje rezultate."
31,"V tem trenutku prehoda v tržno gospodarstvo sem globoko prepričan, da Slovenija potrebuje tisoč dobrih managerjev, generalnih direktorjev, dobrih finančnih direktorjev, pravzaprav v vseh sferah potrebujemo dobre direktorje v javnih sferah."
5,Pravzaprav to ni nič novega.
21,"Jaz se spomnim projekta, ki ga je vodil kancler Kraisky pred leti, rezultat katerega so bili Androš, Vranicki in tako dalje."
20,"Jaz mislim, da je gospa Purgova na Brdu, Ekonomska fakulteta v Ljubljani in v Mariboru ogromno naredila na tem področju."
23,"Mislim pa, da so edina prava šola šola v tujini, predvsem pa praksa spoznavanja samih partnerjev in na nek način spodbujanje medsebojnega zaupanja."
32,"Kar pa zadeva konkretna vprašanja, ki sicer ne zadevajo popolnoma oživljanje gospodarstva, mislim, da bi se dalo dodatno spodbuditi izvoz v teh pogojih predvsem pri izvoznikih, ki že do sedaj dosti izvažajo."
13,"Moram reči, da ne verjamem v izvoz tistih, ki do sedaj niso izvažali."
15,"To je vprašanje kvalitetnih znakov, vprašanje trga, vprašanje poznavanja kupcev, dobaviteljev, vprašanje notranje organizacije, stroškov."
12,"Moram reči, da sem izredno proti politiki izvoza vsakogar za vsako ceno."
25,"Sigurno pa bi podprl tiste izvoznike, ki že do sedaj izvažajo, ker menim sam osebno, da je izvozno povpraševanje edini zdrav temelj večanja naše proizvodnje."
15,"Mislim, da bi se morali truditi in zmanjšati prepreke za trgovanje z nekdanjimi deli Jugoslavije."
10,"Jaz upam, da se bodo te strasti v Jugoslaviji umirile."
40,"Predvsem pa bi morali skleniti plačilne sporazume z bivšimi deli Jugoslavije, do konca zaščititi slovensko lastnino v teh delih in pa odpraviti sigurno presežek v trgovanju s temi deli, kar je v bistvu danes nesmisel in morda celo inflatorni dejavnik."
16,"Mislim, da bi morala vlada v dogovoru z močnimi gospodarskimi subjekti delati maksimalno na bilateralnih sporazumih."
47,"Mislim, da bi celo morala dati določene koncesije posameznim trgovinskim podjetjem odnosno proizvodnim podjetjem, ker menim, da je ravno trgovanje z bivšimi socialističnimi državami na nek način z našo deželo kompatibilna zadeva in da bi tu lahko našli marsikakšen del odjema odnosno možnosti za večanje naše proizvodnje."
45,"Mislim, da bi morala vlada dodatno podpreti vse, kar je možno, kar zadeva turistično gospodarstvo, predvsem že za to obstoječo sezono, čeprav, kot vem, je ta del gospodarstvo pravzaprav bil vedno najbolj trden, najbolj čvrst in da je tudi to pot že relativno dobro pripravljen."
23,"Kar zadeva kmetijstvo, moram reči, da bi se zavzemal še naprej za prelevmane, da je treba kmetijstvo zaščititi, sigurno pa istočasno tudi realizirati."
22,"Mislim, da ne morejo biti kmetje pravzaprav regeneratorji inflacije, čeprav mislim, da gre tu za nekatere čudne pokazatelje, ki pač kažejo tako."
19,"Presežek mleka mislim, da ne bi smeli reševati z zmanjševanjem odkupa, marveč s specializacijo predelave in pa pospešitvijo prodaje."
20,"Jaz mislim, da ravno v bilateralnih sporazumih med socialističnimi državami, Bosno in tako dalje, so velike možnosti za kmetijsko proizvodnjo."
13,Posebej pomembna se mi zdi tudi pridobitev tujega kapitala za koncesijsko financiranje infrastrukture.
10,Malo prej sem govoril z gospodom Toplakom o tej zadevi.
30,"Jaz mislim, da je treba to zadevo podpreti in da se tu pravzaprav nudijo velike možnosti za razvoj tistega, kar Sloveniji danes pravzaprav najbolj primanjkuje, to se pravi, korektne infrastrukture."
17,"Kar zadeva vse te kratkoročne aktivnosti, moram reči, da se zavzemam za odprto Slovenijo, za odprto ekonomijo."
9,Ta ekonomija naj bo ekonomija realnih možnosti slovenskega gospodarstva.
16,"Ne zavzemam se za to, da bi bil še naprej jugoslovanski trg osnovna preokupacija slovenskega gospodarstva."
16,"Mislim, da je v tem trenutku lahko ena od realnih stalnic za prestrukturiranje tudi slovenskega gospodarstva."
3,In na koncu.
15,"Mislim, da je zelo pomembno za prihodnjo vlado, da sklene socialno partnerstvo za prihodnje obdobje."
12,"Časovno se je treba dogovoriti s sindikati, zbornico, podjetniki, kmeti in upokojenci."
33,"Mislim, da so to realne strukture, ki jih je treba upoštevati v tem dogovoru in mislim, da bi ta dogovor na nek način omogočal pripraviti to prehodno obdobje in potem pričakovano gospodarsko rast."
6,Lahko bi govoril še o marsičem.
17,"Mislim, da bo vlada, ki jo danes tako ali drugače predstavlja gospod Drnovšek, imela dovolj jasen koncept."
21,"Mislim, da si lahko s koordiniranim usklajenim in trdim delom zagotovi zaupanje v parlamentu, zaupanje med političnimi strankami, zaupanje med ljudmi."
16,"Mislim, da bi si morala zagotoviti tudi sodelovanje z Banko Slovenije, Gospodarsko zbornico Slovenije in sindikati."
8,Brez tega tudi ta vlada ne more uspeti.
3,Toliko na kratko.
5,Samo to bi še dodal.
12,"Mislim, da je bil projekt, ki ga je opravila Peterletova vlada velik."
11,"Mislim, da je osamosvojitev velika stvar, ki jo je dosegla Slovenija."
16,"Mislim, da je to črka a. Črka b je v prihodnji vladi in pa naslednji vladi."
2,Hvala lepa.
2,Hvala lepa.
2,Gospod Pučnik.
6,"Spoštovano predsedstvo, spoštovane poslanke in poslanci!"
34,"Naloge podpredsednika za splošne zadeve so predvsem v koordiniranju takoimenovanih državotvornih resorjev, to se pravi resorjev, ki so bili v posameznih komisijah že predstavljeni in katerih projekte je potrebno nadaljevati in nadalje seveda širiti."
15,Splošna usmeritev in splošna problematika državne varnosti je vedno tudi istočasno vprašanje zagotavljanja pravne države.
17,Povezava takoimenovanih državotvornih resorjev je povezava okoli tematike zagotoviti splošne pogoje življenja in urejanja problemov znotraj države.
32,"Zato se tu v zadnjih letih ta pogosto izrečena krilatica, ali morda tudi poudarek na pravni državi kot izhodišču ustvarjanja in urejanja pravil igre, zato se vedno znova vračamo na ta področja."
23,"Kot rečeno, posamezni projekti so bili prikazani v komisijah in se ne bi spuščal v posamezne operativne rešitve in tudi v predlagane načrte."
16,"Rad bi, če dovolite, poudaril, tri načela, ki jih imam za bistvena pri koordiniranju teh področij."
23,"Če govorimo o državi, če govorimo o varnosti države, če govorimo o državi kot inštituciji, potem je v ospredju najprej problem notranje ureditve."
14,"Notranja ureditev trenutno obstaja, če je moja ocena pravilna, da izgrajujemo sistem pravne države."
31,"Bistvo tega izgrajevanja vidim v tem, da se določijo samo najsplošnejša pravila igre, kajti v njihovi konsistentnosti je potem vsebovan tudi rezultat, da je mogoče podrobnejše urejanje prepuščati posameznim podsistemom družbe."
45,"Kajti če državna ureditev preveč določa, preveč regulira, je posledica med drugim tudi v tem, da omejuje iniciativo, da omejuje inovativnost na posameznih področjih, gospodarstvo je za to najboljši primer, ampak identično situacijo imamo prav tako tudi na področju kulture, izobraževanja in na ostalih področjih."
38,"To se pravi, pri urejanju vprašanj splošne narave, pri urejanju vprašanj državnega sistema gre v prvi vrsti za to, da zagotovimo najsplošnejša pravila igre in odpuščamo čimveč področij v posameznih podsistemih, odprtih tistim, ki delujejo na tem področju."
28,"V ozadju je misel, da država ne more urejati življenja, država ima samo nalogo, da vzpostavi splošna pravila, življenje pa urejajo tisti, ki v posameznih področjih konkretno delujejo."
5,Samo tako je mogoč napredek.
9,"Drugi aspekt državne ureditve je predstavljanje, promoviranje države navzven."
54,"Mi vemo, da je svet majhen, vedno manjši je, komunikacije, ne samo politične in kulturne, temveč predvsem finančno gospodarske so take, da v veliki meri zavisi notranja stabilnost od tega, v kolikšni meri tudi naši sosedje, svet izven nas, dojame, kaj imamo tukaj in je tudi pravilno informiran o tem, kaj se dogaja navznoter."
51,"Vsi veste, kaj je potekalo v zadnjih dveh letih, kako odvisni smo bili od tega, kaj zunaj menijo o nas in kako inertno je pravzaprav javno mnenje zunaj v svetu in kako velik napor je potreben, da kanaliziramo ustrezne informacije navzven, kajti kanaliziranje teh informacij navzven učinkuje pozitivno za naše interese."
10,"Seveda so samo naši interesi primarni interesi, katere moramo zasledovati."
11,"To se pravi, urejanje tega, kar sicer ureja predvsem zunanje ministrstvo."
45,"Tu je potrebno zunanjo politiko v naslednji fazi, ne da bi posegal v kompetence predsednika vlade in zunanjega ministra, kljub temu, po mojem mnenju, opredeliti, tako da moramo preiti iz splošnega boja in prizadevanja za priznanje naše države predvsem v pripravljanje pogojev za gospodarsko sodelovanje."
12,"Tu bi prosil za razumevanje, če povem svoje osebno načelo in prepričanje."
4,Mi smo majhna država.
33,"Mi se moramo sprijazniti s tem, da bomo majhni ostali in da moramo v tem smislu predvsem pragmatično razmišljati v tej smeri, da zagotovimo maksimalne pogoje, da se tudi kot majhna država uveljavljamo."
34,"To se pravi, naša zunanja politika se mora po tem, ko bo prva naloga dokončno opravljena (priznanje itd., vstop v mednarodne organizacije in ustrezne fundacije), predvsem posvečati pozornost prek naših predstavništev pripravljanju gospodarskih kontaktov."
27,"Naša politika ne sme slediti niti vesoljski, kozmični predstavi tega ali onega, ali vzhoda ali zahoda ali neuvrščenosti, posvečati se mora čisto banalnim, pragmatičnim potrebam naše države."
21,"Tretje načelo, če dovolite, je pri tem delu koordinatorja v tem, da čimprej priskrbimo to, kar mora vsaka normalna država imeti."
27,"In to je instrumentarij za zagotavljanje kontinuitete legitimnosti oblasti, in seveda instrument za prehod iz ene faze v drugo fazo, od enega parlamenta v drug parlament itd."
13,"S tem konkretno mislim vse to, kar je direktno povezano z volilno zakonodajo."
28,"Mislim, da je sramota za vse nas, ki smo sodelovali v slovenski politiki v zadnjih dveh letih, da nismo doslej uspeli ustvariti nekega sprejemljivega volilnega zakona, volilne zakonodaje."
45,"Mislim, da je osnova za varnost, legitimnost, za urejanje življenja v državi, da so vsi ti osnovni instrumentariji za zagotavljanje kontinuitete demokracije, da je to nujno potrebno in da je temu treba posvetiti v naslednjem obdobju, do jeseni, ampak še prej, takorekoč takoj, posebno pozornost."
4,Spoštovane poslanke in poslanci!
24,"Področja, ki naj bi jih kot podpredsednik koordiniral, spadajo, ne da bi zapostavljal druge, med najbolj uspešna in med najbolj urejena v slovenski državi."
26,"Zato, ker se je tu že marsikaj uredilo, so bili postavljeni temelji in je tudi jasno začrtana pot, v katero smer naj se to razvija naprej."
26,"Zato mislim, da bo moje delo na tem področju relativno enostavno, s tem pa seveda ne podcenjujem vsega tega, kaj pomeni vsakdanje trdo delo in koordiniranje."
6,"Hvala lepa, da ste me poslušali."
2,Hvala lepa.
3,"Prosim, gospod Žakelj."
4,Spoštovane kolegice in kolegi!
21,"Dovolite, da še jaz na kratko in strnjeno izrazim svojo vlogo koordinatorja in člana morebiti danes izvoljene nove, druge slovenske vlade."
16,"Med slovenskimi strankami in v javnosti velja prepričanje, da nam gre vsem za socialno, tržno gospodarstvo."
36,"Ker je bilo v uvodni besedi gospoda Drnovška in gospoda Rigelnika že veliko povedanega o tržni zasnovi, mi dovolite, da apostrofiram ta drugi del, pravzaprav brez katerega ni celote, o kateri sanjamo in katero si želimo."
16,"V mislih imam to socialno sfero družbene dejavnosti, nadgradnjo, družbeno infrastrukturo, kakorkoli že hočete to poimenovati."
41,"Namreč, gre za to, da moramo končno vzpostaviti tisto, kar je v nekaterih dokumentih že zapisano, kajti jaz sem še vedno zavzemal in se bom tudi to pot, za kontinuiteto, torej ne za diskontinuitetni pristop, da se ustvarijo pogoji enakih možnosti."
25,"To se pravi, da so možnosti enake, da pa seveda vsak stori toliko kot dejansko zmore, kot nosi v sebi, kot je z delom pridobil."
30,"Tu pa med nami niso taki, ki imajo fizične in intelektualne potence, so tudi taki, ki so nemočni, ki so premladi, ki so ostareli, ki imajo telesne ali duševne hibe."
21,"Tudi tem mora družba nuditi dostojen status, če hoče biti socialna, če hoče biti poindustrijska družba, družba Evrope h kateri hočemo."
32,"Zato si bom v vladi in kot koordinator prizadeval pravzaprav za tole, da se tej socialni sferi, naj jo tako imenujem, končno po letih in naporih vendarle da status, ki ji gre."
15,"Namreč, ne da se ta sfera obravnava kot potrošna v tem negativističnem pereativnem pomenu besede."
14,"Nasprotno, v sodobnih družbah, h katerim limitiramo, prav te dejavnosti postajajo dominanten proizvodni tvorec."
32,"Recimo, znanost - ni nobenega dvoma, da razvite ekonomije napredujejo prav zato, ker so znale ustvariti pogoje za ustvarjalnost, za manifestacijo tega, kar sodi v resor oziroma v področje, kjer bom stvari koordiniral."
5,Podobno velja tudi za zdravstvo.
5,"Tako kratkoročno, kot tudi dolgoročno."
15,"Ne pozabiti, da imamo menda dnevno v slovenskih bolnicah 11.000 bolnikov, da ti seveda trošijo."
12,"Ne pozabiti, da med slovensko industrijo pomemben del zavzema tudi farmacevtska industrija."
43,"Ne pozabiti, da so desetine in stotine in tisoči zaposleni v tem sektorju, da torej zdravstvo pravzaprav veliko tistega denarja, ki ga na nek način dobi od davkoplačevalcev, direktno vrača gospodarstvu in je tudi po tej plati neposreden stimulator gospodarskega in družbenega razvoja."
28,"Zato si bom prizadeval, da se, s tem prvo točko zaključujem, da tem ustrezen status, status proizvodnega faktorja, dominantnega proizvodnega faktorja, ki ga ima v modernih poindustrijskih družbah."
61,"Drugi del, kar mislim, da je treba povedati, čeprav se te dejavnosti poimenujejo z enotno besedo, kot sem jih že več rabil: sociali sektor, nadgradnja in tako naprej, vendar, po mojem globokem prepričanju, so med njimi velike notranje razlike in prizadeval si bom, da se jih ne tretira enako, ampak da se jih tretira separatno, tako kot jim v stvari gre."
10,"Naj spet, kot navadno rečem, na enem primeru to potrdim."
26,"V zdravstvu 60% znašajo materialni stroški od potrošenih sredstev in 40 osebni dohodki; v šolstvu je situacija drugačna, 90% znesejo osebni dohodki in 10 materialni stroški."
16,"To se pravi, ti dve dejavnosti je treba glede na specifike obravnavati različno, ne pa uniformno."
24,"Tretja stvar, za katero bom zastavil svoj ugled in svojo besedo, je to, da bi nadaljevali oziroma na novo sprožili racionalizacijo na tem področju."
53,"Dejstvo je, da v pogojih informatizacije, novih pogledov na organizacijo, sistem spremljanja poslovanja, je po moji sodbi potrebno, da se uvede tu nekaj čisto racionalnih rešitev, ki bodo ta sektor pocenile, pa naj gre od otroških vrtcev pa do univerze, od temeljne zdravstvene enote, pa do vsem svetu poznanega in priznanega Kliničnega centra."
62,"In nenazadnje, glede na to, da bom na nek način skupaj z drugimi reprezentiral pomemben del, ali celoten del slovenske ustvarijalnosti, slovenske inteligence, slovenskega izobraženstva, potem bom storil vse, da se v največji možni meri znanje, ki je koncentrirano v teh uglednih ustanovah od univerze preko srednjih šol, institutov in tako naprej, pravzaprav dnevno in tekoče vključuje v odločitve na makrodružbeni ravni."
15,"Ne sme se zgoditi, da bi odločitve, ki jih bomo sprejemali, šle mimo tega znanja."
29,"Pa naj gre za tisto znanje, ki je znotraj mlade slovenske države, ali za znanje tistih Slovencev, ki to počnejo v zamejstvu, zdomstvu in ki so se drugje izšolali."
41,"Moram reči, da sem ravno v zadnjih dveh letih, na drug način pa tudi prej, pogrešal pravzaprav ta enoten odnos do slovenske duhovnosti in ta slovenska duhovnost, od znanosti do kulture bodi in moje prizadevanje bo dnevno prisotna v naših odločitvah."
2,Hvala lepa.
2,Hvala lepa.
43,"Ti nastopi, če si smem dovoliti kratek komentar, so predvsem potrdili pravilnost odločitve tega zbora o tem zaslišanju na tem mestu, kajti po prezentaciji, kot je bila dana, se povsem vključujejo v kompleks tistega, kar pravzaprav predstavlja pojem predsednika vlade in koordinacije vlade."
31,"Zato mislim, da bi lahko dali na razpolago čas za to, da predsedniku vlade eventualno skupaj s tem postavite kakšna določena vprašanja, če je potrebno glede razjasnitve pojmov še kaj dodati."
1,Prosim.
11,"Da bom začel pri krajši problematiki, in sicer pri gospodu Žaklju."
22,"Prosim vas, gospod Žakelj, če boste danes izvoljeni za podpredsednika slovenske vlade, da ne pozabite na zasebno medicino, torej na privatno zdravstvo."
18,"To ne govorim na pamet, kajti poznam scenarije, po katerih bo možno, da bo zasebna medicina totalno izigrana."
8,Ti scenariji so že več kot na vidiku.
23,"Tisti, ki jih delajo, naj si ne mislijo, da smo mi neumni in da jih ne poznamo in da ne vemo, kako tečejo."
17,"Zaradi tega vas prosim, gospod Žakelj, se dejansko zavedate, da je demokratizacija medicine več kot nujno potrebna."
61,"Naslednji, o katerem bi rad govoril, če smem reči, je moj dragi prijatelj, doktor Jože Pučnik, s katerim sva se srečevala, seveda v okviru našega Demosa pred tremi, dvema letoma in je sedaj postal podpredsednik za splošne zadeve, kot ""Mladina"" postavlja pod vprašajem kot, kaj sploh naj bi to bilo, ali pa bi rekli, kar splošen podpredsednik, morda fant za vse."
17,"Prva napaka, gospod Pučnik, ki sem jo pred dvema letoma storil, je bila z moje strani podzavestna."
39,"Zavestno seveda ne morem delati, kajti spominjam se marsikaterih nastopov navadnih kmečkih ženic, to tako povem, mojih dragih kmečkih ženic, ki so rekle, gospod doktor, vi nam kar ""talajte"" te plakate, ampak mi doktorja Pučnika nikoli ne bomo volili."
9,"Drugič: kar se je Jožek naučil, to Jože ve."
12,"Vaša mera odpuščanja je dokaj naivna in želel bi, da je zrela."
6,"Tudi jaz poznam odpuščanja, ampak zrelo."
12,"Tretjič: niste bili član Nemške Socialdemokratske stranke, čeprav bi to smeli biti."
43,"To vam je bilo očitano že takrat pred dvema, tremi leti, mislim pa, da je zelo pomembno, da se danes izjasnite, nočem vas zasliševati, in kot vemo, kot sem dobro informiran, zaradi tega tudi Socialno demokratska stranka Slovenije ne more v Socialistično internacionalo."
18,Odnosno ima Socialistična internacionala hude pomisleke zoper vstop Socialno demokratske stranke Slovenije v to znano Socialno demokratsko organizacijo.
14,"Seveda, jasno je, saj ste odklanjali sodelovanje v eni od zapadno evropskih demokratskih strank."
19,"Četrtič: vaša mariborska ""mizica pogrni se"" ali nemška "" Tirchlein dechedish"" odnosno poroka z metafizično levico je bila preveč slovesna."
6,Zato mi ni zbujala dobrih občutkov.
13,"Moj vtis je, da ste se prodali, in se je na žalost uresničil."
17,"Petič: majska Mladina, št. 17 piše, da naj bi vi bili zadolženi za nevtralizacijo morebitnega nezadovoljstva desnice."
21,"To vam ne bo uspelo, kot vam tudi ne bo uspelo nevtralizirati levo levico ali metafizično levico znotraj spektra strank levice."
12,"Šestič: Milan Kučan, predsednik Slovenije, je tako ali drugače zmagovalec nad vami."
22,"Prvič, če boste izvoljeni, če bi bili izvoljeni, ste njegov podrejeni, če pa ne boste izvoljeni, pa je zopet Kučan nad vami."
4,"Nekdo mora povedati, sigurno."
4,Spoštujem tudi vaš smeh.
6,Tudi to je dovoljeno v parlamentu.
6,"Tudi to, da jaz tako nastopam."
4,Tudi to je dovoljeno.
18,"Moja želja, doktor Pučnik je, glede na vašo življenjsko pot, da ne boste spet grešni kozel, ampak realist."
2,Hvala lepa.
2,Hvala lepa.
29,"Torej jaz bi prosil to publiko, da spoštuje digniteto te tribune, prvič in drugič, da se omejimo dejansko na razpravo, ki je relevantna za področje, o katerem danes govorimo."
6,Kdo se je prvi prijavil tam?
2,Gospod Štefančič.
22,"Hvala lepa za besedo gospod predsednik, spoštovani poslanci in poslanci, spoštovani vsi, ki komaj čakate pravzaprav, da se ta današnji ceremonial sklene."
31,"Ker sem seveda že ob predstavitvi mandatarja postavil vprašanje, na katerega nisem dobil odgovora, bi želel to vprašanje ponovno postaviti, pa če mi ne bo danes odgovorjeno, pa morda kdaj drugič."
19,"Seveda pa moram vprašanje primerno uvesti, in ker sem med majhnimi majhen, izhaja iz moje majhnosti tudi moje vprašanje."
19,"Torej smo poslušali, zasliševali in prisluškovali, vsi hearingi, tisti popolni in tisti manj popolni so izzveneli v sozvočje spoznanja."
7,"Nova oblast ve, česar prejšnja ni vedela."
17,"Nova vlada zato ne bo vladala, pač pa bo ministrirala, služila Republiki Sloveniji in ljudem v njej."
16,"Nova vlada se zaveda svoje začasnosti in svoje omejenosti, pa tudi potrebe po oblikovanju vrednostnih odnosov."
17,"Na oblast prihaja končno civilna družba, ki je odločala, da nas zanesljivo vključi v evropsko razvojno paradigmo."
8,"Zato je tudi, upam vsaj, konec starih eksperimentov."
23,"Pač pa se na obzornici že svita obnebje novih eksperimentov, ki napovedujejo pragmatične pristope h gospodarskim rešitvam, ki jim prejšnja ni bila kos."
7,"Odslej je jasnost zagotovljena, kot bomo videli."
27,"Ne vem, koliko gre verjeti nekomu, menda iz visokega svetovljanstva, in ki pravi, da naši potenciali niso bili izkoriščeni predvsem zato, ker še ni sprejeta privatizacijska zakonodaja."
10,"Če je tako, ni vrag, da je ne bomo sprejeli."
15,"Privatizacijske zakonodaje namreč, v teh dolgih šestih mesecih - potem gre pa vse kakor po maslu."
3,Kako da ne!
20,"Programi nove vlade so kristalno čisti, jasni, nekaj malega - ampak res samo nekaj malega gre tudi na rovaš omame oblasti."
49,"Zato so tudi ekonomske in socialne rešitve zagotovljene z nekaterimi, poudarjam, z nekaterimi kadri iz najboljših let našega neuvrščenega socializma, ki je blestel celo bolj od dogovorne ekonomije, ki je še sama zase zagotavljala resničnost družbenih sprememb in sploh prehod v nov gospodarski sistem, kar je še posebej vzpodbudno."
12,"Obetavnost programov vlade temelji na razrešitvi enigme, kdo bo kaj v ministriranju."
4,"Kdo si, ki si."
6,V tem so rešitve neslutenih razsežnosti.
12,Prihodnost Slovenije in nas v njej bo odvisna predvsem od interpretacije dogodkov.
8,"Razpoloženje volivcev je najmanj pomembno, čeprav sitna okoliščina."
26,"Kar je pa najpomembnejše: ne bo treba več glasovati za nepremišljene, utopične in škodljive zakonske predloge, ne bo polinteligentnega petelinjenja in provincializma v slovenskih političnih odločitvah."
13,V novi vladni koaliciji se kažejo zgolj in samo in le nacionalni interesi.
3,Tu smo doma.
28,"Ne pa v praznih marnjah, ki se sprašujejo, češ ali so volivci dali glas koalciji štiri plus ena, ali koaliciji pet plus ena ali ne eni ne drugi."
22,"Jasno pa je tudi, da nova opozicija, ki se je od sedanje opozicije mnogo česa pridno naučila, bo zanesljiva podpornica oblastnim perspektivam."
20,"Da se le ne bi, česar bog ne daj, nenadoma domislila ustavne pravice in zavihrala s kako novo konstruktivno nezaupnico."
7,"Zdaj namreč, ko smo jih že vajeni."
25,"Vendar pa ne vidim nobene potrebe po novi konstruktivni nezaupnici, saj gre danes za normalizacijo vlade, v kateri bodo normalni ministri, zlasti za gospodarska področja."
17,"Tisti ministri, ki so bili pa odbrani iz prejšnje vlade, bodo imeli priložnost, da se bodo normalizirali."
21,"Slišali pa smo tudi , da je čas prijazen zaveznik, zato nam je treba nemudoma pospešiti programske premike ali pa zaustaviti čas."
7,"To bo še najbolje, gospoda, zaustavimo čas."
9,"In sedaj vprašanje: ali je radovednost, ki navdušuje oholost?"
5,Spoštovane kolegice in kolegi poslanci!
47,"Nastopi kandidatov za podpredsednike, mislim , da so zaokrožili tiste programske usmeritve, ki smo jih slišali od mandatarja gospoda dr. Drnovška in kar mene zadeva, upam, da je podoben vtis tudi pri drugih poslancih, bom lažje glasoval oziroma še bolj z mirno vestjo glasoval za izvolitev te vlade."
30,"Vprašanje bi pa rad zastavil gospodu dr. Gabru, kandidatu za ministra za šolstvo, ki se je predstavil na nesklepčni seji našega Odbora za visoko šolstvo, na kateri osebno sem bil."
23,"Vprašanje se glasi takole: Ali boste, gospod dr. Gaber, če boste izvoljeni za ministra, predstavnik šolstva v vladi ali predstavnik vlade v šolstvu."
4,Hvala lepa za odgovor.
2,Hvala lepa.
6,Ali želi takoj odgovoriti dr. Gaber?
1,Prosim.
6,"Gospod predsednik, spoštovane poslanke, spoštovani poslanci!"
7,"Dr. Ribičič, odgovor bo namenjen posebej vam."
11,Na to vprašanje sem pravzaprav pred različnimi zbori odgovoril že dvakrat.
18,"Verjamem, da bo vlada delovala na ta način, da bo poskušala določene temeljne in konceptualne stvari reševati skupaj."
40,"Hkrati pa verjamem, da bomo v drugem krogu, posebej z mag. Žakljem naredili vse, kar bo le mogoče za to, da bodo takoimenovane družbene dejavnosti dobile pravo mesto znotraj celotnega koncepta prehoda Slovenije v relativno spodobno razvito, recimo, postmoderno družbo."
12,"Po teh dveh krogih moram reči to, kar sem že povedal dvakrat."
15,"Ker sprašujete mene osebno potem je moja primarna funkcija v vladi, da tam zastopam šolstvo."
8,"Če prav razumem, se tako imenujejo tudi resorji."
33,"Šolstvo in šport je moj resor ob eventualni izvolitvi in naredil bom vse, kar je v moji moči, da bo obema tema dvema naslovnima področjema šlo v bodoče, upam, da bolje kot doslej."
55,"Še posebej bi rad izpostavil to, da sem prepričan, da ob govorjenju in poudarjanju potrebnosti ekonomskega razvoja, to govorjenja pravzaprav subsimira, vključuje jasno zavest o tem, da brez dobre izobrazbe, brez pravih temeljev v šolstvu, vse do univerze, in brez seveda primernega denarja tudi za ta področja in za znanost ne bo ekonomsko uspešne Slovenije."
2,Hvala lepa.
2,Gospod Glavič.
12,"Spoštovane kolegice, spoštovani kolegi, spoštovane kandidatke in kandidati za mesta v vladi."
54,"V veliko veselje mi je bilo, da sem lahko slišal obrazložitve od podpredsednikov, ker menim, da v nasprotju s tem, kar je bilo doslej diskusije na to temo, so to vprašanja, ki bodo zelo bistveno vplivala na bodoči razvoj Slovenije in seveda s tem na življenje in uspešnost državljank in državljanov v tej državi."
23,"Žal mi je, da teh besed niso poslušali tisti, ki so si jih najbolj želeli, ker za to niso imeli volje ali časa."
23,"Vendar mi dovolite, da izrazim nekaj misli ob tem, kar je bilo prikazano danes s strani predsednika vlade in pa kandidatov za podpredsednike."
21,"Prav gotovo se vsi strinjamo, da je inflacija eden od ključnih elementov, ki bodo odločali o uspešnosti ali neuspešnosti te vlade."
25,"Vendar želim pri tem poudariti, da po mojem mnenju vsi štirje podcenjujejo moč in pripravljenost državljanov in državljank Slovenije, da to bolezen zelo hitro ozdravijo."
16,"Seveda je zato potreben zelo celovit program, ki onemogoča puščanje soda pri eni ali več luknjah."
19,"In s takim programom je mogoče ljudi prepričati, da prenehamo s tistim delom inflacije, ki se imenuje inflacijska pričakovanja."
17,"To je mogoče narediti tudi jutri, če je program dosedanje vlade bil v to smer dovolj pripravljen."
11,"Če ni bil, rabite nekaj časa, vendar to gre zelo hitro."
24,"Recimo, samo to, da je bila inflacija znižana za pet procentov v prejšnjem mesecu, pomeni po naših izračunih za približno 10% znižanje lastne cene."
11,"Kam bo šel zdaj ta prihranek, je seveda zdaj veliko vprašanje."
6,Ali se bo prelil v plače?
29,"Ali bo šel v dokapitalizacijo podkapitaliziranega gospodarstva in seveda podobne variante, ker me zelo zanima, ali ste sploh o tem razmišljali in kakšna so vaša ukrepanja v tej smeri."
28,"Jaz sem prepričan, da bi seveda bilo pametno to uporabiti za dokapitalizacijo, da to ne pride v plače, ampak se uporabi za to, da začnemo z novim zagonom."
26,"Žal, se je ravno pri prodaji stanovanj pokazalo, da so bile tendence drugačne in da je večina tega kapitala končala v plačah namesto v poslovnih fondih."
14,"Verjetno se bo seveda našlo nekaj kršiteljev takega protiinflacijskega dogovora, ki mora biti vsenacionalen."
23,"Za take je seveda možno zelo hitro ukrepanje, če se dovoli prost uvoz, celo brezcarinski za tiste izdelke, kjer bi se cene povečevale."
20,"Mogoče je opraviti uspešen bojkot itd. skratka mislim, da je tu vrsta stvari, ki jih v svojih ekspozejih niste omenjali."
18,"Drugi pomembni sklop, ki ste ga vsi postavljali na prvo mesto ali pa drugo je prav gotovo privatizacija."
28,"Opozarjam na to, da je seveda bistven ta zasuk, ki ga je gospod Rigelnik omenil, in ki mu jaz pravim profitna usmerjenost in organiziranost upravnih in nadzornih odborov."
29,"To je prva točka, ki bi jo že morali davno napraviti, kajti tam je jedro tega zasuka, ki omogoča potem v drugi fazi sploh lastnikom, da pridejo do besede."
21,"Ni res, da bi mi ne vedeli, kdo je lastnik v tem trenutku in da ne bi mogli te stvari organizirati."
17,"Lastninjenje, kot že tako rekoč iz vaših govorov bi sledilo, je opravljena stvar; še zdaleč ni tako."
25,"Jaz se bojim, da nas čaka med ljudmi velik revolt, če ne boste dosegali nečesa, to je, da obstoječe stanje vzamete kot osnovo za izhodišče."
6,"In kaj je obstoječe stanje, vemo."
80,"Zato se jaz zavzemam za to, da se rešujejo problemi upnikov, ki so seveda banke, varčevalci in dobavitelji in je treba njihove nevračljive dolgove konvertirati v delnice oziroma jih spraviti v upravne nadzorne odbore, da so v teh vaših predlogih zanemarjani vlagatelji, med katerimi je tudi država, pa ne kar počez, ampak zelo konkretno, v teh fondih, da so tam zapostavljeni tisti, ki so se odrekali višjim osebnim dohodkom, da so tu seveda morda protežirani nekateri kooperanti in zapostavljeni drugi."
27,"Gre za celovit koncept, v katerem je treba uskladiti tudi nekatere druge dokumente, ki smo jih mi že sprejeli in sprejeti tudi tiste, ki jih še nismo."
21,"Gre predvsem seveda za bančni sistem, za javni sektor in infrastrukturni sektor, ki ima enake pravice in zahteve, da se olastnini."
19,"Torej ta problem, ki ga vi zelo lahko prikazujete, se meni ne zdi tako enostaven, kot je bil prikazan."
14,"Divja privatizacija je stvar, kjer me zelo veseli, da jo je gospod Rigelnik omenil."
19,"Mislim, da je rešitev tega problema osnovnega pomena za ohranitev dokaj visoke etike, ki jo je ta družba imela."
35,"Če bi se to prevesilo v to smer, ki jo je danes mogoče 10, 15% kapitala ubralo, potem bi to pomenilo za to družbo katastrofo in se mi zdi, da ta ni bila dovolj poudarjena."
34,"V tem seveda jaz vidim, da je v prvi vrsti rešiti Elan in še nekaj takih primerov, kjer je popolnoma nerazčiščeno ostalo, kdo je pokradel tisti veliki denar in kam je ta denar šel."
21,"S tem bi se tudi odstranila hipoteka, da stoji za tem bivša oblast, ki transferira denar in čaka na ugodno priliko."
66,"Mi smo v svetu imeli glede tega zelo lep primer, ko se najame tujo družbo, ki je za to specializirana, v primeru Sadama Huseina je bil tak poseg napravljen in ta bo raziskala, kje je ta kapital in kako je šel in to je za ozdravitev odnosov znotraj Slovenije in za zacelitev nekega nezaupanja, katerega rezultat je tudi dogajanje včeraj in danes v skupščini, bistvenega pomena."
28,"Bistvenega pomena je, da se ljudje zavedo, da je treba dokazati, od kod je kapital, bodosi za veliko naložbo v podjetništvo, bodisi za drag avtomobil ali drago hišo."
25,"Ne zahtevamo nič drugega in to morate izpeljati takoj, da seveda davčna uprava vpraša, ali je bil plačan daven na kapital, ki je bil vložen."
11,"In še ena stvar se mi zdi, ki je zelo pomembna."
7,To je vprašanje proračuna in državne uprave.
56,"Ne vem, če veste, večina od vas ni bila v tej zadnji sestavi, gospod Šešok pa je bil in upam, da vam bo to ves čas pripovedoval, da smo mi konsezualno sklenili, da bo ta proračun uravnotežen, da torej proračunska luknja, velika 18 milijard ne bo aktivirana, ampak da bomo ravno preko inflacije vzdrževali uravnotežen proračun."
5,Nihče o tem ni govoril.
17,"Jaz sem celo dobil občutek iz izlaganja gospoda mandatarja, da bi morda ta denar uporabili kje drugje."
33,"Tega denarja ni mogoče uporabiti ampak, je mogoče proračun zmanjševati samo na račun vsebinskih sprememb, in to se mi zdi, da bi bilo treba posebej vprašati, ali stojite za tem v taki meri."
24,"Seveda bo vse to in še marsikaj drugega, kar ste povedali, mogoče doseči samo, če bo državna uprava boljša, kot je bila do sedaj."
31,"To pa pomeni dve stvari, ki tudi nista bili opravljeni doslej, šolanje ljudi, in to v največji možni meri in pa tudi ustrezna selekcija oziroma ustrezne kadrovske spremembe v posameznih službah."
2,Hvala lepa.
2,Hvala lepa.
2,Gospod Potočnik.
23,"Jaz bi prosil, spoštovane delegatke in delegati, da se držimo tega, kar je gospod predsedujoči rekel, in sicer vprašajte, kar vam ni jasno."
9,"Tu ni mesto, da sedaj bodoči vladi, solite pamet."
10,"Mogoče vas bo vzela ta vlada, gospod Glavič, za svetovalca."
32,"Ko sem ravno tukaj, Gospod Rigelnik, ena stvar v vašem izvajanju me je prizadela kot kmeta in bi prosil,da to širši javnosti obrazložite, ko ste rekli, da so kmetje generatorji inflacije."
2,Hvala lepa.
2,Gospod Arzenšek.
4,"Spoštovani predsedstvo, spoštovani zbor!"
41,"Menim, da je predstavitev le ena osnova za ekspertno vlado in da je primer današnje predstavitve podpredsednikov v smislu koordinacije tisto, kar bi tudi v smislu koordinacije povezovalo vlado, da lahko učinkovito izpelje vse, kar si je zastavila v svojem programu."
105,"Dolžan pa sem, čeprav bo glasovanje v paketu, pač postaviti vprašanje kandidatu za finančnega ministra, gospodu kolegi Kopaču, s katerim imava zadnje čase strokovne dialoge o področju zdravstva, ali bo upošteval strokovna merila za materialno osnovo izvajanja programov, ne samo v zdravstvu, tudi drugod, ne pa samo enostransko prikazoval statistične podatke, pa četudi so to iz OECD-ja in upošteval v svojem resorju, kljub temu da vem, da je zdravstvo po financiranju ločeno po novi zakonodaji in odločitvi izven integralnega proračuna, pa ga kot obremenitev vseeno štejemo v obremenitev narodnega dohodka, upošteval merila koordinacije in pa recimo deloval v svojem okviru dela ministrstva in te koordinacije?"
8,Ker v drugačnem primeru imam pri tem pomisleke.
30,"Nastopam v imenu slovenskih zdravnikov, ki ne sprejemajo nekorekten in žaljiv nastop v javnosti kot odgovor na poslanska vprašanja prim. Plešivčnika in mene, kaj je hotel ta s tem povedati."
44,"Na predstavitvi na Odboru za zdravstvo, ki je bila v ponedeljek, nam v dveh urah in pol ni odgovoril, ko je govoril o neracionalnosti v zdravstvu, ki ga postavljata zakonodaja in program, tu gre verjetno za same izvajalce, kakšen je procent neracionalnosti trošenja sredstev."
8,"Če je toliko dosleden, bi vsaj to napravil."
16,"Pa to ni žalitev, ampak samo bojazen in prošnja gospodu predsedniku vlade, da to tudi upošteva."
1,Drugo.
12,"Naj mi ne zameri gospod prometni minister, ki bo nadaljeval svoje delo."
82,"Ob spremljanju dogodkov in lastnem angažiranju pri infrastrukturi, tudi v skupščinskih klopeh, ga sprašujem, ali bomo dosegli spoštovanje sklepov skupščine, recimo posameznih zborov, da bomo že enkrat pripravili osnovno strategijo infrastrukture, tako prometa, sem sodijo železnice, ceste, zveze itd. in časovno to pospešeno izvajali in ali bo to našlo v smislu koordinacije recimo, ker je bilo to večkrat omenjeno, medsebojno sodelovanje in učinkovito sodelovanje z ministrom za varstvo okolja, ko je kot opravičilo, da določene stvari ne gredo, večkrat bilo to omenjeno."
6,In se tega včasih celo bojim.
18,"Pričakujem, da bo poleg dobrega programa funkcija koordinacije tista, ki bo zagotovila, da se bo to tudi zgodilo."
2,Hvala lepa.
2,Hvala lepa.
8,"Gospod Plešivčnik, potem je na vrsti gospod Magajna."
1,Hvala.
15,"Ni nobene bojazni, da bi ta avditorij uporabil za kakršnekoli osebne polemike z gospodom Pučnikom."
16,"Bi pa vseeno na področju njegovega resorja opozoril na vprašanja, ki do sedaj niso bila izpostavljena."
24,"Upam, da bo gospod Pučnik pokazal ustrezno tankočutnost in skrb, posebno več rahločutnosti, kot je bilo pri spoštovanju statutov in pravic članov v stranki."
2,Pustimo to.
10,Gre za segment funkcioniranja pravne države na področju delovnih razmerij.
8,Žal moram na to opozoriti tudi gospoda Drnovška.
12,"V programih teh poudarkov nisem zasledil, gre pa za zelo pereče zadeve."
10,"Na grobo bi lahko ocenili, da to področje ne funkcionira."
33,"Pred nami so reorganizacije sodišč, socialnih sodišč, ki bi zamenjala obstoječa sodišča združenega dela, vendar obstoječe inštitucije sistema žal danes ne funkcionirajo, tako gre za sodišče združenega dela, pravobranilstva, inšpekcije za delo itd."
7,O pravni varnosti delavcev danes težko govorimo.
11,"Za ilustracijo, vloge, naslovljene na sodišče, se rešujejo po več let."
5,Gre za zelo pomembno zadevo.
7,Vsi po vrsti ste omenili socialni pakt.
28,"Kot veste, je to eden od štirih pogojev, ki so ga tudi sindikati postavili vladi, to je zagotavljanje pravne varnosti delavcev, da bo ta pakt sploh lahko sklenjen."
17,"Upam in v to tudi verjamem, da se bo vlada maksimalno zavzela, da bo to področje rešila."
6,To ni toliko kritika kot opozorilo.
27,"Upam, da bomo na tem segmentu zagotovili pravno varnost, ne samo gledali državo v tej makro organiziranosti, ampak se tudi osredotočili na pravice delavca, na pravice posameznika."
1,Hvala.
2,Hvala lepa.
2,Gospod Kolešnik.
2,Spoštovani kandidati!
15,"Vprašanj je toliko, da jih ne morem niti vseh napisati niti ne povedati, pa vendar."
12,"Navkljub temu bi postavil nekaj vprašanj vsem trem podpredsednikom, kandidatom za ministre."
14,"Začel bom pri gospodu, mislim, da bo on pokrival to področje, pri gospodu Žaklju."
9,"Verjetno že sam ve, kaj ga bom najprej vprašal."
8,"Vprašal bom, kako ocenjuje položaj športa med dejavnostmi."
19,"Lahko mu pomaga tudi njegov resorni minister, če bo zmogel, hkrati pa ga sprašujem, kaj je za vas šport?"
6,Ker ste rekli šolstvo in šport.
8,In ali res dajete šport na drugo mesto.
22,"Drugo podvprašanje gospodu kandidatu za ministra, kako gledate na razvoj nogometa in ali boste podprli razvoj nogometa, ter kako ga boste podprli?"
9,"Drugo vprašanje, ki gre v tej smeri, je naslednje."
12,"Zanima me, gospod Žakelj, vaša ocena pomena športa za razvoj celotne družbe."
21,"In ali se strinjate, da šport sodi med najboljša orodja, ki jih imamo trenutno na razpolago za promocijo Slovenije v svetu."
4,"Upam, da si zapisujete."
2,Naslednja stvar.
25,"Ali boste zaradi tega, ker menite, da imate do športa pozitiven odnos, podprli odhod čim večjega števila naših športnikov v Barcelono ali na Olimpijske igre."
12,"Kako boste to storili, če se boste zavzemali za finančno podporo športnikom?"
7,"Sedaj pa, ker prehajam k lažjim zadevam."
7,"Ja, še nekaj imam za gospoda Žaklja."
5,"Mislim, da tudi pokriva zdravstvo."
31,"Glede na to, kakšno je mnenje gospoda Kopača do zdravstva, bi vas vprašal, ali vas bo on prepričal, da boste začeli zapirati bolnice v Sloveniji, med drugim mislim bolnico v Brežicah?"
13,"Tu bi vam bil zelo hvaležen za podporo, da je ne bi zaprli."
7,"Vendar, morda vas bo gospod Kopač prepričal."
6,Naslednja zadeva je za gospoda Pučnika.
4,Verjetno me boste popravili.
20,"To bi sicer vprašal gospoda Šešerka, pa mislim, da bo on njega pokrival, njegovo področje, ali bo to gospod Rigelnik."
5,"Ne vem, skratka, zmenite se."
7,"Zmenite se, kdo bo na to odgovoril."
4,Gre za naslednjo zadevo.
13,"Kot veste, je v sedanjem času počasi prihajal na površje problem nuklearne elektrarne."
14,"Sprašujem vas, kaj mislite o odškodninah prostoru za projekte, ki ta prostor potencialno ogrožajo?"
2,Drugo vprašanje.
23,Kako in kaj mislite o načinih zapiranja ali zaustavljanja jedrske elektrarne Krško in ali so vam znane razlike med pojmoma zapiranje in zaustavljanje.
5,Od tega je marsikaj odvisno.
2,Naslednja zadeva.
19,"Kako boste razreševali problem posebnih odpadkov oziroma njihovega odlaganja in kako si boste prizadevali, da se ta problem reši?"
11,"Gre za ekološko ogroženost Slovenije, ki je večja, kot si mislimo."
15,"Naslednja zadeva v tej smeri je, kako boste rešili problem radioaktivnih odpadkov in visokoradioaktivnih odpadkov?"
41,"Stvar, ki je zelo pomembna na področju prostora pa je, kaj in kako boste prispevali k čim hitrejši ureditvi prostorske zakonodaje in ali mislite, da je ta prostorska zakonodaja, ki jo imamo v tem trenutku dobra, ali jo je potrebno spremeniti?"
7,Naslednje vprašanje za vse tri podpredsedniške kandidate.
8,Kaj mislite o povezavi prostorsko-ekonomskega in socialnega načrtovanja?
11,In kakšen je vaš odnos na tem področju do sedanjega ravnanja?
7,Imam še eno vprašanje za to področje.
27,"Ali boste podprli predlog, da se sočasno vodita postopka za sprejem zakona o državni upravi in lokalni samoupravi in ali mislite, da sta ta dva problema povezana?"
7,In še to vprašanje s področja prostora.
14,"Ali so za vas kmetijska zemljišča planibilna kategorija, če da, zakaj, če ne, zakaj?"
4,In v tej smeri.
13,"Kaj menite o instrumentu zaščite kmetijskih zemljišč, ki se mu reče sprememba namembnosti?"
3,Za gospoda Rigelnika.
8,Kaj za vas pomeni pojem demografsko ogroženo območje?
12,Kako boste preprečili nastajanje juga in njegovo splošno izolacijo od ostale Slovenije?
31,"Predvsem mislim na področju gospodarstva, to za vas, na področju prometa, prostora za gospoda Pučnika in pa seveda tudi za gospoda Žaklja je v zadnjem delu mišljeno, kako z družbenimi dejavnostmi."
5,Naslednja zadeva za gospoda Rigelnika.
22,"Kako boste preprečili oziroma rešili problem divje privatizacije, ki se kar bohoti, dokazati se pa skoraj da ne more oziroma ne da?"
24,"Kako boste, gospod Rigelnik, prispevali in kaj boste naredili, da se razreši problem škod, ki so jih utrpela podjetja oziroma gospodarske organizacije zaradi osamosvojitve?"
24,"Kako boste razrešili problem in ga razreševali ali prispevali k reševanju zapiranja hrvaškega trga za subjekte, ki so predvsem nameščeni ob meji s Hrvaško?"
21,"In v nadaljevanju, kako in kaj mislite storiti in kako izkoristiti, skoraj bi rekel, potencialno prednost območij, ki so ob meji?"
22,"Še eno zelo lahko vprašanje za gospoda Žaklja - sedaj pa res konec; ker sem pri njem začel, bi pri njem tudi končal."
59,"Čeprav je gospod kandidat oziroma mandatar zaradi takšnega števila vprašanj moral iti ven, da se posvetuje ali pa mu je slabo, ampak bom postavil še to vprašanje: G. Žakelj, kako mislite razrešiti problem upokojencev, ki so dosegli pokojnino v hrvaških podjetjih, so pa naši državljani, živijo v Sloveniji in gledajo, kako vrednost tolarja narašča, vrednost hrvaškega dinarja pa pada?"
9,"Mislim, da vam ni treba razlagati, kaj to pomeni."
2,Hvala lepa.
17,"Spoštovane poslanke in poslanci, podal bi vam stališče kluba poslancev Zelenih Slovenije in potem postavil tudi vprašanje."
11,"Zeleni Slovenije z veliko nelagodnostjo spremljamo strankarske, politične boje na Slovenskem."
19,"Prepričani smo, da bi bilo za vse bolje, če bi se složno lotili nakopičenih gospodarskih, socialnih in ekološki problemov."
40,"Namesto tega, da se toliko prepiramo o tem, kdo bo na vrhu, bi bilo bolje, če bi več razmišljali in delali v prid tistih, ki so trenutno v največji stiski, to je v korist revnih, brezposelnih, starejših in bolnih ljudi."
33,"Zeleni Slovenije smo podprli novega mandatarja gospoda Drnovška, ker menimo, da potrebujemo vlado, ki bo zmogla premakniti za vse pomembne stvari in vliti državljanom in celotni slovenski družbi samozavest, upanje, polet in perspektivo."
2,Še več.
23,"V novi vladi sodelujemo Zeleni s tremi ministri, ki so se po splošnem mnenju že v Peterletovi vladi izkazali s svojim uspešnim delom."
14,S tem smo Zeleni Slovenije sprejeli nase tudi del odgovornosti za uspeh nove vlade.
33,"Današnja predstavitev podpredsednikov pa mislim, da je bila kar dobra garancija, da se bo nova vlada ukvarjala s tistimi zadevami, ki so v tem trenutku res najbolj bistvene; recimo gospodarstvo, državna uprava ipd."
32,"Podpora in sodelovanje Zelenih v novi vladi pa ne pomeni, da smo postali nekakšen politični ujetnik te ali one politične stranke ali koalicije, ampak smo ohranili kritičen odnos tudi do te vlade."
14,Prav tako bomo še naprej delovali v duhu svojih programskih načel in vrednostnih meril.
34,"To med drugim pomeni, da bomo v primerih, ko se bo treba odločiti med kratkoročnimi ekonomskimi in dolgoročnimi ekološkimi interesi, torej, ko lahko pride do resne ali dolgotrajne škode za naravo, dajali prednost ekologiji."
19,"Drugič, ko si bodo prišli v nasprotje interesi tistih zgoraj in interesi tistih spodaj, bomo dajali prednost interesom slednjih."
27,"V dokaz temu, da mislimo ohraniti svojo avtonomijo, povejmo, da imamo pomisleke do nekaterih resornih ministrov v novi vladi, konkretno do ministrov za promet, energijo in finance."
16,"Še posebej glede gospoda Avberška, saj so njegovi pogledi na energetsko politiko v nasprotju z našimi."
18,"Zato tudi razumemo in spoštujemo stališče tistih naših članov, ki dvomijo v smiselnost in upravičenost zamenjave prejšnje vlade."
14,"Kljub temu smo mnenja, da je treba dati novi vladi in novim ljudem priložnost."
27,"Namesto vnaprejšnje nezaupnice gospodu Drnovšku ali celo blokiranja njegove vlade bomo Zeleni Slovenije storili vse, da bo vlada naredila čimveč v dobrobit države Slovenije in njenih državljanov."
9,Sedaj imam pa še konkretno vprašanje za bodočo vlado.
16,Kakšen bo odnos te vlade do prestrukturiranja slovenske energetike in do slovenske proizvodnje aluminija in jekla?
10,"V Nemčiji namreč proizvedejo polovico aluminija, ki ga porabi industrija."
14,"V Sloveniji pa ga proizvede TGA Kidričevo dvakrat toliko, kolikor ga slovenska industrija porabi."
1,Hvala.
4,"Hvala lepa, spoštovani predsednik."
6,"Spoštovani kandidati za podpredsednike, lepo pozdravljeni!"
44,"Glede na to, da so vaši nastopni govori vsebovali kar velike, ambiciozne načrte, prav nič ne verjamem, da bo recimo z eventualno današnjo izvolitvijo ta vlada kratkotrajna, ker tako, kot je bivša opozicija ambiciozna pri zasedanju oblasti, bo lahko tudi odločna pri odlašanju volitev."
20,"Zato bi vam v svojih vprašanjih in pa v svojih mnenjih naslovil oziroma usmeril pozornost na tisto, kar niste izrekli."
52,"Dosti vsega ste povedali, vendar osnovno, za kar se mora pravna država in zdaj smo zaenkrat v tej fazi, da jo izgrajujemo, zavzemati in vi kot ministri, podpredsedniki in pa konkretna vlada je, kakšno je vaše mnenje o doslednjem spoštovanju in izvajanju že sprejete zakonodaje oziroma sanacije oziroma odprava posledic nesprejete zakonodaje."
59,"Namreč, kakorkoli, če kandidati za podpredsednike nič ne poveste, vašega stališča o zakonu o denacionalizaciji, o zakonu o zadrugah, potem o zakonu o proračunu, nenazadnje tudi o zakonu o delovnih razmerih, potem jaz vaše kandidature oziroma nastopne govore smatram za figo v žepu, ker niste slovenski javnosti, slovenskim volivcem jasno povedali, kakšna so vaša stališča do teh perečih problemov."
29,"Mi se srečujemo s tem, da je zakon o denacionalizaciji sprejet, da pa se enostavno ne izvaja tako, kot so si ga tisti, za katere je bil sprejet, predstavljali."
21,"Sprašujem vas, kakšno je vaše mnenje o 45% deležu zadružnih organizacij, zadrug v tisti sferi gospodarstva, ki pač predelovalno industrijo zavzemajo."
15,Ali boste jutri ali kdaj z odloki z vašim odločnim nastopom to izpeljali ali ne?
53,"Potem, zanima me, kakšno je vaše stališče o zakonu o delovnih razmerjih, ker prisotna je gospa ministrica Puharjeva, ki je že v gospoda Peterleta vladi delala na tem področju in jaz sem jo, se mi zdi, desetkrat spraševal, ali je zakon o delovnih razmerjih konsistenten s tem, da imajo vodstveni delavci pooblastila delodajalcev."
110,"Takrat mi je obljubila, da so to začasne rešitve, in ker vi o tem niste ničesar rekli, mislim pa, da se s privatizacijsko zakonodajo tudi teh odnosov ne da na enkrat rešiti, ker bomo mi v prihodnjih določbah to še dolgo imeli in bo veljalo staro, zato me zanima, ali so po vaše pooblastila vodstvenih managerjev prevelika, ali so legitimna, ali so nelegitimna oziroma nedavno je opozicija prav v tem parlamentu zagovarjala, da so delavci pravno nezaščiteni, da se z njimi postopa kot z nepomembnimi činitelji in da se nimajo kam pritožiti, še celo da sodišča združenega dela, ki so pa posledica prejšnjega sistema, ne delajo tako kot bi mogla."
7,"Potem naslednje, kaj so državno-gospodarski monopoli podjetij."
33,"Gospod Rigelnik, kandidat za podpredsednika za gospodarstvo je delal v gigantu slovenskega gospodarstva, ki je bil verjetno paradni konj, torej kot eno ogledalo dosežkov slovenskega socialističnega gospodarstva na področju bele tehnike za navzven."
26,"Sprašujem ga osebno, ali je njegov odhod iz Gorenja posledica, da je Demosova vlada, gospod Peterle, odrekel monopolno podporo temu sistemu, ki ga je on vodil?"
61,"Ali so zaradi tega nastale tam težave, ker smatram, da so ti paradni konji socialističnega gospodarstva imeli tako dostop do politikov, kakorkoli, od centralnega komiteja do predsedstva države in vsega tega, potem do vrhunskih strokovnjakov in nenazadnje tudi do kapitala, do financ, ker mi nikoli nismo vedeli, ali je neko podjetje dobilo realni denar ali enostranski, izvenproračunski denar oziroma inflacijski denar."
18,"Kaj bo, gospod kandidat za podpredsednika za gospodarstvo, naredil za drobno gospodarstvo, to tudi ni bilo eksplicitno izrečeno."
13,"Kako bodo mali podjetniki, mali obrtniki doživeli neko realno spremembo na tem področju?"
13,"Nič niste rekli, ali bo nova vlada predlagala zmanjšanje proračuna oziroma davčnih stopenj."
4,To prebivalstvo enostavno zanima.
71,"Pravijo, davki so preveliki, družbena režija je prevelika in, če vi tega jasno eksplicitno tu ne poveste, ali da ohranjate davčne stopnje, prispevne stopnje vse na istem nivoju, potem ne bo sprememb in potem je skoraj škoda, da menjamo vlado, ker mi smo to delali, ko smo tiste zadeve sprejemali, smo vedeli, kakšni so in zdaj, če nihče ne pove, ali bodo drugačni ali bodo isti ostali, potem je opravičen dvom."
34,"Nadalje sprašujem gospoda predsednika, kandidata za podpredsednika za gospodarstvo - kaj ve oziroma če sploh ve o 200 projektih sanacije slovenskih podjetji, ki jih je na hearingu na tem odboru za gospodarstvo gospod Šešok iznesel."
35,"On je rekel, da bo šel takoj iz vlade, če njemu za teh 200 projektov, ki jih ima na mizi in ki jih mora pospraviti kot rešene, ne bo denarja, bo on šel iz vlade."
16,"Torej, ali ste vi sploh o tem seznanjeni, kakšno je vaše mnenje oziroma ali ga nimate?"
25,"Kako se bo določal rang prioritete sanacije teh projektov in ali je že določeno, ali ga boste vi urediti ali ima za to pristojnost mandatar?"
11,Kakšno je vaše mnenje o predlogu zakona o intervencijah v gospodarstvu?
35,"Namreč, jaz sem prej zakonodajo naštel kod splošen pojem, Demosova vlada ima sigurno nekih 20 zakonskih projektov, ki so ali v fazi predloga za izdajo osnutka ali že čakajo na končno verzijo predlogov v skupščini."
11,Vi vsi skupaj kot dežurna vlada boste morali dajati določena stališča.
36,"Jaz se bojim, da boste pragmatično ocenili - dobro saj nekateri zakoni so dobri, glavno da gredo skozi, bomo že potem spreminjali - ali kakorkoli, ali pa boste tisti činitelji, ki boste te zakone jutri potegnili iz parlamenta."
17,"Čigav bo projekt, kdo ga bo nadziral, koordiniral o uvajanju novega slovenskega, upajmo konvertibilnega denarja, torej tolarja?"
16,"Jaz sem to gospoda Šešoka spraševal na hearingu za gospodarstvo, on je vodil prej finančno ministrstvo."
15,"Vemo, da je gospod Kranjc, bivši minister, podpisan na talonih, ki jih nosimo po žepih."
49,"Sprašujem se, ali je zdaj ta projekt za nedoločen čas odložen oziroma ali bo sploh padel v vodo, ali boste rekli - zdaj pa res ni pravi čas za novi slovenski denar - ali bo to zdaj prešlo v pristojnost Banke Slovenije, ali je to v pristojnosti finančnega ministrstva ali vlade."
16,"To morate reči, ker Demosova vlada je imela ta projekt, da ga do konca lepo izpelje."
21,"Če bi to bilo pred volitvami, ali istočasno, ali po volitvah, ampak vi morate tudi nekaj o tej vsi skupaj povedati."
31,"Glede na to, da ste se spretno izogibali kakršnimkoli konkretnim prognozam gospodarstva, me zanima ali upate napovedati tudi, kakšne spremembe indeksov oziroma kakšne krivulje gor ali dol in to čisto konkretno."
43,"Lahko je to industrijska količinska proizvodnja, lahko je to izvoz, lahko je to uvoz ali kakršenkoli, vendar nekaj konkretnega povejte, ker sicer bom javno smatral, da je vse tako, kot je bilo, dobro in edino možno in potem ni razloga, da menjamo vlado."
29,"Zanima me stališče vseh podpredsednikov oziroma kandidatov za podpredsednika o tem, kaj je rekel zadnjič, slišal sem po medijih, dr. Kračun, ki je alternativa gospodu Umeku, namreč, inflacija, nezaposlenost."
9,"To sta dve kategoriji, ki se strašno kontradiktorno izključujeta."
34,"Rekel je celo tako, ko bomo izvedli privatizacijo, bo šok nezaposlenosti naenkrat velik, ker bo redukcija, točno pozornost na stroških in seveda vsi tisti, ki so odvečni, bodo šli na zavode in na cesto."
27,"Torej, ali se bo v funkciji socialnega pakta sedaj začelo tudi s prikritim tiskanjem distribucije denarja, da boste lahko s tem blažili tiste neljube zadeve okrog brezposelnosti?"
45,"Jaz se sprašujem, kako je gospod mandatar lahko uvrstil v seznam ministrov ministrico za delo, ki so ji opozicijski poslanci očitali, da je 100.000 ljudi danes brezposelnih, po drugi strani pa točno vemo, da jih bo mogoče čez pol leta še dodatnih 50.000 ali več."
18,"Torej ona je bila edini krivec, da je že 100.000 nezaposlenih, sedaj pa se ji to nekako tolerira."
10,"Jaz se sprašujem, ker vi niste o tem ničesar rekli."
12,"Naslednje, gospod Žakelj, se je vseskozi vehementno zavzemal za izpolnjevanje kolektivnih pogodb."
8,Danes ste to v nebo vpijoče vprašanje prešli.
25,"Ampak tisti, ki so jih podpisovali, zato sem prej tudi omenil delodajalce oziroma vodstvene delavce v podjetjih, ki so ena pogodbena stranka, drugo so delavci."
11,"Danes o tem niste menili, da ste dolžni, da karkoli poveste."
12,"Rekli ste, tudi gospod Rigelnik je omenil, da bo podpisan socialni pakt."
19,"Mene hudo zanima, na katerem nivoju, torej socialni pakt na nivoju 15.000 zajamčene plače tolarjev ali 20, 21, 23."
4,Kakšna bo politika pokojnin?
26,"Torej, se bodo pokojnine tudi nominalno povečevale, ali se bo ""bremzalo"" ali kakorkoli, ker je bilo prej rečeno, da bo tečaj nekoliko zaostajal za stopnjo inflacije."
17,"Namreč, tu je treba biti zelo ekspliciten, ker sicer je tista figa v žepu zelo na mestu."
12,"Želim, da konkretno poveste, na kakšnem nivoju boste predlagali podpis socialnega pakta."
19,"Nenazadnje sprašujem vse tri kandidate skupaj, ali veste za to, da je gospod zunanji minister načel vprašanje slovenske nauvrščenosti?"
32,"Jaz se strinjam, da je to tudi pragmatična oblika, torej da se z njimi vzpostavi gospodarski kontakt, vendar dvojne igre jaz upam, da ne moremo igrati, to nam zahod ne bo toleriral."
43,"Mi se gremo po eni strani pragmatiko z neuvrščenostjo, da bi imeli gospodarske tokove z vzhodom, pa z delnim socializmom, po drugi strani pa vemo, da so prav neuvščene države jedro, torej ali pa izvor potencialne tretje svetovne vojne in mi hočemo tja."
4,To moramo jasno povedati.
12,"Kakor se spominjam izjav gospoda Pučnika, on je bil vedno proti temu."
24,"Neuvrščenost se je izenačila s socializmom, socializem je propadel, neuvrščenost pa mi še vedno podpiramo - torej hočemo tja, samo za to, da ne propade."
47,"Da bom končal, me zanima, pa konkretno bom rekel gospodu Pučniku, kaj vas je kot šefa Demosa nedolgo tega še oviralo, da vse to zavzemanje za pravno državo, za regulativo niste uveljavili kot šef Demosa, kot šef vseh tistih strank, ki je držala to Peterletovo vlado pokonci?"
19,"Ali ste si takrat pilatovsko umivali roke, ko ste na balkonu od vrat opazovali zadevo in čakali svoj trenutek?"
17,"Osebno sem vam večkrat predlagal, prevzemite vlado ali stopite v vlado, ampak ne, takrat ni bilo pripravljenosti."
43,"Jaz se sprašujem, ali je sedaj ta moment, ali ste vi prevarali bivšo komunistično opozicijo ali so oni vas prevarali, da pa sedaj naenkrat imate voljo, potrebo, tudi zdravstveno stanje upam, da je dobro in da tako vehementno sedaj zagovarjate projekt nove vlade."
7,"Brez zamere, pa lepa hvala za odgovor."
3,Gospod Gošnik želi.
2,Hvala lepa.
13,"Imam štiri zelo kratka vprašanja, na katera se da zelo kratko tudi odgovoriti."
8,"Tri za gospoda Rigelnika, enega za gospoda Žaklja."
33,"Gospod Rigelnik, v sodelovanju z društvom malih hidroelektraren in Ministrstvom za energetiko smo pripravili tudi zakon o tako imenovanih nesistemskih proizvajalcih električne energije: proizvajalcih elektrike na veter, sončne celice, predvsem pa male hidroelektrarne."
21,"Ta zakon čaka na vstop v vladno proceduro, pomemben pa je zato, ker bo zagotovil stabilne pogoje proizvodnje teh nesistemskih proizvajalcev."
15,"Zanima me, ali načeloma podpirate takšen zakon in ali boste imeli pozitivni odnos do njega?"
22,"Drugo vprašanje je povezano z dejstvom, da je jedrska elektrarna Krško več let izplačevala visoko nadomestilo za uporabo stavbnega zemljišča občini Krško."
15,"Ustavno sodišče je ugotovilo, da je bilo to narejeno na podlagi nezakonitega odloka občine Krško."
12,"V pravni državi se ve, seveda, kako je treba ravnati - vrniti denar."
7,Kakšen je vaš pogled na ta problem?
4,Tretje vprašanje za vas.
24,"Kakšen je vaš odnos do črnih gradenj oziroma kaj menite, da bi bilo potrebno storiti v primeru, ko je nek objekt evidentno črna gradnja?"
21,"Ali bi ga v skladu s principi pravne države bilo potrebno podreti, ali pa zamižati na oko ali storiti kaj drugega?"
5,In zadnje vprašanje gospodu Žaklju.
9,Ta vlada ima namen ustanoviti poseben urad za ženske.
24,"Ženskam želim seveda vse dobro in še boljše, toda dejstvo je, da recimo moški živijo manj časa, kot ženske in imajo daljšo delovno dobo."
9,"Zato sprašujem gospoda Žaklja, kako namerava poskrbeti za moške?"
1,Hvala.
4,Gospod Tomše ima besedo.
2,Hvala lepa.
12,"Gospod predsednik, dame in gospodje, gospod mandatar in člani, kandidati za vlado!"
61,"Na predstavitvi in volitvi mandatarja gospoda Drnovška sem bil nekoliko ""firbčen"" in sem mu zastavil, predvsem je šlo za dvoje vprašanj, in sicer, eno se je glasilo na problem lastninjenja, ki ga namerava zagovarjati v Skupščini, ker vemo, da gre za različne poti do skupnega cilja, da se nelastnini določi lastnina, na teh poteh pa je možno, da pridobijo različne strukture."
30,"Takrat sem postavil vprašanje, ali se bo zavzemal gospod Drnovšek kot predsednik vlade za lastninjenje v korist managementa ali za korist delavcev, ker oboje najbrž ne bo moč maksimalno zadovoljiti?"
42,"Ali se bo zavzemal za to, da lastnino v Sloveniji zadržijo Slovenci, ali pa, da bo ta lastnina prešla zaradi obubožanih Slovencev, ker je ne bodo mogli kupovati, v roke tistega kapitala, ki bo na tak ali drugačen način prihajal iz tujine?"
22,"O tem na tej predstavitvi nisem dobil nobenega odgovora in tudi na drugo, za mene izjemno pomembno vprašanje, takrat nisem dobil odgovora."
37,"Za mene je bilo izjemno pomembno vprašanje v tistem trenutku, da mi razloži kandidat za mandatarja oziroma predsednika vlade, kako računa uspeti, intenzivno delati v parlamentu, ki je že več kot leto dni v izjemno globoki krizi."
38,"Ta izjemno globoka kriza se je kazala na ta način, da so se stvari onemogočale, da prihajajo na dnevni red in ker niso prišle na dnevni red, torej niso prišle v proceduro, ni bilo moč o zadevah razpravljati."
20,"Takšen primer onemogočanja proceduralnega razpravljanja je ravno zakon o lastninjenju, ki ni mogel priti na dnevni red Zbora združenega dela."
13,"Če bi prišel na dnevni red, bi o njem najbrž parlamentarno lahko razpravljali."
13,"Torej, približno leto dni smo se o tem pogovarjali, kako z lastninjenjem naprej."
57,"Vrstile so se številne blokade dela Skupščine na ta način, da se je število poslancev Zbora združenega dela velikokrat zmanjšalo s sklepčnega v skrajno nesklepčno število in seveda iz teh blokad jasno parlament ni mogel oziroma predsednik parlamenta ni mogel potegniti drugega zaključka, kot da zakon o lastninjenju ni sprejet, ker sta ga sprejela samo dva zbora."
10,Torej to je bilo za mene takrat dvoje bistvenih vprašanj.
21,"Želel sem na to dvoje vprašanj dvoje dobrih odgovorov, s pomočjo katerih bi se definitivno odločal za ali proti predsedniku - mandatarju."
17,"Ker teh odgovorov takrat nisem dobil, moram sporočiti, da sem se takrat na ta način vzdržal glasovanju."
17,"Mislim, da je bilo to za mene takrat poštevno, ne bi pa rad to isto storil danes."
5,Danes bi se rad odločil.
15,"Zato upam, da bom danes dobil od vaših kolegov, sodelavcev, odgovore na to dvoje vprašanj."
34,"Ker je pa je bilo tu že postavljeno nekaj drugih zadev, bi tudi sam rad postavil še dodatno vprašanje - gre za izjemno pomemben objekt za Slovence, ki jim omogoča ali preživetje ali pa uničenje."
5,To je jedrska elektrarna Krško.
12,Sem sam prišel do izjemno pomembnega zapisnika pri predsedniku Predsedstva Republike Hrvaške.
26,"Pri gospodu Jakovu Blaževiću se je dobila skupina izjemno pomembnih znanstvenikov, med katerimi je bil tudi predsednik Komisije za varnost Nuklearne elektrarne Krško gospod Uroš Peruško."
43,"Ta je na tem razgovoru pri predsedniku Predsedstva Jakovu Blaževiću, na katerem so sodelovali tudi predsednik vlade Jure Biličić in še nekateri, izjavil: ""Danes je zasedala nuklearna komisija Izvršnega sveta v zvezi z Nuklearno elektrarno Krško in problemi, ki se nanašajo na varnost."
11,Pojavila sta se dva elementa v zvezi s tehnološko pripravljenostjo elektrarne.
18,"Gre za določen sum, da je v uparjalniku prišlo do preboja cevi, kar se je pokazalo kot netočno."
33,"Res pa je tudi, da je naša elektrarna prva te vrste v svetu, kar ne bi smeli dopustiti, ker smo vsi živeli v prepričanju, da ima jedrska elektrarna Krško referenčno elektrarno v svetu."
23,"Na nek način smo bili poiskusni zajci za dva najvažnejša dela opreme, in sicer gre za reaktorsko posodo in za reaktor ter uparjalnik."
23,"To sicer niso novi projekti, temveč so variante že obstoječih in kot je videti boljše, saj se ne pojavljajo napake na samih ceveh."""
9,Drugi problem je mašenje hladilnega sistema elektrarne z muljem.
13,"Savska voda je zelo umazana, vendar gre za klasičen tehnološki problem onesnaženja voda."
30,"Glavni problem pa je v tem, da tako onesnažena Sava pomeni večjo potencialno nevarnost jedrskega onesnaženja, na drugi strani pa zato, ker povečanje stopnje toplotnega onesnaževanja vpliva na biološko onesnaževanje."
5,Ne bom vas moril naprej.
42,"Tega zapisnika je približno 7 gosto računalniško tipkanih strani, zato vas v tej zvezi, ker ste nekateri v tem času bili prisotni v različnih inštitucijah, ki so odločale o izgradnji tega izjemno za Slovence pomembnega objekta, bi vam želel postaviti dvoje vprašanj."
15,"Sprašujem, ali boste javnosti sporočili, če boste izvoljeni, resnico o izgradnji jedrske elektrarne v Krškem."
25,"Torej, sprašujem ne le, ali boste to sporočili temu parlamentu, ampak če boste sporočili javnosti resnico o izgradnji jedrske elektrarne Krško, če boste torej izvoljeni?"
45,"Drugič pa, kako boste, kot je bilo že zastavljeno vprašanje, vodili postopek prestrukturiranja energetike v Sloveniji, kajti nisem prepričan, da z viški električne energije, ki jo imamo, in še vedno želimo z mrki prepričevati prebivalstvo državljanov Slovenije, da jo je premalo, to še vedno počnemo."
9,Zadnji tak poskus je bil v februarju letošnjega leta.
31,"Ali bomo s temi viški dejansko razvijali deželo in v tej deželi sprejeli vse tiste odpadne materiale, vse tiste strupene in nevarne snovi, ki jo proizvodnja električne energije v Slovenijo prinaša."
4,Hvala lepa za odgovore.
2,Hvala lepa.
2,Gospod Buser.
1,Spoštovani!
8,"Naj začnem tam, kjer je gospod Tomše končal."
10,"Vprašujem čisto določeno, zelo na kratko in prosim za odgovor."
26,"Kaj menite, katerikoli predsednik bo to področje pokrival, naj na to tudi odgovori, kaj menite o predčasnem zapiranju Nuklearne elektrarne v Krškem čisto strokovno in gospodarsko?"
17,"Nadalje, kaj menite o radioaktivnih odpadkih, ki jih imamo v Krškem že skoraj preveč v začasnem skladišču?"
23,"Ali se boste zavzemali, da bodo ti nizko in srednjeradioaktivni odpadki ostali v Sloveniji na primernem mestu in ali bodo dostavljeni sosednji Hrvaški?"
17,"Če bodo spravljeni pri nas v Sloveniji, kako boste to problematiko rešili, ki je splošno slovenskega pomena?"
23,"Vprašanja so izredno resna, ker vemo, da se ljudje upirajo na tistih območjih, ki smo jih biologi izbrali in postavili, kako sedaj ukrepati."
44,"Rečem vam lahko samo to, ker ste sveži v teh sferah, da je doslej bilo opravljeno samo to, da je bilo podjetje, javno podjetje za skladiščenje teh snovi, da se bo brigalo za to, ustanovljeno, in v tistem podjetju je bil določen samo direktor."
5,To je bilo neodgovorno dejanje.
12,"Zanima me seveda tudi podvprašanje, kako boste s tem v zvezi reševali."
2,Vljudno prosim.
2,Hvala lepa.
1,Hvala.
2,Gospod Semolič.
1,Spoštovani!
8,"Izrekel bi samo dve kratki sugestiji, dve opozorili."
25,"Pozoren sem bil na besede, želje, na ambicijo, ki je visoka, mislim pa, da je upravičena, da bi v državi Sloveniji prišli do socialnega pakta."
11,"Toda opozarjam, da pot do socialnega pakta vodi preko socialnega partnerstva."
3,Za kaj gre?
49,"Gre vendarle za neko spoznanje, ki je evropsko, da ni možno, ni mogoče, tudi če bi volja obstojala, priti do socialnega miru v državi, če pri reševanju izjemno težkih gospodarskih problemov ne obstoji spoštovanje vis-ŕ-vis sindikatov, organizacij, ki naj pri reševanju težkih gospodarskih problemov vendarle zagovarja tudi socialne interese."
15,"Neupoštevanje socialnih interesov pomeni tudi preprosto to, da bo marsikatera ambicija na gospodarskem področu neuresničena."
25,"Socialno partnerstvo predpostavlja, pravzaprav za to gre, za sodelovanje, za spoštovanje razlik med državo, vlado na eni strani, sindikati, delavstvom, na drugi in pa delodajalci."
32,"Vredno se je potruditi, da bi socialno partnerstvo v državi Sloveniji zaživelo, verjamem, da je to lahko v prvi vrsti odvisno od sindikatov, toda tudi od vlade in za to danes gre."
11,"Zato opozarjam, sugeriram, da se je vredno v tej smeri truditi."
9,To tudi predpostavlja en izredno korekten odnos do sindikatov.
21,"Pluralizem je realnost in pluralizem in težave med sindikati ne smejo biti alibi za vlado, da ne bi izvedla tega sodelovanja."
20,"Ko poudarjam potrebo po sodelovanju do sindikatov, imam v mislih vse sindikate, ne samo eno sindikalno ali dve sindikalni centrali."
49,"Tudi za to vlado bodo šteli samo rezultati, in če bo, tega si pa ne želim, prišlo do večje socialne napetosti do vlade, ki bi se lahko izrazila tudi preko legitimnih in legalnih oblik sindikalnega boja preko štrajka, bi prosil, da vlada reagira politično modro in dosledno političnemu prostoru."
8,Tudi te oblike so sestavni del parlamentarne demokracije.
11,Primer in dogajanja v Nemčiji nam gotovo to lahko samo potrjuje.
3,In druga sugestija.
19,"Opozarjam, pravzaprav so znani vzroki, zakaj je izjemno hudo v industriji, zlasti v kovinsko predelovalni, lesni in tekstilni industriji."
2,Dobro je.
16,"Sposobne poslovodne strukture ne morejo rešiti vsega same, ob predpostavki, da gre tudi za dobre programe."
26,"Opozarjam na preprosto dejstvo, da obstojijo ocene v mnogih podjetjih, da so razvojni programi pravi, da kaj dosti očitkov na račun poslovodnih struktur ni mogoče izreči."
25,"In v teh primerih so podjetja, ki imajo po objektivnih merilih, ne političnih, perspektivo in v teh primerih je intervenca vlade, države preprosto nujno potrebna."
12,"Opozarjam zaradi tega, ker je v industriji vendarle zaposlenih 45% vseh delavcev."
37,"Gre praviloma za velika podjetja, ki so prišla v stisko, ne izključno oziroma ne povsem po svoji krivdi in se preprosto same iz nastalih zadreg in problemov ne morejo zmazati, če lahko uporabim to malo grdo besedo."
32,"Preprosto prosim, da bi pri takih primerih, ko obstoja tudi stroka za temi podjetji, z upanji delavstva v teh podjetji, da bi preživeli, vlada drži štango, daje podporo tudi tem velikim podjetjem."
3,"Samo to, hvala."
17,"Ne bi rada podaljšala te itak zelo dolge seje, zato bom zelo kratka in upam zelo natančna."
30,"Ena ključnih napak Demosove vlade je po mojem mnenju bila v tem, da preprosto ni razumela izrednega izjemnega pomena za legitimnost vladanja, ki jo ima v Sloveniji lahko družbeno partnerstvo."
8,To se ji je tudi zelo grdo maščevalo.
24,"Jaz bi rada vprašala kandidata za predsednika vlade, kako in kdaj namerava vzpostaviti dialog socialnih partnerjev in kaj šteje za ključne točke takega sporazumevanja."
26,"Zelo bi me tudi zanimala zveza med socialnim partnerstvom in soupravljanjem, ker veste, da ne eno ne drugo še ni določeno z zakoni v naši skupščini."
38,"Razen konkretnega odgovora na to, na ti dve vprašanji se zavedam, da mogoče tudi ni možno danes vsega povedati, vendar bomo v SDP zelo spremljali ravnanje te vlade v zvezi s temi vprašanji in se tudi nanj odzivali."
14,"Druga oziroma tretja stvar, za katero bi tudi rada slišala kaj podrobnejšega je naslednja."
18,"V Sloveniji še nikoli doslej ni bilo tolikšnega števila ljudi, ki so brez lastne krivde postali socialni podpiranci."
29,"Gre za vse številčnejšo vojsko tistih, ki ne dobijo dela, zavarovanje za primer brezposelnosti pa jim je ali poteklo ali pa, ker so prvi iskalci zaposlitve, ga sploh nimajo."
50,"Zanima me, kaj mislite, da je treba narediti, in to, da smo socialna država, je zapisano v naši ustavi, da se ne bo zgodilo, da bi kdorkoli, ki je brez lastne krivde zabredel v socialno stisko, zdaj v ponižanju moledoval občinsko birokracijo ali celo dobrodelne organizacije za svoj eksistenčni minimum."
14,Situacija postaja dramatična in odgovor na to vprašanje bi bil lahko tudi bolj konkreten.
1,Hvala.
24,"Jaz se opravičujem, ampak sem moral še enkrat priti sem, namreč gospoda Avberška ni bilo, zato, njemu vprašanje, ni ga bilo, zunaj je bil."
11,"Ker ga nisem tukaj videl, sem mislil, da je kam šel."
20,"No, njemu vprašanje, ki se mi zdi zelo pomembno glede na njegove izjave in njegovo vlogo na dosedanjem delovnem mestu."
33,"Kako in na kakšen način si bo prizadeval, da bodo veliki uporabniki energije plačali realno ceno in da to ne bo šlo na račun širokih uporabnikov, ampak, kako bo rešil ta pereč problem?"
29,"In drugo v tej smeri, kaj misli oziroma ali po njegovem mišljenju kot po mojem, obstaja monopol energetika - premogovništvo in če obstaja, ali misli, da ga je pametno razbiti?"
8,"Ter, kako misli urediti problem energetike in premogovništva?"
50,"In še v tej smeri, kaj meni - to velja tudi za vse ostale podpredsednike, podpredsedniške kandidate - namreč, zaenkrat, ali obstaja renta od uporabe narodnega bogastva, če obstaja renta od uporabe narodnega bogastva, kaj in kako jo zajeti in kako jo uporabiti in kako se do tega trenutka oziroma sedaj uporablja?"
25,"Ne morem še mimo tega vprašanja, kaj gospod Avberšek meni o spoštovanju prostorske zakonodaje, na primer pri gradnji energetskih objektov, športnih dvoran in drugih objektov."
2,Ni zlobno!
83,"In še ne morem mimo mojega ljubega podpredsedniškega kandidata, gospoda Žaklja, ali bo sprožil postopke za spremembo, predvsem davčne zakonodaje in podobne zakonodaje, s katero bi uvedli v to zakonodajo in druge zakonodaje takšne olajšave, ki bodo dejansko pomenile neko korist za tako pomembna področja kot so šport, kultura, družina in pa še podobne dejavnosti v tej smeri, ter kako in na kakšen način bo pomagal, podpiral takšno demografsko politiko, ki bo pripomogla, da bo ta slovenska država še obstajala v letu 2000."
2,Hvala lepa.
21,"Spoštovani, moje vprašanje se nanaša na premiera, podpredsednika dr. Pučnika in verjetno na zunanjega ministra, ki ga pa žal tukaj ni."
23,Govorim kot predsednik Komisije za pomorstvo in moje vprašanje se nanaša na oblikovanje stališč in izhodišč Republike Slovenije do določitve meje na morju.
28,"Z dosedanjim stališčem zunanjega ministrstva Slovenija ne more biti zadovoljna, stališče je ohlapno, nestrokovno, zlasti pa to stališče ne upošteva realne možnosti sopogodbene stranke, to je republike Hrvaške."
71,"V Komisiji za pomorstvo smo naredili študijo, na podlagi katere je mogoče obraniti interese Republike Slovenije kot pomorske države do prostega prehoda na odprto morje in do ohranitve celovitosti Piranskega zaliva, ki je vse od 13. stoletja predstavljal celovitost. 8. januarja letos je minister Rupel odšel na Otočec in v zabeležki tega razgovora dejal, da je meja zgolj tehnično, geodetsko vprašanje in da je treba to na tem nivoju tudi reševati."
25,"Strokovne analize kažejo, da temu ni tako, da temu ni tako tudi kaže, da je bila imenovana, na kakšen način, ne vem, tudi diplomatska komisija."
20,"Zanimivo je, da je drugi del kopenske meje relativno dobro oblikovan, upošteva dosedanjo mejo in možnosti za fleksibilno urejanje zadev."
21,"Zadnjih 5 km je pa tako detaljno definirano, da je nemogoč kakršenkoli dogovor o zaščiti vitalnih interesov republike kot pomorske države."
20,"Da je temu tako in morda celo naša vladna kriza te dni, kaže poseg policije Republike Hrvaške v Piranskem zalivu."
33,"Pred dnevi so namreč starega ribiča Serga Perentina, ki v nekaj rodih že lovi v celotnem Piranskem zalivu, prijeli, mu odvzeli 200 m mreže, jih odpeljali v Umag, njega prijavili sodniku za prekrške."
15,"Nihče na to ni reagiral, nihče ni ukrepal, zadevo je obelodanil novinar Dela in Slovenca."
33,"Ko sem to prebral, sem reagiral v našem zboru in naslednji dan berem poročilo v Slovencu, da zunanje ministrstvo ni uspelo zaradi preobremenitev oblikovati odgovor na to vprašanje, torej na vprašanje novinarja Dela."
16,"Potem smo na tiskovni konferenci dobili odgovor, v katerem protestirajo proti republiki Hrvaški zaradi takega ravnanja."
52,"Mislim, da je ta dejanski stan bil potreben zaradi osvetlitve primera, da gre dejansko za neke vrste poseg v dosedanji status quo, ki je bil dogovorjen in o jurisdikciji Slovenije in o nesporno opravljanje policijskih, varnostnih in drugih ukrepov na celotnem zalivu in do odprtega morja in vstop Slovenije v mednarodne vode."
31,"Ne bi razlagal to, kaj pomeni izguba direktnega vstopa na odprto morje, kaj pomeni omejitve, ki jih mednarodno pravo določa za neškodljiv prehod, kaj pomeni to za naše edino pristanišče itn."
68,"Zanima me, čeprav ocenjujem in verjamem, da vsi sprejemate stališče, da je ta vlada prehodna, da je iskren namen čimprej priti do volitev, da to zadevo, ki se danes na ta način tudi odvija, enkrat prerežemo, ampak kljub temu menim, da je treba hitro ukrepati, kot pravi dr. Drnovšek, potegniti prave poteze, ker mi imamo za pogodbenega pogajalca izjemno sposobnega, da ne uporabim še kaj hujšega, dr. Rudolfa."
69,"Menim, da je Slovenija v tem pogledu te stvari zanemarila, da ni upoštevala, da gre tukaj za vitalni interes države kot take, da gre končno tudi za teritorij, da gre za izjemno pomembne gospodarske okoliščine in zadeve, turizem, kar ne moremo ločiti. (Me zelo veseli, da je gospod minister prišel.) Ne moremo ločiti nivo meje od določitve meje, ne moremo ločiti eventualnih benevolentnih dogovorov z republiko o načinu komuniciranja."
21,"Mislim, da so neke stvari, o katerih ne more biti govora in ta stvar je celovitost Piranskega zaliva po slovenski jurisdikciji."
43,"V tem smislu je treba oblikovati in vas prosim, ko boste kompetentni, ko boste te stvari oblikovali, ne izhajati iz načela tehničnega oblikovanja meje kot geodetske podlage, ampak, da gre za vzpostavljanje zgodovinskih pravic in posebnih okoliščin, ki jih mednarodno pravo jasno precizira."
26,"Slovenija ima legitimno pravico tudi zaradi krvnega davka, kar bi zelo obrazložil profesor akademik Grafenauer, ker je s 120.000 naših ljudi garantirala pridobitev Istre hrvaški republiki."
35,"To so pogajalsko izjemno močni argumenti, izjemno močni aduti, da pridemo do dveh temeljnih zadev, to je vstop na odprto morje, ohranitev sedanjega statusa nivoja pomorske države in pridobitev suverenosti oziroma ohranitev suverenosti Piranskega zaliva."
30,"Jaz sem bil izjemno vesel, to sem tudi poudaril pri predstavitvi, da je prvič v nekem programu predstavitve omenjena pomorska usmeritev in poudarek na resoluciji o pomorski usmeritvi Republike Slovenije."
36,"To je za našo usmeritev izjemno pomembno, ker ne morem si predstavljati, da bi ob Savudrijskem zalivu ena manjša vojaška vaja lahko za nekaj tednov ali pa za en dan preprečila vstop ladij v Kopersko pristanišče."
11,"Po mednarodnem pravu, v primeru izgube neposrednega vstopa je to možno."
16,"Jaz sem dolžan kot poslanec tega območja na to opozoriti in prosim za precizen, jasen odgovor."
2,Hvala lepa.
4,Hvala lepa za besedo!
30,"Bil bi krajši kot sem po navadi in v bistvu ne bi imel nobenega vprašanja našim, upam, bodočim ministrom, bolj bi imel nek apel na vse nas poslance slovenskega parlamenta."
17,"Kot politilog po izobrazbi sem vedno jemal parlament za nekega čuvaja svobode, neko središče razuma in razprave."
21,"Parlament preprosto ne more biti zgolj neko sredstvo najvišjih strankarskih politik, konec koncev je vsak poslanec najprej najbolj odgovoren svojim volivcem."
68,"Zato bi prvo apeliral na to, da spoštujemo tista pravila igre, ki jih spoštujejo vse demokratične dežele, to je, da ne glede na to, katera vlada je in katera opozicija je, katere stranke so v vladi in katere stranke so v opoziciji, vedno večina spoštuje pravice manjšine in jih takorekoč garantira in po drugi strani vsakokratna manjšina poskuša v dogovoru z večino odločati o racionalnem upravljanju določene družbe."
77,"Mislim, da je tudi parlament pred državljani prvi poklican za to, da spoštuje zakone, ustavo in da ta stvar nikoli ni v ničemer kršena, da se zagotavlja legitimnost, legalnost in tako, kot smo bivši poslanci opozicije morali izgubljati strah, nek prastrah pred takratnim Demosom, pred takratno pozicijo, tako mislim, da je zdaj tudi čas, da bodoča opozicija, ki ji želim srečno pot in obilo konstruktivne kritike, izgubi strah pred novo pozicijo, gre vedno za normalen prenos oblasti."
26,"Nič ""prekucuškega"" se ne bo zgodilo, ampak bomo skupaj delali na nekih skupnih interesih državljanov in državljank Slovenije in v prid čim boljše zakonodaje te države."
39,"Vsi vemo, da se demokracija zlomi takrat, kadar se stranke preveč trdno oklepajo zgolj svojih interesov in svojih ideologij, kadar se onemogoča kompromis in soglasje o tistih splošnih temeljnih merilih, po katerih naj neka državna ali nacionalna politika deluje."
71,"V današnjih časih, ko še vedno prevečkrat pozabimo na to, da smo v časih izjemne socialne krize, celo kataklizme, je še toliko bolj pomembno, da dosežemo to temeljno politično soglasje tudi o pravilih igre in da medstrankarski spori, ki so sukus ali pa kri vsake parlamentarne demokracije, ostanejo v nekem zaprtem krogu niz alternativ znotraj dosti širokega kroga, prostora, osnovnega soglasja in to je tudi formula, srečna formula za delovanje demokracije."
8,Dobra država je vedno varna in stabilna država.
47,"Ker pri nas nimamo še tako vešče državne uprave, kot je drugje na zahodu, se ne moremo iti tiste folklore, da imamo politično nestabilnost na vrhu, da se vlade menjajo ali niso izvoljene in podobno, kot je to mogoče primer z Italijo ali kakšno drugo zahodno deželo."
28,"Pri nas še vedno potrebujemo tudi dosti kompetentno in kvalificirano državno vodstvo, in to naj bi tudi doseglo tisto normalno, normalen postopek, da se tudi državna uprava posodobi."
44,"In končno, mislim, da ne more biti danes med nami nekega javnega interesa - privatne interese tu izključujem - da bi Slovenija ostala brez vlade ali z neko vlado v ostavki brez podpore parlamenta ali z neko novo vlado s podporo parlamenta, pa vendarle v obstrukciji."
82,"Zato, ne glede na to, kaj nas čaka v tem kratkem obdobju do novih volitev, vemo pa, da je potrebno pripraviti volilno zakonodajo in racionalno upravljati družbo in seveda privatizacijo speljati ali vsaj zakon sprejeti, da je naš skupen cilj, da danes izvolimo, da damo podporo tej vladi, novi vladi in apeliram, s tem zaključujem, na vse poslance bivše in sedanje in bodoče in pretekle opozicije in pozicije, da omogočimo dosti civilen, civiliziran prenos oblasti do novih volitev v čim krajšem času."
2,Hvala lepa.
4,Spoštovani poslanke in poslanci!
49,"Glede na to, da so to storili tudi predstavniki nekaterih drugih poslanskih klubov in glede na to, da to ni več samo predstavljanje tistih kandidatov za vlado, ki tega prej še niso storili, mi dovolite, da predstavim v imenu poslanskega kluba tudi stališča Socialdemokratske stranke do izvolitve nove vlade."
11,Slovenija je bila pred nekaj več kot dvema letoma na prelomnici.
17,"Čakale so jo tri ključne naloge na vseh treh področjih, ki skupaj obvladujejo življenje družbe in posameznika."
28,"Treba je bilo rešiti vprašanje demokracije in izpeljati svobodne volitve, nacionalno vprašanje in pridobiti samostojno slovensko državo, vprašanje ekonomije - vzpostavljamo normalen tržni gospodarski sistem, temelječ na svobodi lastnine."
97,"Koalicija Demos, ki je zmagala na prvih svobodnih volitvah, je v svojem programu povzela vsa ta tri ključna vprašanja, oblikovana kot politične cilje in njihovo uresničitev v skladu z volilnim izidom zaupala predvsem po volitvah oblikovanemu izvršnemu svetu. 22. aprila letos je bila tako izglasovana nezaupnica vladi, ki je svoj mandat dobila pred dvema letoma, 17. maja 1990, skoraj natančno na dan, ko je bivša Jugoslovanska armada razoroževala slovensko teritorialno obrambo in ko nihče v Evropi ne bi stavil niti dolarja v prid trditvi, da bo Slovenija prej kot v dveh letih samostojna in mednarodno priznana država."
38,"Slovenija je s tako vlado, včasih pa tudi proti njej oziroma vsaj nekaterim njenim članom navkljub, izvedla plebiscitno odločitev, razglasila samostojnost, se uspešno uprla oboroženi agresiji in zmagala v vojni, se mednarodno afirmirala in dosegla trdno mednarodno priznanje."
47,"Ni pa uspelo tej vladi preoblikovanje nacionalnega gospodarstva, čeprav je bila najprej pred nalogo, da preko procesa privatizacije in denacionalizacije omogoči kolikor toliko neboleč prehod iz socialističnega v tržno gospodarstvo, nato pa bi morala po osamosvojitvi pomagati podjetjem pri čim hitrejšem nadomeščanju izgubljenih jugoslovanskih trgov z novimi."
11,Ker ni bilo opravljeno prvo delo je bilo tudi drugo nezadostno.
6,Nedvomno bi bilo oboje možno narediti.
11,Vzroki za neopravljeno so bili za to govornico ugotavljani že mnogokrat.
16,"Vsaka stranka ima svojo razlago, kar je, glede na različne strankarske interese povsem razumljivo in legitimno."
6,Gre namreč za objektivno različne interese.
60,"Nesporno pa ostaja dejstvo, da to tretje, ključno vprašanje, da tretji sklop problemov v tem času ni bil v celoti razrešen in da v tem tiči eden od poglavitnih vzrokov, ne samo za sedanje gospodarsko, temveč tudi za politično krizo, katere rezultat je izguba večinske podpore Demosovi vladi v parlamentu in 22. aprila izglasovana nezaupnica ter današnje volitve nove vlade."
35,"Ob tem je treba pošteno povedati, da ne drži očitek, ali pa ta vsaj ni uravnotežen, da se je nekdanja koalicija Demos ukvarjala z obrobnimi zadevami, ključno področje, to je gospodarstvo, pa je povsem zanemarila."
29,"Zagotovo bi lahko že prvo leto po volitvah, v obdobju maj 1990 - maj 1991 z bolj intenzivnim delom in parlamentarnim usklajevanjem sprejeli ključno sistemsko zakonodajo za denacionalizacijo in privatizacijo."
27,"S prevzemom posameznih ekonomskih instrumentov, ki so bili do junija oziroma oktobra 1991 v rokah bivše SFRJ, pa smo bili objektivno prisiljeni čakati do strateških političnih odločitev."
34,"Lahko bi sicer tudi prej sprejeli nekatere tovrstne odločitve, toda vse skupaj nam ne bi prav nič pomagalo, če agresija Jugoslovanske armade 27. junija 1991, izvedena z Markovićevim blagoslovom, če bi ta agresija uspela."
11,Federacija bi namreč lahko sprejete rešitve poljubno blokirala ali celo odpravila.
31,"Gledano globalno je tako, če že moramo z nečim zamujati, je vseeno bolje, da je Slovenija uspešno izpeljala osamosvojitev in da zamuja z ekonomsko reformo, kot pa, da bi bilo obratno."
25,"Če bi zamudili priložnost osamosvojitve, bi naslednjo, če sploh, ne dobili tako kmalu, ekonomsko reformo pa bi nadaljevala z znanimi rezultati zvezna vlada iz Beograda."
33,"Obe strateški pridobitvi, parlamentarni politični sistem, potrjen z novo ustavo in osamosvojitev ter mednarodno priznanje slovenske države sta ob ostalih pomembnih premikih v zadnjih letih temeljito spremenili političnost slovenskega prostora tudi od znotraj."
11,"Naš politični prostor dobiva normalno, lahko bi temu rekli, mirnodobno podobo."
57,"Zato je povsem razumljivo, da v ospredje, in to ne samo pri običajnem Slovencu oziroma Slovenki in državljanu oziroma državljanki in volivcu oziroma volivki, ampak tudi kot središče politike, sta pa tisto, kar se na kratko imenuje kvaliteta življenja in kar predstavlja za politiko, v nasprotju z rešitvijo nacionalnega vprašanja ali spremembo političnega sistema, nikoli dokončano zgodbo."
35,"Vendar morali bi biti za to, da se večina te človeške in s tem tudi politične energije resnično usmeri v splošni materialni in duhovni napredek posameznika in družbe, stvari tudi na ekonomskem področju sistemsko urejene."
49,"Za te rešitve je bilo in še vedno je, in to je razumljivo, veliko težje poiskati navadno ali dvotretjinsko večino ali pa celo soglasje med političnimi dejavniki v Sloveniji, ker so njihovi interesi objektivni, objektivno pri tem bolj različni, kot pa glede nacionalne suverenosti, vprašanje človekovih pravic in demokracije."
28,"Zaradi teh razlik je ugasnila pred volitvami oblikovana koalicija Demos, ki je dosegla veliko stopnjo enotnosti, ki je mnogokrat šla preko njene parlamentarne večine pri prvih dveh vprašanjih."
22,"Za tako zatečeno stanje bi bile volitve najidealnejše zdravilo, vendar tudi o sistemu volitev ni bilo mogoče pravočasno doseči potrebne stopnje strinjanja."
18,"V takem položaju je bila konstruktivna nezaupnica, za katero se je odločila tudi Socialdemokratska stranka, manj slaba varianta."
29,"Alternativa je bila v vzdrževanju obstoječega nejasnega in neproduktivnega razmerja s silo možnosti, da tiste stranke, ki jim to ustreza, tako stanje poljubno podaljšujejo z blokiranjem sprejetja volilne zakonodaje."
55,"Danes lahko, ob predpostavki, da bomo relativno kmalu dobili ustrezne sistemske okvire za privatizacijo in druge manjkajoče instrumente tržnega gospodarstva, ki predstavljajo tretji, nam še edini manjkajoči globalni pogoj za relativno nemoteno delovanje družbe, kljub velikim trenutnim težavam, da optimistično gledamo na lastno prihodnost, če bomo danes ali v kratkem razrešili te notranje politične probleme."
21,"Seveda si Socialdemokratska stranka ne dela iluzij, da je možno ob dani strukturi parlamenta v polletnem obdobju doseči kake globalne premike."
35,"Zagotovo pa pričakuje od preoblikovanega razmerja sil dvoje, in sicer najprej volitve do konca leta, kajti stranke, ki so prej večinoma blokirale sporazum o volitvah so sedaj opozicijske in kot take mnogo bolj zainteresirane zanje."
34,"Volitve bodo odprle mnoge sedaj še vedno blokirane možnosti normalnega delovanja demokratične strukture oblasti, in drugič, zagotovitev nekaterih sistemskih pogojev za normalno gospodarjenje in na tej podlagi odprte perspektive izboljšanja socialnega, splošnega socialnega položaja."
19,"Vse povedano predstavlja poglavitni odgovor na vprašanje, zakaj je Socialdemokratska stranka Slovenije podprla konstruktivno nezaupnico in sooblikovala novo vlado."
37,"Ob tem poudarjamo ponovno, da je Socialdemokratska stranka storila vse, da bi z ustrezno notranjo reorganizacijo koalicije Demos obstoječa struktura oblasti, postavljena po prvih svobodnih volitvah, zdržala do novih in da bi bile te nove volitve čimprej."
30,"V ta prizadevanja je Socialdemokratska stranka investirala mnogo svojega političnega kapitala, ugotavlja pa, da so nekatere druge stranke iz skupnega podjetja črpale predvsem obresti in na koncu zapravile tudi glavnico."
19,Nova vlada in sodelovanje Socialdemokratov in še dveh strank bivšega Demosa v njej nikakor ni povratek nazaj v staro.
42,"Razumljivo je, da pri glasovanju poražene stranke, namesto da bi obsojale napake v svoji politični strategiji, obtožujejo druge za nekako revolucijo ali kontrarevolucijo, vendar je zgodovinsko dejstvo, da danes povratek na staro in obdobje pred prvimi svobodnimi volitvami enostavno ni več možno."
5,Nemogoča je restavracija enopartijskega sistema.
8,"Kot izgleda, je mnogo bolj aktualen preveč partijski."
14,"Tudi povratek v Jugoslavijo ni več možen, ker ta tvorba nič več ne obstaja."
16,Obe ključni pridobitvi koalicije Demos in tudi drugih strank v tem parlamentu je že zavarovala zgodovina.
43,"Poleg tega pa Socialdemokratska stranka tudi v novi vladi, če bo izvoljena, ne bo podpirala teženj po ukinjanju vseh tistih zakonskih in drugih rešitev, ki so bile v preteklih dveh letih izvedene kot nujni sestavni del prehoda iz enopartijskega v pluralistični politični sistem."
16,"Nasprotno, vztrajala bo na tem, da se tiste, ki so bile komaj začete, izvedejo do konca."
15,Tudi podpredsedniki in predsednik vlade so v svojih predstavitvah dali trdno garancijo za takšno smer.
30,"Socialdemokratska stranka je realno ocenila vse spremembe v slovenskem političnem prostoru in njegovo zorenje in se nanje ustrezno odzvala s programom, ki ga je sprejela na svojem drugem mariborskem kongresu."
31,"Z njimi je postala odprta za povezave z vsemi demokratičnimi strankami, bodisi ob posameznih prehodnih projektih, kot je sodelovanje v tej predlagani vladi do volitev, bodisi v trajnejših povezavah po volitvah."
19,"Socialdemokratska stranka si ne dela iluzij, da gre pri predlagani prehodni vladi za čas do volitev, za idealno ekipo."
11,Za nekatere predlagane rešitve je bilo še komaj mogoče dati pristanek.
17,"Zavedamo pa se težav, ki spremljajo celotno podjetje in dejstva, da v teh okoliščinah idealne rešitve ni."
37,"Zato stranka, kar je normalno tudi za vse ostale, ki sodelujejo v vladi, sprejema splošno odgovornost za delo celotne ekipe, če bo izvoljena, neposredno pa samo za tiste člane vlade, ki jih vanjo predlaga iz svojega sestava."
25,"Za ostale prevzemajo neposredno odgovornost stranke, katerih člani so oziroma mandatar sam, še posebej, če je bil seznanjen z nekaterimi pomisleki in jih ni upošteval."
44,"Poslanci Socialdemokratske stranke Slovenije bomo glasovali za predlagano vladno ekipo, ki smo jo sooblikovali, ker je to v tem trenutku in položaju za Slovenijo najboljša razpoložljiva rešitev, ker to dejanje odpira pot k čim prejšnjim volitvam in hkrati možnost in perspektive hitrejšega gospodarskega razvoja."
1,Hvala.
2,Hvala lepa.
7,Za besedo se je prijavila gospa Pozsonec.
27,"Preden bi ji dal besedo, bi samo še prosil, da bi se tisti, ki mislijo še diskutirati, prijavijo, ker izgleda, da bo treba malo organizirati današnji čas."
24,"Dobrih osem ur imamo še danes časa in zato bi prosil, če bi se prijavili tisti, ki mislijo govoriti, da vidimo koliko jih je."
3,Prosim gospa Pozsonec.
4,"Gospod predsednik, hvala lepa."
1,Spoštovani!
13,"Jaz bi rada vprašala gospoda Rigelnika, kako reševati 30% nezaposlenost v občini Lendava?"
19,"Namreč, ljudje so tam brez svoje krivde ostali na cesti, brez upanja, brez izgleda, da bodo kmalu dobili službo."
15,Tam so sedaj tovarniške hale prazne in pri nas je zaradi takšnega stanja zelo hudo.
21,"Menim, da bo to stanje zahtevalo velike napore od celotne vlade, v nevarnosti je kmetijstvo, rešiti je treba tudi problem nafte."
12,"In seveda, kot na demografsko ogroženem območju, tudi so druge dejavnosti okrnjene."
9,"Izkoriščam priložnost, da že danes opozarjam na to stanje."
1,Hvala.
2,Hvala lepa.
3,Gospod Magdič prosim.
4,Spoštovane gospe in gospodje!
59,"Glede na nastop gospoda Balažica in gospoda Janše, da je marsikaj legitimno, menim, da je tudi potem legitimno povedati, kako recimo jaz osebno razmišljam o sedanji politični situaciji na Slovenskem v smislu boljšega razumevanja oziroma da boste poslušali oziroma poskušali razumeti, zakaj se številni poslanci Demosa dejansko te seje ne udeležujejo oziroma morda jo slišno doživljajo, tako kot jaz."
4,Spoštovane gospe in gospodje!
28,"Komaj je bil za mandatarja izbran gospod dr. Janez Drnovšek, se je že v Sloveniji začutil potres mnogolevičarskega navdušenja in bi izvoljeni mandatar že moral zaustaviti samoupravno levico."
9,Na delovnih mestih se že čuti nadaljevanje samoupravnega socializma.
7,"Ja, tako doživljamo, to so čiste realnosti."
6,Aktivisti bivšega sistema zopet poskušajo dominirati.
8,Posledica levega parlamentarnega udara je že torej evidentna.
19,"Pot po levi v Sloveniji očitno ne vodi v demokratično Evropo, ampak v novo levičarsko stanje, v lažno demokracijo."
10,"Smo pred politiko, ki bi jo lahko imenovali popravljanje samoupravljanja."
27,"Gre za postkomunistično novolevičarsko demokracijo, ki jo sestavljajo ZKS - samoupravljalci, nekateri politiki strank levega centra in redki politiki takoimenovane zapadne evropske socialne demokracije dr. Pučnika kot desnica."
11,Konfliktnega dinamizma znotraj takšne varljive levičarske večstrankarske demokracije bo torej dovolj.
8,Zagotovljena je dialektika nasprotij po doktrini vulgarnega materializma.
20,"Številni politični strahopetci so rajši zbežali v zmrzovalno skrinjo ZKS, češ, boljše je biti hlapec levice kot pa politično paraliziran."
12,Na žalost pa zahodna Evropa vsebinsko vedno bolj zamrzuje odnose z nami.
19,"Če bomo tako nadaljevali, bomo kmalu poslušali oddaje ""Še pomnite tovariši"", kako smo prevarali slovenski narod in zapadne politike."
22,"Odhod Peterletove vlade, ki je slonela na demokratičnih volitvah, ne moremo enačiti s padcem vlade v urejenih državah z urejeno parlamentarno demokracijo."
9,Politični kazalec se je od sredine pomaknil v levo.
8,Kriteriji ocenjevanja politike so torej po načelu levice.
20,"Kolikor je v mojem dosegu, apeliram na zapadne politike, da pritiskajo na takoimenovano uradno slovensko politiko, da bodo letos volitve."
41,"Na poslanke in poslance apeliram, da bi hodili v parlament do 31. decembra letos, z vsemi posledicami, morda tudi diktaturo predsednika Slovenije Milana Kučana, ki je nekoč govoril o asimetrični jugoslovanski federaciji, sedaj pa je soustvarjalec asimetrične levobločne demokracije v Sloveniji."
10,"Ponavljan: To ni večstrankarska evropska parlamentarna demokracija, ampak novo levičarstvo."
15,"V reviji Dva tisoč, številka 56, 57 in 58 opisuje Taras Kermauer slovensko novo levičarstvo."
8,V takšni novolevičarski demokraciji se ne počutim svobodnega.
7,Novolevičarska Slovenija je vedno manj moja dežela.
9,Moje počutje se vedno bolj približuje tistemu v komunizmu.
7,V takšnem enoumju bodo zopet nastajali oporečniki.
5,Jaz bom prvi med njimi.
28,"Če bo v Sloveniji dejansko zavladala novolevičarska oblast, bo usoda Slovenije v rokah levice, ki odklanja ljudske volitve, zato bo kršila ustavo, kjer piše, da bodo volitve letos."
27,"Levici, ki jo bo izbral narod na letošnjih volitvah, če do njih pride, bom, verjemite mi, popolnoma zaupal, nikakor pa ne morem zaupati postkomunističnim parlamentarnim pučističnim jurišantom."
4,Državljanke in državljani Slovenije!
7,"Demonstrirajmo za volitve, zbirajmo se pred parlamentom."
1,Spoštovani!
15,"Sedanjo politično situacijo v Sloveniji ocenjujem tudi z dejstva, da je zaključena bilanca lanskoletne vojne."
5,Novolevičarji so jo vodili zase.
12,Razpad Jugoslavije lahko gledam tudi z aspekta vojne med nekdanjimi komunističnimi oblastniki.
8,Kučanova ogrožena levica jo je primarno vodila zase.
14,"Tisti, ki so vojno dobili, da bi dobili oblast, so za levičarski status quo."
18,"Nastala je nova leva slovenska buržuazija, pod izrazom buržuazija, mislim primarno z aspekta moči, sekundarsko v materialnem smislu."
17,"Sedanje stanje je konfrontacija med levičarsko buržuazno asimetrično demokracijo in med nami, ki hočemo v narodno demokracijo."
9,"Levi so že na cilju, desni pa hočemo naprej."
10,Gre za konfrontacijo med levimi oblastniškimi dobičkarji in desnimi narodnjaki.
9,S tem je levica izmaličila vrednote lanske osvobodilne vojne.
18,"Gre za te iste, ali potomce NOB, ki so po drugi svetovni vojni pri nas izmaličili partizanske vrednote."
19,"Član predsedstva, gospod Kmecl, v svojem govoru na dan upora proti okupatorju ni omenil glavnega krivca za nespoštovanje NOB."
18,"Po socialističnem načelu Miloševića, se slovenska levica počuti ogroženo, čeprav ima v rokah predsedstvo, vlado, skupščino, policijo, vojsko."
7,"Zaustaviti golo roko desnice, sprašujem se, kako?"
7,Pučnikova socialno-demokratska desnica ima svoj politični alibi.
6,Obstoja v sklopu dialektičnih nasprotij levice.
10,Dve desnici pa nikakor po levičarski doktrini ne moreta biti.
18,"Sprašujem se tudi, po eni strani naj bi v politiki bil teizem omejen, ali se omejuje tudi ateizem?"
9,O vrlih novinarjih v novolevičarstvu ne bom dosti govoril.
15,"Peterletova svoboda je odšla, petelinčki novinarji so tiho, so odpeli, a so spet pridno režimski."
21,"Kot poslanec Slovenske krščanske demokracije ne morem glasovati za Drnovškovo vlado, čeprav cenim mnoge, ki so se znašli v tem paketu."
8,Strankarski učinek sedanje negativne politične spremembe je viden.
4,Imenujem ga ZKS neokomunizem.
11,"Skrbi me, da bi iz stranskega učinka lahko postala politična vsebina."
17,Pred samim seboj bi se v primeru glasovanja za takšne grobe politične spremembe imel za izdajalca Slovenije.
10,"Nujne so letošnje volitve, da se ta parlament dostojanstveno razide."
11,"Tudi v imenu prijetnih spominov, ki smo jih doživljali v skupščini."
28,"Spoštovani, vem, da moj nastop marsikateremu ne ugaja, bil pa je res dobronameren, v pričakovanju, da se odpre nujni dialog, ki bo prispeval k sintetiziranju slovenskega političnega življenja."
2,Hvala lepa.
2,Hvala lepa.
27,"Torej, ker prijavljenih ni več, bi prosil gospoda mandatarja oziroma predsednika, če mogoče želi povzeti sumarno reakcijo na vprašanja oziroma na stališča, ki so bila tu povedana."
1,Prosim.
4,"Spoštovane poslanke, spoštovani poslanci!"
10,"Slišali smo precej različnih razprav, precej različnih vprašanj in mnenj."
35,"Marsikaj tega najbrž sodi izven okvira današnjega dnevnega reda in prepričan sem, da boste pač sprejeli to, da odgovarjam samo na tisti del mnenj in pripomb, za katere menim, da so pač resne in dobronamerne."
41,"Postavljeno je bilo vprašanje - odgovarjal bom namreč na tista vprašanja, ki so bila namenjena še meni, čeprav tudi to, pravzaprav bi rekel, mislim, da smo to na nek način konzumirali 22.4., vendar so to vprašanja, ki nas bodo še naprej spremljala."
5,"Torej, vprašanje v zvezi lastninjenjem."
13,"V današnjem nastopu sem vam uvodoma pojasnil, kaj nameravam storiti z lastninsko zakonodajo."
28,"Da nameravam upoštevati maksimalno to, kar ste do sedaj v Skupščini uspeli narediti, pripraviti in seveda ob odprtih vprašanjih najti in ponuditi najboljše možne strokovne in politične rešitve."
12,"Vprašanje je bilo, komu naj bo v korist lastninjenje, delavcem ali managerjem."
58,"Moram reči, da si bom prizadeval za pravično, maksimalno pravično lastninjenje, v katerem naj sodelujejo vsi naši državljani, v katerem naj sodelujejo delavci in za lastninjenje, ki bo ščitilo slovenske interese, ki seveda ne bo omejevalo tujih vlaganj, vendar bo gradilo vse zaščitne mehanizme, ki so poznani v svetu, da ne bi prišlo do nekontrolirane razprodaje slovenskega premoženja."
6,Vprašanje v zvezi s socialnim partnerstvom.
34,"V današnjem nastopu, mislim, da sem se jasno zavzel za to, da je potrebno čim prej priti do takšnega dogovora in kot predsednik vlade bom iniciral vse potrebne aktivnosti, da do tega čimprej pridemo."
16,"Upam, da bomo nakopičene gospodarske in socialne probleme reševali z maksimalnim sodelovanjem in razumevanjem potrebnih ukrepov."
12,Postavljeno je bilo vprašanje v zvezi z mejo med Slovenijo in Hrvaško.
30,"Pazljivo sem poslušal gospoda Starmana, ob tem bi dejal, da so to problemi, s katerimi se je soočala dosedanja vlada, na katere je pač reagirala tako, kot je sedanja vlada."
21,"Danes lahko obljubim, da bomo celotno situacijo izjemno pazljivo proučili in da bomo skušali slovenske interese seveda v najboljši meri zastopati."
56,"Nasploh bi na kratko ocenil, da so številna vprašanja, ki so bila danes postavljena, pravzaprav letela tudi na dejavnost sedanje vlade, da gre za številne probleme, ki so ostali odprti, ki so ostali nerešeni, torej za številne probleme, ki jih sedanja vlada ali iz objektivnih razlogov, velikokrat seveda iz objektivnih razlogov, prepušča oziroma pušča novi vladi."
34,"Ne bi želel naprej improvizirati tam, kjer gre za strokovna vprašanja, ki vlečejo za sabo potrebo po prejšnjem preverjanju vseh dejstev, s katerimi razpolagajo seveda ustrezna ministrstva in ki terjajo seveda prejšnjo strokovno pripravo."
49,"Ta vprašanja so bila sicer namenjena konkretnim ministrom, ki sem jih predložil danes in morda bodo na nekatera od teh vprašanj še odgovorili, vendar vam kot predsednik te nove vlade zagotavljam, da bomo vsa ta vprašanja pazljivo proučili in v najkrajšem možnem času ustrezno reagirali in predlagali ustrezne rešitve."
15,"Nekdo postavlja vprašanje, kako razrešiti odnose v parlamentu, odnos vlada - parlament, kako razrešiti parlamentarne blokade."
23,"Seveda vam lahko ponudim maksimalno pripravljenost, da sodelujem z vsemi parlamentarnimi skupinami, z vsemi strankami pri razreševanju pomembnih problemov, ki so pred nami."
105,"Izhod, neko možno ravnotežje vidim v nekakšnem dogovoru, da si bomo sedaj tisti, ki smo takorekoč v opoziciji, prizadevali za zgodnje volitve, se pravi, smo v poziciji, čeprav smo v vladi, torej da ne bomo zavlačevali z volitvami, da pride do volitev čim prej, tako kot sem že v svojem uvodnem govoru povedal, da pa seveda pričakujemo konstruktivno sodelovanje nove opozicije pri tistih ključnih vprašanjih, pri tistih ključnih zakonskih rešitvah, ki so v interesu vse Slovenije in da torej v teh točkah nekako najdemo konsenz, najdemo razumevanje, da bi preprečili morebitne blokade, ali v zvezi z volitvami ali s sprejemom najpomembnejših zakonov, npr. lastninske zakonodaje."
58,"Menim da, če lahko sugeriram, gospod predsednik, da bi sedaj podpredsedniki najbrž skušali odgovoriti na vprašanja, ki so jim bila postavljena, da pa najbrž vsi ministri, ki so že odgovarjali na ustreznih odborih, najbrž ne bi šli v podrobno odgovarjanje na vprašanja, ki so bila že prej postavljena, z izjemo tistih ministrov, ki so odgovarjali na nesklepčnih odborih."
1,Hvala.
2,Hvala lepa.
3,"Gospod Pučnik, ja."
26,"Odgovoril bom samo na tista vprašanja, ki dejansko zadevajo moje delo; na politične ocene, na psihoanalizo moje osebnosti itn. ne bom odgovarjal, ker ne spada sem."
17,Gospod Kolešnik je postavil vprašanje v povezavi med reformo državne uprave in pa med organizacijo lokalne samouprave.
10,To silno komplicirano zadevo lahko označim samo kot temeljni problem.
16,"Prvič, moramo razlikovati, kaj je državna uprava in se rešiti te iluzije, da lahko država izumira."
24,"Mi vemo, da bomo državo vedno imeli, da imamo državo, da državo potrebujemo in da je samo vprašanje, kako jo naredimo pametno in racionalno."
12,"To se pravi, ne mešajmo države in državne uprave z lokalno samoupravo."
34,"Država je eno, gre preko parlamenta navzdol, kakor se organizirajo dejavnosti spodaj na posameznih področjih, lokalna samouprava, če jo hočemo vzeti resno, pa naj ostane samouprava, ne pa od države dirigirana samouprava - v narekovajih."
24,"Torej, lokalna samouprava se bo sigurno vezala na reformo občin, reforma občin in komunale pa spada, po mojem mnenju, v okvir reorganizacije državne uprave."
7,"Kdaj bomo mi to dosegli, ne vem."
12,"Lahko samo rečem, ne verjamem, da v tem obdobju do naslednjih volitev."
13,"Mislim, da je to naloga za vlado, ki bo sestavljena po naslednjih volitvah."
4,Zdaj še eno vprašanje.
10,"Gospod Starman, na vaše vprašanje je že bilo deloma odgovorjeno."
7,Jaz bi samo na eno distinkcijo opozoril.
22,"V odnosih s Hrvaško prav na področju obale se moramo zavedati: eno je, kaj lahko na podlagi obstoječih mednarodnih konvencij ugotovimo, konstatiramo."
20,"Kjer pa to ne ustreza vitalnim, kot je rekel, vitalnim interesom Republike Slovenije, pa moramo začeti pogajanja in samo pogajanja."
3,Druge rešitve ni.
20,"Jaz sem prepričan, da gospod Starman tudi ni mislil na kake druge alternativne rešitve, katerih primere imamo drugje po Jugoslaviji."
21,"To se pravi, moramo iti na zelo postopno, zelo senzibilno in zelo trdovratno pogajanje z našimi sosedi, in ne preko javnosti."
11,"Razglašanje problema, recimo, Savudrije preko javnosti itn. pomeni avtomatsko oteževanje pozicije."
28,"Kajti, niti celo gospod Tu|man, ki ima velik vpliv na Hrvaškem, ne more preiti v kakršnokoli konstruktivno reševanje tega problema, če je hrvaška javnost o tem spregovorila."
19,"Kdor tega ne upošteva, mislim, da mu ni do realne rešitve tega vprašanja, temveč mu gre za poceni učinke."
4,"No, toliko o tem."
29,"Jaz sem prepričan, gospodu Starmanu gre za reševanje tega problema in zato je treba upoštevati in pustiti čas zelo trdovratnemu in dolgotrajnemu pogajanju, ne pa horuk učinkom v javnosti."
2,Hvala lepa.
5,Želi še kdo od podpredsednikov?
2,Gospod Žakelj.
4,"Spoštovane kolegice, kolegi, taksativno."
5,"Gospod dr. Magdič, nobene skrbi."
38,"Privatizacija v zdravstvu bo tekla tako, kot je zastavljena in seveda po zgledu, ki ga svet pozna in mislim, ne dr. Voljč in ne gospod dr. Drnovšek in ne jaz tu ne mislimo v to kolesje vtikati polen."
2,Gospod Kolešnik!
23,"Ciril, hvala za prijaznost, šport sem razumel, ker sem pri njem preživel vsa najlepša leta kot zdravstveno, vzgojno, socialno in politično promotivno dejavnost."
18,V mejah možnosti bomo to skupaj podprli in zagotovili čim večjo zastopanost na teh in bodočih olimpijskih igrah.
8,"Regionalizem je problem, s katerim se svet spoprijema."
12,"Meni ni znano, da bi obstajala neka dokaj konsistentna in nesporna teorija."
16,"Slovenija se s tem sooča od konca 60-ih let, relativno uspešnejših od drugih delov bivše Jugoslavije."
16,"Dejstvo je, da je seveda regionalizem reakcija na koncentracijo kapitala, to, kar iz tržnega gospodarstva izhaja."
42,"Ta vlada se bo v teh šestih mesecih, sedmih, seveda, kolikor bo upoštevala na eni strani iz trga delujočo koncentracijo kapitala in seveda na drugi strani anticipirala neko zavestno logiko alokacije, akumulacije zato, da ne bi imeli juga, kot ste vi omenili."
19,"Problem upokojencev Hrvaške je nerešljiv, podobno kot seveda se dviga standard tistim upokojencem, ki dobivajo penzije iz severnih sosed."
15,"In še zadnje vprašanje okrog bolnic, zdravstva, kar je bilo v zadnjem času veliko povedanega."
19,"Jaz sem seveda globoko prepričan, da niti gospod Kopač, ne dr. Voljč, ne kdorkoli pravzaprav nima nič proti zdravstvu."
2,Prav nasprotno.
18,"Lahko rečem, da je kolega dr. Voljč že s svojimi sodelavci pripravil zasnove strategije razvoja zdravstva na Slovenskem."
11,Ta strategija pravzaprav pa subsumira tudi organizacijska in vsa druga vprašanja.
20,"V tem primeru ne bo nihče jemal na svojo dušo zapiranje ali odpiranje, širitev ali ožitev takšnih ali drugačnih pravic."
9,To bo naše skupno delo in delo tega parlamenta.
7,"Torej Brežičani, brez skrbi pred Kopačevo samovoljo."
7,"Tisti, ki so nas spraševali okrog zakonov."
17,"Mi v vladi se zavedamo, da je zakone treba izvajati in zato vam nismo še enkrat povedali."
35,"Se pa tudi zavedamo, da je treba zakone v skladu z ustavo in zakoni tudi spreminjati in da jih je možno spreminjati, kjer se bo to pokazalo in z našo skupno voljo bomo to počeli."
20,"Kolektivne pogodbe, tripartitne, za katere se jaz z nekaterimi pridevniki zavzemam, so vedno rezultat treh interesov: delavcev, delojemalcev in države."
22,"Na kateri točki se bo ta konsenz dosegel, bo rezultanta sil, če fizikalno rečem, 0, 15, 21, 23, seveda ne morem odgovoriti."
4,In seveda gospod Gošnik!
32,"Natančno se zavedate, da je v slovenski moškosti toliko tega, da to vrsto ne kaže posebej zavarovati, kar kaže pravzaprav tudi danes, poleg verbalne tudi siceršnjo agresivnost, kar zagotavlja eksistenco te vrste."
16,"Moram pa odgovoriti seveda na drugi del vprašanja, ki je pa po moji sodbi zelo resen."
10,"To zadeva našo namero, da bi vpeljali urad za ženske."
25,"Prosim, zelo na kratko in strnjeno, brez pretenzije, da bi zajel vso zapletenost tega vprašanja, o katerem pa smo v tej vladi že veliko govorili."
14,"Ni nobenega dvoma, da so ženske v teh industrijskih in poindustrijskih družbah dodatno zaposlene."
22,"So matere, so delavke, so javne delavke, udeleženke v družbenopolitičnem, umetniškem in drugačnem ustvarjanju in so seveda vis-ŕ-vis moškim gotovo dodatno obremenjene."
18,"To ni spoznanje naše mlade družbe, to je spoznanje tudi takih starih in premišljenih družb kot je francoska."
16,"Naj vas samo spomnim, da tam tovrstnih vprašanj niso zastavljali, ampak so preprosto takšen resor vpeljali."
35,"Mi seveda s takim uradom želimo reševati samo en del problemov in lajšati to breme ženske populacije, upajoč, da bo ob poseben interes, ta posebna skrb in ti posebni problemi parmanentno prisotni v našem odločanju."
15,"Samo iz tega razloga vpeljujemo ta urad in prepričani smo, da je odločitev na mestu."
2,Hvala lepa.
2,Hvala lepa.
5,Želi besedo še gospod Rigelnik.
1,Spoštovani!
16,"Mislim, da je bilo že marsikaj odgovorjeno s strani gospoda Drnovška, gospoda Pučnika in gospoda Žaklja."
15,"Jaz bi želel odgovoriti samo na en nesporazum, kar je zadevalo kmetijstvo kot generatorja inflacije."
11,"Jaz mislim, da je magnetogram in da se da to poslušati."
24,"Jaz nisem tako povedal, jaz pravim, da podatki kažejo in zato je treba te podatke preanalizirati, ali je to res ali to ni res."
19,"Jaz moram reči, da globoko verjamem, da to ni res, če ne, ne bi govoril o prelevmanih za kmetijstvo."
6,Sigurno pa je treba narediti vse.
13,"Mislim pa, da se sami najbolj trudite na tem področju, racionalizacija, pridelava, predelava."
8,"Jaz upam, da je s tem to razčiščeno."
33,"Če me pa vprašate še bolj globoko za kaj se zavzemam, jaz mislim, da je naše kmetijstvo pokazalo pravzaprav skozi celo zgodovino veliko žilavost, za manj kot vzor je pa sigurno švicarski sitem."
14,"Ampak to je morda ena vizija, ki je v tem trenutku pač predvsem moja."
15,"Kar zadeva demografsko ogrožena področja mislim, da ni v tem trenutku recepta, kako to odpraviti."
10,"Jaz mislim, da ima vsaka dežela svoj jug, svoj sever."
24,"Sigurno pa se da ta problem z raznimi instituti, tudi subvencij, privabljanjem tujega kapitala, predvsem pa tudi podjetnosti samega takega področja, ta problem razreševati."
19,"Kar zadeva škodo zaradi osamosvojitve, ki jo je utrpelo slovensko gospodarstvo, mislim, da je to vprašanje tudi bilateralnih dogovorov."
13,"Da pa je to predvsem vprašanje, če bilateralni dogovori ne uspejo, vprašanje sukcesije."
8,"Jaz mislim, da nas tu čaka veliko dela."
8,"O tem je govoril tudi gospod Drnovšek, mislim."
10,Tako je treba v tem okviru te probleme tudi razrešiti.
52,"Kar zadeva vprašanje sodelovanja oziroma gospodarskega stanja na področju meje s Hrvaško, jaz mislim, da je ena od možnih rešitev maloobmejni promet odnosno sodelovanje na tem področju tako, kot je v bistvu z Italijo odnosno tako, kot bi si želeli, da bi bilo z Italijo, Avstrijo in tako dalje in tako dalje."
20,"Želel bi pa razčistiti nesporazum, ki je pravzaprav menda že dolgo časa prisoten v Sloveniji okrog mojega odhoda iz Gorenja."
11,"Jaz moram reči, da jaz nisem odšel iz Gorenja zaradi Peterleta. ..."
0,...
64,"Jaz moram reči, da nisem odšel nikoli iz Gorenja zaradi Peterleta, jaz sem odšel iz Gorenja po osemletnem trdem delu, morda malo utrujen in pa z eno vizijo, da je po osmih letih treba dati drugega človeka z morda novo, boljšo vizijo, ker navsezadnje vsi modeli, kjer eden visi v eni tovarni osem, deset let, so se na koncu izjalovili in pokazali kot slabi."
7,Ne nazadnje pa kar zadeva monopol Gorenja.
14,"Gorenje ni bilo nikoli monopolist, s 85% v izvozu ne moremo govoriti o monopolistu."
17,"Moram pa reči, da je tudi Marković s svojim psevdoliberalizmom naredil to, da je skoraj Gorenje uničil."
13,"Ampak tudi tu se je pokazalo toliko živo, da ga ni uspel uničiti."
31,"Kar pa zadeva na splošno oligomonopolov, moram reči, da se bom trudil, kolikor se bom lahko v teh petih, šestih mesecih lahko potrudil, da bomo naredili neko zakonodajo na tem področju."
5,Tudi kar zadeva patentne zaščite.
15,"Mislim, da je vsak monopol, tudi s patentno zaščito, ne vem, kako zaščiten, slaba zadeva."
19,"Jaz mislim, da je tu bila še vrsta odprtih vprašanj, se bova z gospodom Gošnikom usedla in se pogovorila."
23,"Jaz mislim, da kar zadeva male hidrocentale, ni dilem in je treba to zadevo podpirati tako, kot jo podpirajo tudi povsod v svetu."
16,"Moja želja je sigurno najprej napraviti eno analizo stanja na področju, ki naj bi ga pokrival."
6,To sem v bistvu povsod napravil.
23,"Jaz mislim, da ta analiza stanja zahteva tudi razgovore pravzaprav z vsemi vami, v kolikor je ta ambicija in želja tudi pri vas."
10,Jaz bi se sigurno rad dobil z vsakim poslanskim klubom.
4,Dosti ljudi ne poznam.
48,"Mislim pa, da, tako kot sem že v uvodu povedal, da se s skupnimi močmi da marsikaj napraviti in mislim, da navsezadnje sedimo tu tudi zato, da bi jutri bilo naši Sloveniji boljše, kot ji je danes, z vsem respektom do tega, kar je bilo do sedaj narejenega."
2,Hvala lepa.
2,Hvala lepa.
8,S tem je predstavitev vlade in razprava zaključena.
5,"Ni več razprave, je končano."
6,"Ko je enkrat končano, je končano."
3,Je vse zastonj.
4,Nobene folklore ni več.
2,Ni govora.
3,Prehajamo na glasovanje.
5,"Prosim, da se dostojno obnašate."
5,Ne dovolim nobenih proceduralnih vprašanj.
18,"Preberite si poslovnik, ko je enkrat ugotovljeno, da je razprava zaključena, se o tisti točki ne razpravlja več."
4,Sedaj prehajamo na glasovanje.
20,"Še enkrat ponavljam, samo sklep, da vas obvestim, torej kar smo se že dogovorili oziroma o čemer smo že glasovali."
21,"Glasovali smo o tem, se zedinili, da bomo o vladi kot celoti, vključno s podpredsedniki, glasovali en bloc, kot celotno listo."
11,"Zato je glasovanje o njej samo ""za"" ali ""proti"" kot celota."
6,Nobenih dodatnih opcij ni mogoče upoštevati.
11,"Neveljavna bo samo tista glasovnica, kjer je nemogoče ugotoviti voljo glasovalca."
8,Zato bi sedaj najprej prešli na ugotavljanje sklepčnosti.
8,"Prosim poslance Družbenopolitičnega zbora, da potrdijo svojo navzočnost."
3,Poslanci Zbora občin?
4,Poslanci Zbora združenega dela?
6,"Ugotavljam, da zaenkrat zbor ni sklepčen."
6,Lahko ponovimo še enkrat ugotovitev sklepčnosti.
10,"Še enkrat prosim poslance Družbenopolitičnega zbora, da potrdijo svojo navzočnost."
3,Poslanci Zbora občin?
4,Poslanci Zbora združenega dela?
12,"Torej, ugotavljam, da zbor ni sklepčen in ne moremo sklepati o vladi."
4,Počakamo pet minut tukaj.
6,"Ni več razprave, zelo jasno povem."
8,"Ko smo enkrat zaključili z razpravo, smo zaključili."
5,Poskušamo še enkrat ugotoviti navzočnost.
8,"Prosim poslance Družbenopolitičnega zbora, da potrdijo svojo navzočnost."
3,Poslanci Zbora občin?
4,Poslanci Zbora združenega dela?
20,"Ugotavljam, da je zbor sklepčen kot celota in bi najprej prosil, da odločimo o tem, ali glasujemo javno ali tajno."
10,"Torej, najprej glasujemo o tem, ali glasujemo javno ali tajno."
6,"Moj predlog je, da glasujemo tajno."
6,Dajem ta svoj predlog na glasovanje.
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je predlog sprejet, to se pravi, da glasujemo tajno, in sicer z listki."
17,"Po že ustaljenem postopku, ki ga poznamo in smo ga že večkrat ponovili, najprej izvolimo volilno komisijo."
44,"Po posvetovanju s predstavniki klubov je bil sestavljen sledeči predlog: da bi bila volilna komisija sestavljena iz treh članov, in sicer iz Družbenopolitičnega zbora Ciril Kolešnik, Krščansko demokratska stranka; za Zbor občin Borut Razdevšek, Liberalno demokratska stranka; za Zbor združenega dela Zdravko Zabukovec, Neodvisni."
5,Dajem ta predlog na glasovanje.
6,"Kdor je za, naj, prosim, glasuje? ..."
0,...
2,Ne sprejema.
1,Dobro.
5,"V redu, imate vso pravico."
7,Želite predlagati koga drugega iz vaše stranke?
7,Želi kdo iz Zbora občin koga predlagati?
13,"Oprostite, se oproščam, sem jaz napako naredil, lahko je samo iz Družbenopolitičnega zbora."
5,Predlog je za Jožeta Magdiča.
8,Potem dajem ta predlog kot celoto na glasovanje.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je ta predlog sprejet."
15,"Glasovanje bo potekalo na ustaljen način, v avli boste dobili glasovalne listke, ki jih oddate."
9,"Volilna komisija prosim, da se zbere v sobi 103."
6,"Spoštovane poslanke in poslanci, nadaljujemo sejo."
13,"Dovolite mi, da preberem poročilo komisije za izvedbo glasovanja o izvolitvi nove vlade."
10,Glasovanje je potekalo 14. maja 1992 v Skupščini Republike Slovenije.
6,Glasovanja se je udeležilo 170 poslancev.
21,"Oddanih je bilo 168 glasovnic, neveljavnih je bilo 6 glasovnic, za listo kandidatov je glasovalo 123 poslancev, proti pa 30 poslancev."
73,"Komisija v sestavi: dr. France Bučar, Marko Herman, Jože Magdič, Borut Razdevšek in Zdravko Zabukovec ugotavlja, da je lista kandidatov izvoljena, ker je za njo glasovala večina navzočih vseh zborov kot to določa sedmi odstavek 26. člena začasnega poslovnika Skupščine Republike Slovenije v skladu z drugim odstavkom 6. točke 72. ustavnega amandmaja k Ustavi Republike Slovenije iz leta 1974 v zvezi s tretjim odstavkom 2. člena ustavnega zakona za izvedbo Ustave Republike Slovenije."
17,"Komisija ugotavlja, da so vsi predlagani kandidati imenovani za podpredsednike oziroma za ministre v vladi Republike Slovenije."
21,"Po določbah 113. člena Ustave Republike Slovenije izrečejo predsednik vlade in ministri po izvolitvi, oziroma po imenovanju pred Državnim zborom prisego."
18,"Predsednik vlade, podpredsedniki in ministri bodo izrekli prisego, tako da bodo podpisali besedilo prisege, ki jo bom prebral."
21,"Prisegam, da bom spoštoval ustavni red, da bom ravnal po svoji vesti in z vsemi svojimi močmi deloval za blaginjo Slovenije."
17,"Prosim predsednika vlade, podpredsednike, ministre, da podpišejo besedilo prisege po vrstnem redu, kot bomo klicali k podpisu."
5,Minister za finance Janez Kopač.
6,Minister za notranje zadeve Igor Bavčar.
7,Minister za zunanje zadeve doktor Dimitrij Rupel.
5,Minister za obrambo Janez Janša.
7,Minister za pravosodje in upravo Miha Kozinc.
6,Minister za planiranje doktor Davorin Kračun.
6,Minister za energetiko magister Franc Avberšek.
7,Minister za malo gospodarstvo doktor Maks Tajnikar.
7,Minister za industrijo in gradbeništvo Dušan Šešok.
5,Minister za trgovino Jože Jeraj.
8,Minister za turizem in gostinstvo magister Janez Sirše.
9,"Minister za kmetijstvo, gozdarstvo in prehrano magister Jože Protner"
7,Minister za promet in zveze Marjan Kranjc.
9,Minister za varstvo okolja in urejanje prostora Miha Jazbinšek.
5,Ministrica za delo Jožica Puhar.
10,"Minister za zdravstvo, družino in socialno varstvo doktor Božidar Voljč."
8,Ministrica za borce in vojaške invalide Anka Osterman.
8,Minister za šolstvo in šport doktor Slavko Gaber.
8,Minister za znanost in tehnologijo doktor Peter Tancig.
5,Minister za kulturo Borut Šuklje.
5,Minister za zakonodajo Lojze Janko.
5,Minister za informiranje Jelko Kacin.
12,Minister za Slovence po svetu in narodnosti v Sloveniji doktor Janko Prunk.
21,"Spoštovane poslanke in poslanci, z opravljeno prisego je ustvarjen pravni pogoj, ki je potreben, da vlada lahko začne opravljati svoje posle."
8,Mogoče želi še novoizvoljeni predsednik še kaj povedati?
14,"Torej jaz pa izkoriščam pred tem še to priložnost, da novi vladi iskreno čestitam."
1,Hvala.
17,"Gospe poslanke, gospodje poslanci, v svojem imenu in v imenu vlade se vam zahvaljujem za izkazano zaupanje."
6,"Upam, da bomo to zaupanje opravičili."
19,"Mi se bomo po svojih najboljših močeh pošteno potrudili, da v teh zapletenih časih opravimo najboljše možno svojo nalogo."
39,"Ob tej priložnosti bi se tudi zahvalil dosedanji vladi in njenemu predsedniku, gospodu Lojzetu Peterletu, za njihovo delo, za njihovo prizadevanje, za precej zahtevno izvajanje nalog v tem preteklem obdobju in prepričan sem, da delite to mnenje tudi vi."
1,Hvala.
19,"Ker je s tem izčrpan predmet današnjega dnevnega reda, zaključujem današnjo 34. skupno sejo vseh zborov Skupščine Republike Slovenije."
3,Preberem še obvestilo.
7,Poslankam in poslancem Zbora občin Republike Slovenije!
22,"Predsednik Zbora občin Skupščine Republike Slovenije prosi poslance tega zbora, da se zberejo v mali dvorani zaradi dogovora o nadaljevanju seje zbora."
