21,"Spoštovani poslanci, cenjeni gostje, obveščam, da je sedaj s 15-minutno zamudo samo 26 poslancev prijavljenih, kar pomeni, da še nismo sklepčni."
8,"Da ne čakamo tukaj, predlagam 15-minutno preložitev začetka."
15,"Pričakovati je, da pridejo z zamudo zaradi vremena, da se potem ne bi ponovno iskali."
12,"Spoštovani poslanci, cenjeni gostje, nadaljujemo 30. sejo Družbenopolitičnega zbora Skupščine Republike Slovenije."
14,Za današnje nadaljevanje 30. seje zbora so se opravičili: Zdenka Vidovič in Darja Lavtižar-Bebler.
10,"Po podatkih službe je navzočih 47, 51 poslank in poslancev."
7,"Prosim, če dvignete kartone, da ugotovimo navzočnost."
3,Še kratko obvestilo.
33,"Na nadaljevanju 30. seje zbora, bi zbor obravnaval nedokončane zadeve iz prejšnjega zasedanja, to je pod točko 9: predlog zakona o spreminjanju deviznih vlog občanov pri Narodni banki Jugoslavije v dolg Republike Slovenije."
4,To je samo odločanje.
13,"Dalje: osnutek zakona o proračunu Republike Slovenije za leto 1992, prav tako odločanje."
19,"Predlog izjave v zvezi z napadi na poslance Skupščine Republike Slovenije in pod 20: pobude, predlogi in vprašanja poslancev."
36,"Na nadaljevanju 30. seje bo zbor opravil usklajevanje še pri predlogu zakona o prometnem davku, predlogu zakona o zdravstvenem varstvu in zdravstvenem zavarovanju, predlogu zakona o zdravstveni dejavnosti - ponovna obravnava in predlog zakona o lekarniški dejavnosti."
18,"Zboru predlagam, da bi delali kar se da do 19. ure, zato apeliram na kontinuirano sklepčnost in sodelovanje."
8,Družbenopolitični zbor bi imel pavzo ob 12. uri.
4,Besedo želi gospod Peršak.
66,"Predlagam, da naš zbor predlaga drugima zboroma danes proti večeru, recimo, ob 18. uri sklic 11. skupne delovne seje, to je za usklajevanje pokojninskega in invalidskega zakona, in sicer zato, kot veste, ker smo zadnjič sprejeli amandmaje, s katerimi smo terminirali začetek veljavnosti tega zakona s 1. februarjem in tudi zato, ker vsi vemo, da velik del upokojencev zelo čaka na ta zakon iz več razlogov."
65,"Nekateri zaradi tega, da bi uskladili svojo pravico do sprotnega usklajevanja pokojnin z ostalimi upokojenci, kajti del upokojencev zdaj te možnosti nima oziroma te pravice, in drugič zaradi tega, ker se s tem zakonom izboljša najmanj to, da se pokojnine usklajujejo z rastjo osebnih dohodkov oziroma plač z vsakim mesecem, čim se plače povečajo, ne pa s tistim zadržkom, kot se je to usklajevalo doslej."
40,"Mislim, da so ljudje, upokojenci vseh profilov za to zainteresirani in da smo tudi glede na zadnjič sprejete amandmaje o tem, kdaj naj bi začel zakon veljati, v bistvu dolžni to delovno skupno sejo sklicati in poskusiti uskladiti ta zakon."
19,"Predlagam, da naš zbor to sprejme in predlaga drugima zboroma, da bi bilo to danes, recimo, ob 18 uri."
2,Hvala lepa.
2,Smo slišali.
4,"Prosim, gospod Žarko Pregelj."
1,Pozdravljeni!
47,"Na začetku te seje sem dal delegatsko pobudo, da se pred dokončnim sklepanjem o pokojninskem zavarovanju oziroma tej pokojninski zakonodaji popravi krivica, ki smo jo nevede storili lanskega aprila oziroma marca, ko smo sprejeli začasni zakon in je veljal za nazaj, se pravi za tri mesece nazaj."
29,"To pobudo sem dal in bi vprašal, če je ta stvar že toliko napravljena, da bi lahko naš zbor sprejel vsaj odločitev, da bo to krivico v kratkem popravil."
1,Hvala.
4,To je vsebinsko vprašanje.
12,"Ja, ampak mislim tako je bilo pogojeno, da bi se potem naredilo."
1,Dobro.
3,Danes niso pobude.
7,Predlog gospoda Peršaka je bil proceduralnega značaja.
5,Saj je tudi moje proceduralnega.
6,"Ja, razumem, da mora biti sprejet."
5,Šlo je zgolj za odločitev.
1,Dobro.
7,Pobuda gospoda Preglja je že prišla nazaj.
2,Hvala lepa.
5,Slišali smo predlog gospoda Peršaka.
24,"Predsedniki zborov smo že dali iniciativo drug drugemu s tem, da se nismo še vsi sporazumeli glede te skupne seje danes ob 18. uri."
9,"Lahko gospod Peršak predlaga, da zbor glasuje o predlogu."
4,Predlog dajem na glasovanje.
4,"Prosim, prosim samo proceduralno."
3,"Prosim, gospod Potrč."
4,Oglašam se s predlogom.
10,"To podpiram, mislim pa, da je kljub temu koristno pojasnilo."
15,"Mi smo kot poslanci SDP z enako vsebino, na katero opozarja gospod Pregelj, vložili zakon."
28,"Rad bi opozoril vse, da ocenimo, da je 311. člen zakona o pokojninskem in invalidskem zavarovanju tisti, ki ta problem rešuje, da ne bi bilo tukaj kakšnih sporov."
53,"Ocenili smo, da ga rešuje, ker namreč pravi: ""Pokojnine, uveljavljene od 1.1.1991 do 21.3.1991, zavod po uradni dolžnosti preračuna tako, da jih najprej uskladi na podlagi gibanj osebnih dohodkov v mesecu januarju tega leta glede na prejšnje leto."" Samo pojasnjujem, da to ne bi bil spor, ali je to vprašanje aktualno ali ne."
10,"Tukaj poglejmo, če se nam zdi na ustrezen način rešeno."
2,Hvala lepa.
12,Vprašanje je pa vsebinsko vprašanje in ne sodi zdaj v tem trenutku.
3,"Prosim, gospod Zagožen."
44,"Predlagam, če že moramo sklepati ampak mislim, da je to tako ali tako naloga predsednikov zborov, da predlagamo predsednikom zborov, da se dogovorijo in ugotovijo, ali je mogoče danes ali morda jutri imeti dve skupni delovni seji, najprej 10. in potem 11. skupno sejo."
2,Hvala lepa.
2,Hvala lepa.
6,"Prosim, gospod Peršak želi nekaj pojasniti."
23,"Ta sklep našega zbora sem predlagal zato, ker se predsedniki zborov nekako niso mogli zediniti, ali bi oni to sami sklicali ali ne."
32,"Predlagam, da naš zbor preprosto sprejme ta sklep, ker je to pač ena izmed procedur za sklic takih delovnih skupnih sej, da en zbor predlaga drugima zboroma in s tem seja je."
6,"Zato, da ne odlagamo te zadeve."
2,Hvala lepa.
3,"Prosim, gospod Tomše."
2,Hvala lepa.
17,"Sem za to, da se skliče skupna seja, vendar ne v nasprotju s sklepom vseh treh zborov."
13,"Sklep vseh treh zborov pa je, da se najprej skliče skupna 10. seja."
28,"To je sklep vseh treh zborov, ki smo ga sprejeli na skupnem zasedanju vseh treh zborov in vrstni red, ki smo ga sprejeli, bo treba najbrž tudi spoštovati."
19,"Torej dajem pobudo, da se skliče skupna seja v skladu s sprejetim sklepom na skupnem zasedanju vseh treh zborov."
2,Hvala lepa.
4,"Prosim lepo, gospod Smole."
15,"Gospod Peršak je jasno predlagal, da imamo skupno sejo, da zaključimo zakonom o pokojninskem zavarovanju."
16,"Mislim, da mora imeti ta zakon prioriteto in ne sme biti pogojevan z nobeno drugo zadevo."
17,"Ne strinjam se z neko formalno logiko, da moramo imeti 10., 11. in ne vem katero sejo."
25,"Pokojninski zakon je poseben zakon in prosim, da ta zakon takoj sprejmemo in zato podpiram predlog gospoda Peršaka in prosim, naj gre to na glasovanje."
2,Hvala lepa.
10,"Prosim, gospod dr. Buser ima repliko in gospod Pučnik želi."
1,Spoštovani!
11,"Sem pač v takšnih letih, da zelo rad in cenim red."
14,"Red bi pa bil, da gremo lepo ""po vrsti, kot so hiše v Trsti""."
9,"To se pravi, eno sejo in tisto tematiko zaključimo."
14,"Sem pa jasno zelo navdušen in zelo podpiram to, da čimprej sprejmemo pokojninsko zakonodajo."
10,"Saj se vendar mudi, zato pa pravim, pojdimo po vrsti."
13,"Saj rabimo za vsako stvar samo pet minut, če se bomo skupaj spravili."
2,Hvala lepa.
2,Hvala lepa.
2,Gospod Pučnik.
1,Spoštovani!
7,Predlog gospoda Peršaka ocenjujem kot čisto manipulacijo.
29,"Konec koncev, brez dvoma, da je prav, da sprejmemo zakon o pokojninah, vendar ne izrabljajte pokojninskega zakona za politično manipulacijo, češ da bi zakon o zadružništvu, katerega pa nimamo."
10,"Mi zakona o zadružništvu nimamo, zakon o pokojninah pa imamo."
24,"Ničesar hudega se ne bo zgodilo, sicer pa če je pripravljenost, da zakon o zadrugah sprejmemo, lahko sprejmemo danes oba, tudi zakon o pokojninah."
20,"Ker se, žal, ne moremo na drugega sklicevati kot na potreben vrstni red, je povsem prav, da pri tem vztrajamo."
12,Naj se seje vrstijo tako kot so se začele - s podanimi predlogi.
2,Hvala lepa.
5,"Prosim, repliko želi gospod Peršak."
12,"Ne bi odgovarjal na to, ali je moj predlog manipulacija ali ne."
10,"Rad bi samo nekaj pojasnil, kako sam vidim nekatere stvari."
11,"Sem tudi za to, da se skliče 10. delovna skupna seja."
46,"Ocenjujem pa, da je pri 10. delovni skupni seji vsebinski problem in ne proceduralni in da je, po mojem mnenju, potrebno med subjekti, ki v parlamentu obstajajo, poskuša doseči vsebinski dogovor glede tega zakona, razen, če želimo demonstrirati, da ta parlament ni sposoben sprejemati več zakonov."
8,"Kar pa mislim, da v resnici ne drži."
41,"Podprl bom predlog, da se skliče tudi 10. delovna skupna seja, prepričan pa sem, da če ne bomo sposobni se politično med seboj dogovarjati o problemih, da potem seveda ne bomo sprejeli ne tega in pogojno seveda tudi ne drugega zakona."
27,"Nameraval sem to predlagati, volje za to ni med poslanskimi klubi in sem od svojega predloga odstopil, da bi šli v usklajevanje med klubi glede tega zakona."
20,"Očitali bi mi lahko tudi to, da poskušam obiti proceduro ali kaj od tega, zato sem tudi od tega odstopil."
36,"Prepričan pa sem, da je ta parlament sposoben sprejeti ta in drug zakon, vendar je treba iti v vsebinski dogovor tam, kjer je vsebinski konflikt in da je treba tudi na vsebinski ravni reševati ta konflikt."
8,Podprl bom pa sklic obeh delovnih skupnih sej.
2,Hvala lepa.
1,Prosim.
2,Repliko želi. ...
0,...
1,Dobro.
1,Prosim.
14,"Resnično več ne vem, kdo se spreneveda in kdo uporablja besede, da zakriva misli."
11,"Gre preprosto za to, da gospodu Smoletu danes odgovarja neformalna logika."
3,Ni za formalnost.
11,On je pa vseskozi zagovarjal formalnost in pravovernost v držanju pravil.
4,Pravila so tu jasna.
9,Vrstni red je pa 10. in nato 11. seja.
9,"To je njegova formalnost, katero nas je on naučil."
5,To je odgovor na to.
24,"Kar se pa gospoda Peršaka tiče in njegovih predlogov pa mislim, da gre za razkorak v prikrivanju dejansko kaj misli in dejansko kaj govori."
1,Zakaj?
8,"Preprosto zaradi tega, kot je gospod Pučnik povedal."
15,"Gospod Pučnik je jasno povedal, da na nekem področju imamo rešitve, kakršne koli pač so."
19,"Nimamo pa jih na področju zadružništva in zadružništvo je najvažnejša, ta trenutek zelo pomembna zadeva, ki jo moramo razrešiti."
30,"To, da pa nekdo govori, da vsebina ni pomembna oziroma da je vsebina najpomembnejša in da se moramo tu dogovoriti in da to ni razrešeno, ta govori neresnico oziroma zavaja."
7,"Vsebina je razrešena, mi moramo samo izglasovati."
4,Glasovanje je pa jasno.
7,"Če predlog ni dober, ne bo izglasovan."
4,Zakon bo pa sprejet.
5,Odločimo se in to naredimo.
28,"To, kar pa dela en zbor, kar dela zbor, je pa dejansko obstrukcija, ki pa verjetno nima prave zveze niti s kmetijsko problematiko, ampak je ozadje povsem drugo."
18,"In govorimo o teh zadevah, ne pa se sprenevedati in se prikrivati na tak ali na drug način."
3,"Oprosti, gospod Peršak."
4,"Hvala lepa, gospod Kolešnik."
5,Gospod Šetinc in gospod Golobič.
1,Spoštovani!
21,"Mislim, da ne gre za red, s katerim se pride do Trsta, ampak za red, s katerim se nikamor ne pride."
28,"Mi lahko danes zopet ponovimo to, kar smo že večkrat doživeli, tisto morbidno farso, da se pripotegne zadruge, zaradi tega je nesklepčnost in ni mogoče sprejeti pokojninskega zakona."
12,"Če koga zabava ta mrtvaški ples, naj ga pač nadaljuje v neskončnost."
5,Mene čisto nič ne zabava.
25,"Menim, da ni stvar tako nepomembna, tudi z vidika interesov upokojencev, ki je daleč nad interesom tistih, ki hočejo dobiti živilsko industrijo v svoje roke."
16,"In tudi ni stvar tako nedolžna, da se, če se pač zakon ne sprejme, imamo starega."
20,"Če se ne motim, gre tudi za poračune; ta zakon uvaja tekoče usklajevanje, prejšnji zakon je imel usklajevanje z zamikom."
28,"Ima torej neposredne materialne posledice za velik del populacije in ta interes je žrtvovan na račun tistega znanega, sebičnega interesa Kmečke zveze in tistih, ki stojijo za njo."
33,"Skratka, imamo situacijo: imamo zakon, ki ga je mogoče sprejeti, ker v glavnem obstaja soglasje, razen v enem členu; in imamo zakon, ki ga pa ni mogoče sprejeti, ker obstaja neko temeljno nesoglasje."
9,"Če bi ga lahko sprejeli, bi ga že sprejeli."
10,"Zato je popolnoma jasno, kdo izsiljuje in kdo kaj ovira."
20,"Skratka, z izsiljevanjem glasovanja o nesprejemljivem zakonu se onemogoča sprejemljiv zakon, ki je izredno pomemben za celo nacijo in družbo."
2,Hvala lepa.
2,Gospod Golobič.
6,Gospod Podobnik in Tomše in zaključimo.
7,Odločno protestiram nad načinom razprave gospoda Šetinca.
6,Omenjena je bila tudi naša stranka.
27,"Predvsem bi rekel naslednje, da če se nekdo ni poglobil v zakon o zadrugah in ne pozna vsega širokega pomena tega zakona, potem je to njegova stvar."
39,"Vendar mislim, da je vse več ljudi v Sloveniji in vse več slovenske javnosti se zaveda, da je to zelo pomemben zakon, pomemben tudi za sklenitev socialnega partnerstva; pomemben zato, da se nekatere stvari začnejo tudi v temelju spreminjati."
23,"Hkrati bi rekel v osebnem imenu in, prepričan sem, tudi v imenu stranke, da podpiramo čimprejšnje oziroma takojšnje sprejetje zakona o pokojninsko-invalidskem zavarovanju."
11,"Vendar menim, da to v nobenem primeru ne more biti ovira."
16,"Oba zakona je možno sprejeti v bistvu v pol ure, če je za to osnovna pripravljenost."
5,"Vendar, recimo enkrat bobu bob."
22,"Povedal bom povsem direktno: če nek zbor zapusti sejo in naredi obstrukcijo, to ni nesklepčnost celotne skupščine, kot se stvar pogosto prikaže."
12,"Povejmo jasno, da se s to obstrukcijo želi preprečiti sprejem tega zakona."
16,"Menim, da je zelo nekorektno, da s tako obstrukcijo preprečujemo na nek način sprejetje množice zakonov."
37,"Menim pa, da je bila, kar se tiče zakona o zadrugah, procedura tako dolga in smo se uskladili v tako številnih zadevah, da je pripravljen do te mere, da je absolutno primeren, da ga čimprej tudi sprejmemo."
1,Hvala.
2,Hvala lepa.
2,Gospod Tomše.
2,Hvala lepa.
8,Oglasil sem se še enkrat zaradi dveh dejstev.
17,"Prvo dejstvo je, da so vsi trije zbori skupščine sprejeli sklep, kako želijo ravnati naprej z zakonodajo."
45,"Drugo dejstvo: v dveh zborih je sprejet zakon o zadrugah, v dveh zborih je sprejet zakon o lastninjenju in nihče danes ni rekel, da bi bilo dobro predlagati tudi, da naš zbor predloži skupno zasedanje o zakonu o lastninjenju, kar je v skladu s poslovnikom."
23,"Če dva zbora nek zakon sprejmeta, lahko predlagata, da se skliče skupno zasedanje in da se na skupnem zasedanju tudi o tem odloči."
42,"Torej gre za naslednje dejstvo, in ga ne povemo in javnosti premalokrat sporočamo: da je večina parlamenta sprejela neko zakonodajo in da en del parlamenta sploh o tej zakonodaji ne želi razpravljati, kaj šele, da bi se želel vključiti v sistem odločanja."
10,"In to je tisto, kar je sedaj treba počasi razjasnjevati."
22,"Dvoje dejstev še enkrat poudarjam - prvo dejstvo je, da so vsi trije zbori sklenili, po kakšnem vrstnem redu želijo razpravljati o zakonodaji."
15,"To sedaj ni več stvar nobene stranke, ampak je stvar skupne seje vseh treh zborov."
30,"Lepo prosim, če bi tudi ta predlog dobil podporo, da potem predlagamo sklic skupne seje, na kateri bi razpravljali o zakonu o lastninjenju, ker je v dveh zborih že sprejet."
2,Hvala lepa.
15,"Moram dati nekaj proceduralnih in tudi siceršnjih pojasnil v zvezi z razpravo, resnici na ljubo."
8,"Gre za dva, proceduralno gledano povsem identična primera."
25,"Gre za dva zakona, ki se sprejmeta eden na 10., drugi na 11. seji, ki sta pač vsebinsko neusklajena v enem ali v večih členih."
7,V bistvu sta neusklajena glede enega amandmaja.
26,"Tako zakon, ki naj bi ga obravnavali na 10. seji, to je zakon o zadrugah, kot pokojninski zakon, ki naj bi ga obravnavali na 11. seji."
18,"Zato je vse drugo modrovanje odveč in resnici na ljubo je treba ugotoviti, da gre za identične zadeve."
1,Drugo.
19,"Glede zadnjega predloga gospoda Tomšeta, pa je treba ugotoviti, da je pri lastninskem zakonu proceduralno gledano zadeva nekoliko drugačna."
11,"Tako kot je drugačna, proceduralno gledano, pri zakonu o sanaciji bank."
25,"V primerih teh dveh zakonov pa sta zakone dva zbora sprejela, tretji zbor pa ga sploh ni uvrstil oziroma ga je umaknil z dnevnega reda."
29,"V teh primerih, kadar en zbor ne uvrsti ali umakne iz dnevnega reda, formalno do usklajevanja oziroma glasovanja, odločanja (kot se temu reče) na skupni seji ne more priti."
22,"Zato glede vprašanja lastninskega zakona; ker ga je Zbor združenega dela umaknil z dnevnega reda, ga ne moremo dati na skupno sejo."
11,"Vsaj tako je tolmačenje, so pa, kaže, še drugačna proceduralna tolmačenja."
9,Verjetno bo predsednik Komisije za poslovnik dal drugo tolmačenje.
3,"Gospod Tomažič, prosim. ..."
0,...
12,"Da, prosim gospod Tomažič za razumevanje; najprej gospod Potrč, potem pa vi."
10,Najprej sem želel samo kratko replicirati na razpravo poslanca Podobnika.
42,"Če res tako želimo sprejeti zakon o zadrugah, trdim pa da, in da je potrebno, potem je takoj možen dogovor, da se sprejme brez X. poglavja in problem, ki nam je vsebinsko vsem poznan, odloži in rešuje na tak ali drug način."
11,"Menim, da je to možno narediti, če je le dobra volja."
1,Predlagam:
19,"1. da damo na dnevni red zakon o pokojninskem in invalidskem zavarovanju z argumenti, ki so bili že rečeni,"
24,"2. da se sestanejo zaradi zakona o zadrugah poslanski klubi in ugotovijo možnost, da se ta problem reši tudi danes, tako kot sem predlagal."
2,Hvala lepa.
2,Hvala lepa.
6,Glede tega moram kot predsedujoči reči.
30,"To je politično vprašanje vodij poslanskih klubov in naj, prosim, vodje poslanskih klubov ali poslanci naslovijo na svoje kolege, vodje drugih poslanskih klubov in se sestanejo politično kjerkoli in kadarkoli."
7,To ni stvar proceduralnega vprašanja vodenja postopka.
21,"Mi smo sedaj formalno pri sprejemanju zakonov, pri sklicu skupne seje, kjer naj bi se odločalo, to je 10. in 11."
11,"Imamo tukaj dva konkretna predloga, en konkreten predlog je gospoda Peršaka."
1,Prosim.
26,"Rad bi vam povedal, da je res, da mnoga vprašanja delovanja tega parlamenta v novih pogojih niso urejena in niso urejena tudi vprašanja delovanja poslanskih klubov."
32,"Če vi osebno sodite, da so bili poslanski klubi ustanovljeni zato, da ne bi pomagali pri delovanju parlamenta, ampak da so to pač neke združbe, potem imava o tem zelo različni mnenji."
27,"Možno je vedno, in dosedaj je bilo že velikokrat tako tudi sprejeto, dajati proceduralne pobude, ki vključujejo v reševanje konfliktov ali neke pat pozicije tudi poslanske klube."
2,Hvala lepa.
17,"Govorim o vodjih poslanskih klubov in kot predsedujoči nisem poklican za to, da sklicujem vodje poslanskih klubov."
18,"Lahko jih kdorkoli predlaga, lahko jih tudi jaz predlagam kot poslanec, dam iniciativo in predlagam, da se sestanejo."
5,Če želi gospod Potrč to.
4,"Predlagam, da se sestanejo."
15,"S tem da, proceduralno gledano, smo v fazi odločanja, sprejemanja, proceduralno samo sklicevanja te seje."
2,Gospod Tomažič.
35,"Gospod predsednik, glede na to, da ste dali razlago procedure v zvezi z zakonom o lastninjenju, bi rad le dal repliko, da se ne bi kar avtomatično razumelo, da je to res edina možna razlaga."
12,"Strinjam se, da so vsi pogoji, da gre to na skupno sejo."
69,"Namreč, govorjenje o usklajevanju dnevnih redov je smiselno v prvi fazi, ko zbori dobijo predlog za izdajo, in če nek zbor tega ne bi sprejel, morata tudi druga dva umakniti ampak mi vemo, da je bilo pred več kot letom nazaj ta faza že opravljena in da je tudi Zbor združenega dela že sprejel predlog za izdajo, torej je sedaj dolžan do konca izpeljati na ta ali drug način."
56,"Zato, da drugima zboroma to omogoči, ker ona dva sta uredila, Zbor združenega dela pa, recimo, in to je največja proceduralna napaka, njegovi poslanci sploh niso imeli možnosti v poslanskih klopeh povedati kaj mislijo o tem zakonu in to je velika napaka in to je predsednik Zbora združenega dela dolžan omogočiti in glasovati za ali ne."
16,"Potem bodo izpolnjeni pogoji iz bivše ustave, da sta dva zbora nekaj sprejela, tretji pa ne."
4,"Hvala lepa, gospod Tomažič."
20,"Prosim ga in predlagam tudi to, da kot predsednik Komisije za poslovnik da tolmačenje, in to prosim pisno, temu zboru."
15,"Mi imamo danes glede tega strokovna tolmačenja tukaj v skupščini, kjer se zavzemajo druga stališča."
5,Prosim za konkretno pisno tolmačenje.
5,"Prosim, gospod Emil Milan Pintar."
3,"Hvala lepa, predsednik!"
17,"Spoštovane kolegice in kolegi, imam proceduralni predlog, da bo razumljiv, bi rad pred tem rekel tri stavke."
3,Najprej to misel.
21,"V tem trenutku, pa tudi že marsikdaj v preteklosti, je videti skupščina izrazito neučinkovita in na nek način nesposobna, da deluje."
27,"Menim, da razlog za to ne tiči samo v njej in njenem delu, ampak je v enem delu pomaknjen nazaj, mislim konkretno pri tem tudi na vlado."
38,"Mi smo obravnavali v zadnje pol leta okoli pet zakonov, kjer smo obravnavali 150, 200 itd. amandmajev in to je bilo izrazito težko delo in s težavo smo te zadeve pripeljali tako daleč, da so se nazadnje usklajevale."
34,"Nekajkrat sem predlagal, da bi zaprosili vlado, da poskuša izrazita protislovja, ki se v takih zakonih pojavljajo med strankami, razčistiti še v fazi delovnega postopka ne pa, da jih razčiščujemo v fazi skupščinskega usklajevanja."
42,"Ker bi bilo mnogo lažje tak zakon vrniti v delovne skupine in to ne bi bila politična obstrukcija; naj bo toliko časa v skupinah, dokler se ne oblikuje neka vodilna misel ali neke vrste konsenz, da lahko potem zakon dejansko pasira skupščino."
17,"Tega nismo naredili, ne razumite tega kot obtožbo, razumite to kot razlago nekega mojega pogleda na zadevo."
9,"Druga stvar je, da imamo skupščino z različnimi strankami."
47,"To je neizprosno dejstvo in zato govoriti o tem, če se sedaj neka stranka odloči, da neke zakonske rešitve ne bo podprla in če ne preostane nobena druga zadeva kot da pravzaprav nekateri zelo užaljeno govorijo ""vrši"" obstrukcijo, mislim, da je to navsezadnje strankarska ali poslanska pravica."
29,"Nisem se je posluževal, vendar je ne zanikam in menim, da o njej ne smemo govoriti kot o nečem nelegalnem ali o nečem ilegalnem, ampak govorimo kot o dejstvu."
65,"In kadar se nam pojavi pri nekem zakonu situacija, ko je evidentno jasno, da nekatere politične grupacije v skupščini zakona ne želijo podpreti in niso pripravljene sodelovati niti v razpravi na tem nivoju, ker je jasno, da je razprava šla v prazno, predlagam, da takega zakona ne uvrščamo na dnevni red skupščine in ne kažemo navzven tega, ampak ga uvrstimo v neko, recimo, delovno proceduro."
62,"Zato je, gospod predsednik, moj predlog naslednji: da vendarle vi oziroma nekdo iz vodstva skupščine, ker gre za skupščinsko in ne za stvar zbora, skličete pri spornih zadevah predsednike klubov strank, z njimi prediskutirate in ugotovite, ali je stvar taka, da so stranke pripravljene o tej stvari glasovati ali so se stranke iz svojih razlogov, dobrih ali slabih, odločile za blokado postopka."
30,"Če so se odločile za blokado postopka, potem sem za to, da take stvari ne uvrstimo na dnevni red, ker seveda z nekim grobim preglasovanjem slovenskih razvojnih problemov ne rešujemo."
14,"Ampak damo na dnevni red po vrstnem redu tiste stvari, za katere je soglasje."
38,"Konkretno, prepričan sem, da v tem trenutku v zvezi z zakonom o pokojninah, ki največ prinaša, tako kot sem obveščen tudi kmetom, ni nobenih vsebinskih spornih zadev ampak je prišlo do potrebe, da se uskladimo zaradi formalnih razlogov."
33,"Prepričan pa sem, da v tem trenutku zakon o zadrugah ni dozorel do tiste faze, da ne bi bilo več vsebinskih sporov o njem in zato seveda menim, da je to edina rešitev."
46,"Kajti to, da mi kar naprej sklicujemo seje, ki jih nekateri protestno zapuščajo, novinarji pa razlagajo, da smo kompletno nesklepčni itd., ko vemo, da ne gre za nesklepčnost, menim, da tudi ne vodi nikamor in da bi naredili korak naprej, da se vendar usedemo in pogovorimo."
2,Hvala lepa.
4,Hvala lepa za proceduralno.
3,"Prosim, gospod Pregelj."
2,Se oproščam.
8,"Večino tega, kar je gospod Pintar povedal, drži."
6,Toda gre za zamegljevanje dveh dejstev.
24,"Vlada ne more biti odgovorna za zakonsko proceduro, ki gre skozi parlament, kakor gre po starem poslovniku oziroma po tem poslovniku, po katerem delamo."
13,"Vlada ima pravico zakon predlagati, ga predložiti, ima pravico in dolžnost upoštevati pripombe."
26,"Jasno, da diametralno nasprotnih pripomb, ki spreminjajo koncept zakona, ne more upoštevati in nima nobene odgovornosti za to, če mi predlagamo stotine amandmajev na določen zakon."
13,"Predlagam, da se poslovnik spremeni, tako da bo lahko ta parlament operativno delal."
8,O tem smo govorili že pred enim letom.
10,Bilo je veliko predlogov in na koncu je stvar zvodenela.
12,"Verjetno je edina rešitev, da se določene nejasnosti odpravijo na delovnih telesih."
6,Tam je prostor za predskupščinsko razpravo.
10,"Druga možnost je, da se dajo amandmaji že na osnutek."
7,Potem bo na koncu tega veliko manj.
1,Hvala.
2,Hvala lepa.
6,"Gospod Peterle, predsednik Vlade Republike Slovenije."
2,Spoštovani kolegi!
17,"Vlada je bila formalni predlagatelj obeh zakonov in je v njenem interesu, da bi oba čimprej sprejeli."
17,"Šla sta po normalnih procedurah, kolikor jih socialistična skupščina lahko izvede in zadeva je tukaj, kjer je."
14,"Nalašč sem uporabil ta izraz, ker edino v socialistični skupščini lahko manjšina diktira večini."
15,"To se nadaljuje v tej skupščini in ne bo drugače, dokler ne bo novih volitev."
24,"To, vračati sedaj zadeve nazaj v neke delovne faze, da se bomo uskladili, pomeni samo to, pristati na diktat, ker sicer bodo pač blokade."
7,Tako je sporočilo in tako zadeve funkcionirajo.
19,"Podpiram tiste, ki predlagajo, da gresta zakona po zaporedju, kakor je bilo že opredeljeno oziroma, kakor si sledijo seje."
22,"K cinični demagogiji gospoda Šetinca, ki je brez primere, ki je potegnil iz zadružnega zakona samo sebičnost kmetov, bi pa rekel naslednje."
35,"Po človekoljubnem odiranju ljudi tega celega sloja in po vsem, kar se je z njim zgodilo, menim, da je najmanj nespodobno, da se iz tega zakona jemlje eno dimenzijo in se jo označuje kot sebičnost."
19,"Ta zakon ureja še marsikaj drugega, kakor vračanje tistega, kar je bilo ljudem po krivici odvzeto, s polno zavestjo."
2,Hvala lepa.
5,Gospod Pintar je želel besedo.
4,Samo dva stavka replike.
2,Gospod predsednik!
22,"Ne morem se strinjati s tvojo ugotovitvijo, da prihaja do diktata manjšine in da to pomeni na nek način uveljavljanje socialističnih načel."
9,Obstrukcijo zmeraj in v resnici lahko vrši samo večina.
15,Mi imamo pri vseh teh zakonih normalno štetje glasov in večina lahko sama zakone izglasuje.
7,To je veljalo za zakon o lastninjenju.
15,"To bi lahko veljalo za zakon o zadrugah, če bi se večina ob zakonu formirala."
10,"Problem je v tem, da o tem zakonu ni večine."
17,"Ne formira se večina, tako je sistem narejen, v vseh treh zborih in posledica je preprosto taka."
14,"Kajti, če bi se ob zakonu formirala večina, potem manjšina tu dejansko ni potrebna."
21,"Rad bi, da mi pri teh stvareh začnemo, tu se ne spuščam v vsebinski del, začnemo o teh stvareh tako gledati."
7,Ni se formirala večina in pomoči ni.
15,"Kajti, če bi se v vsakem zboru formirala večina, bi bila stvar že zdavnaj izglasovana."
14,"Problem je nastajanje večine, ki nastaja ali ne, ne pa neko napačno obnašanje manjšine."
2,Hvala lepa.
5,"Prosim, zaključujemo s tem vprašanjem."
4,Gospod Šetinc ima repliko.
21,"Povedal bi to, da si je gospod predsednik vlade privoščil drobno površnost, da je lahko potrkal na čustva, popravljanje starih krivic."
15,Ne gre pri zakonu o zadrugah oziroma pri spornem poglavju za vračanje nekoč odvzetega premoženja.
10,"To ureja zakon o denacionalizaciji, ki je bil že sprejet."
13,"Očitno ta skupščina ni tako grozno socialistična, če je lahko ta zakon sprejela."
17,"Skratka, to nima nobene zveze in me čudi, da predsednik vlade tvega svoj ugled s tako netočnostjo."
10,"Kar se tiče tistega, kar je govoril prej gospod Tomažič."
8,Res ne vidim v tem nekega strokovnega vprašanja.
22,"Dajte no mir, gospod Tomažič, strokovno nepristransko tehtati strokovne argumente, ali je mogoče zakon o privatizaciji dati na skupno sejo ali ne."
15,"Menim, da so tu argumenti, pač, stvar je politična in argumenti so lahko povsem logični."
29,"Mi imamo skupščino kakršno imamo, ima tri zbore s sistemom usklajevanja, z neko določeno suverenostjo teh zborov in je določeno, če zakona ne sprejmejo v istem besedilu, je usklajevanje."
7,"Če usklajevanje ne uspe, potem skupna seja."
17,"Če pa nek zbor sploh ne sprejme nekega zakona, potem ni izpolnjen osnovni pogoj za skupno sejo."
2,Bog pomagaj.
12,Tako pač je in je treba doseči nek politični dogovor o tem.
15,In o tem je že tudi vlada poskušala oziroma še vedno poskuša doseči nek kompromis.
2,Hvala lepa.
3,Zaključimo to razpravo.
3,Še gospod Pučnik.
4,Sem kritičen do vlade.
9,"Z marsikaterim ministrstvom imam, tako preprosto povedano, neporavnane račune."
6,Vendar ima vsaka stvar svojo mejo.
9,Za nefunkcionalnost parlamenta ne more biti kompletno kriva vlada.
20,"Poglejmo si v oči, kako smo se v našem zboru od prve seje in do danes, kako smo se usklajevali."
39,"Seveda sedaj tu vsi očitki odpadejo, ker vse, kar se je počelo v parlamentu, je sicer v legalnih in upravičenih mejah, vendar nič ne kaže na kakršnokoli politično sporazumevanje, kar bi pa morali v vsakem zboru ali skupščini doseči."
14,"Rajši priznajmo, da naša skupščina ni več sposobna glede na politično razklanost, uspešno delovati."
5,Nehajmo valiti krivdo na vlado.
6,"Vlada, kar je storila je storila."
25,"Veliko dobrega in tudi po moji oceni negativnega, vendar vsekakor več dobrega in ni fair, da izključno našo neučinkovitost v parlamentu poskušamo prevaliti na vlado."
6,To po moji oceni ni prav.
15,"Ker parlament ne igra svoje vloge, menim, da ni treba povedati, kaj naj temu sledi."
4,"Hvala lepa, gospod Pučnik."
3,Še gospod Kolešnik.
13,"Gospod predsednik je imel povsem prav, kar je povedal, zelo blag je bil."
10,"Kadar sprejmemo zakon brez amandmajev, takrat rečemo - vlada kontrolira parlament."
13,"Kadar je 100 amandmajev, takrat pa rečemo - vlada je slaba in je kriva."
26,"V vsakem primeru je vlada v vsem kriva, nikoli se pa ne potrkamo na naše sposobnosti oziroma na naše v bistvu skrite interese, ki jih imamo."
3,O tem govorimo.
10,In v tem primeru je zakon o zadrugah specifičen zakon.
14,"Zato ima X. poglavje, kjer je združena odprava krivic in kjer je združeno lastninjenje."
5,In v tem odprava krivic.
4,Odprava 40. letnih krivic.
8,"Nekaterim ne ustreza, da bi te krivice odpravili."
3,Zato ta bojkotiramo.
5,Gospod Pintar pa nekaj pozablja.
14,"On govori o večini v enem zboru, ne govori pa o večini v parlamentu."
8,Dejansko v tem primeru manjšina parlamenta diktira večini.
12,"In to je možno samo v tem sistemu, ki smo ga imeli."
11,"Preživljamo ga, počasi ga odpravljamo in končno ga moramo nekoč odpraviti."
7,"Upajmo, da bodo to naredile nove volitve."
1,Upajmo.
10,"Danes se pa ne sprenevedajmo, ampak naredimo to kar moramo."
11,Naj večina odloča o najboljših rešitvah in to so najboljše rešitve.
6,Mi smo pa proti najboljšim rešitvam.
8,"Oprostite, tako proti pokojninskem kot v lastninskem, žal."
2,Hvala lepa.
3,"Prosim, dr. Pirnat."
5,Še gospod Smole in zaključimo.
18,"Samo kratko repliko bi dal, da ne bi nastal vtis, kot da zakon o denacionalizaciji rešuje problem zadrug."
10,"Očitno spoštovani kolega Šetinc ne bere zakonov, ki jih sprejema."
4,Predsednik je imel prav.
8,Zakon o denacionalizaciji ne ureja vračanja premoženja zadrugam.
12,To ureja zakon o zadrugah in ga je tudi zato treba sprejeti.
2,Hvala lepa.
3,"Prosim, gospod Smole."
22,"Nimamo na dnevnem redu razprav o sposobnosti skupščine in vlade, ampak imamo na dnevnem redu predlog gospoda Peršaka, ki je zelo jasen."
9,"Predlagam, gospod predsednik, da glasujemo o predlogu gospoda Peršaka."
2,Hvala lepa.
7,Zaključujem razpravo k tej točki in povzemam.
18,"Ugotavljam, da so bile podane proceduralne pobude, ki jih sprejemam in jih bom posredoval kot predsedujoči tega zbora."
8,Najprej proceduralna pobuda Žarka Preglja glede dopolnitve poslovnika.
28,"Drugo, proceduralna pobuda gospoda Potrča in Pintarja, da se da pobuda vodstvu skupščine za sklic poslanskih klubov, s tem, da dodajam, samo glede proceduralnih vprašanj se lahko pogovarjamo."
12,"Vsebinska vprašanja, gledano z vidika faze sprejemanja, niso več predmet tukajšnje razprave."
14,"Podana sta bila dva proceduralna predloga glede današnje seje, ki ju dajem na glasovanje."
12,"To je predlog gospoda Peršaka, da se skliče 11. seja, pokojninski zakon."
26,"In drugo, predlog, ki so ga podprli Tomše, Zagožen, Pučnik, Podobnik, Peterle in Buser, da se skliče 10. in 11. seja in to po vrstnem redu."
1,Prosim?
15,"Dajem na glasovanje predlog gospoda Peršaka, da se danes ob 18.00 uri skliče 11. seja."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da predlog ni izglasovan."
37,"Na glasovanje dajem drugi predlog, ki so ga podprli smiselno Tomše, Zagožen, Pučnik, Peterle, Podobnik in dr. Buser, to je, da se predlaga sklic 10. in 11. seje v skladu s sklepom skupne seje vseh treh zborov."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
16,Prehajamo na PONOVNO OBRAVNAVO PREDLOGA ZAKONA O ZDRAVSTVENI DEJAVNOSTI po 305. členu Poslovnika Skupščine Republike Slovenije.
23,Poročilo delovnih skupin poslancev vseh treh zborov za pripravo predlogov k rizično sprejetemu besedilu zakona o zdravstveni dejavnosti smo prejeli na klop 17.1.1992.
3,"Prosim, poročevalec je?"
3,Poročilo smo prejeli.
5,"Gospod Polajnar, ste vi poročevalec?"
1,Prosim.
20,"To usklajevanje med zbori je zelo dolgo trajalo, in sicer zaradi tega, ker smo precej različno gledali na nekatera vprašanja."
5,Gre zlasti za ugovor vesti.
14,"In na koncu se je potem zapletlo, mislim, da v zvezi z 92. členom."
32,"Sedaj smo predlagali, da se pri 92. členu sprejme nov amandma - na to opozarjam zato, ker gre za lastnino oziroma za prenos lastnine bolnic itn., ki je sedaj nekako v pristojnosti občin."
65,"Predlagamo, da bi se 92. členu dodal nov tretji odstavek, ki naj bi se glasil - to je sedaj nekaj novega, sedaj tega v 92. členu: ""Republika lahko pravice ustanoviteljstva prenese na širšo lokalno skupnost."" Moram pojasniti, da je bilo tu zlasti izpostavljeno vprašanje celjske bolnice in morda bi bila še kakšna druga na tapeti, toda ker je bil tam predstavnik iz Celja, je to poudaril."
58,"V obrazložitvi delovne skupine predlagajo zborom sprejem tega amandmaja v skladu z razpravo na seji Zbora občin, ki je posebej opozorila na probleme razpolaganja in zagotavljanja vpliva občin in regij na delovanje zdravstvenih zavodov na sekundarni ravni, bolnišnice, ki zagotavljajo storitve predvsem prebivalcem določene občine ali regije in so bili v veliki meri tudi zgrajeni z njihovimi prispevki."
11,"No, ta tretji odstavek naj bi nekako to stvar začasno reševal."
28,"Sedaj predlagamo, da tudi naš zbor sprejme ta tretji odstavek, čeprav proceduralno stvar (tudi tam smo ugotavljali) ni povsem jasna, ampak odločitev je bila, da to predlagamo zborom."
24,"Drugo pa imate v poročilu - datum je 16.1.1992 in prosim, da to poročilo pogledate, kje se mora naš zbor uskladiti z drugima dvema zboroma."
2,Hvala lepa.
2,Hvala lepa.
3,Slišali smo poročilo.
6,Ali želi kdo razpravljati o poročilu?
51,"Če ne, preidemo na glasovanje glede predloga usklajevalne komisije, kjer se predlaga Družbenopolitičnemu zboru, da k 2. členu umakne naslednji amandma: zadnji odstavek se spremeni, tako da naj bi se glasil: ""Kot posebna specialistična dejavnost se na sekundarni in tercialni ravni opravlja dejavnost varovanja zdravja prebivalstva."" Predlaga se umik tega amandmaja."
3,Kdo je za?
3,Je kdo proti?
4,Se je kdo vzdržal?
9,"Mi smo sklepčni, vseeno pa prosim, da ugotovimo navzočnost."
2,Ponovno glasujemo.
5,Kdo je za umik amandmaja?
3,Je kdo proti?
4,Se je kdo vzdržal?
6,"Ugotavljam, da je predlog komisije izglasovan."
53,"K 5. členu se predlaga, da naj Družbenopolitični zbor umakne naslednji amandma: drugi odstavek se spremeni, tako da se glasi: ""Republika Slovenija sodeluje pri zagotavljanju mreže javne zdravstvene službe na primarni ravni na demografsko, zdravstveno in ekološko ogroženih območjih v skladu s planom zdravstvenega varstva na osnovi specifičnih normativov, ki odražajo to ogroženost."""
6,Kdo je za umik tega amandmaja?
3,Je kdo proti?
4,Se je kdo vzdržal?
6,"Ugotavljam, da je umik amandmaja izglasovan."
12,K 6. členu se predlaga umik enega amandmaja in sprejem drugega amandmaja.
45,"Predlaga se, da se umakne besedilo: ""Javna zdravstvena služba mora biti organizirana tako, da je vsem prebivalcem Republike Slovenije zagotovljena vedno dostopna nujna medicinska pomoč, vključno z nujnimi reševalnimi prevozi in preskrbo z nujnimi zdravili, čim prej in čim bližje njihovemu nastanku in med transportom."
74,"Organizacijo in način delovanja nujne medicinske pomoči in medicine v izrednih katastrofalnih razmerah ureja zakon."" Predlaga se umik tega amandmaja in sprejem drugega amandmaja, ki se glasi: ta člen naj se spremeni, tako da se glasi: ""Javna zdravstvena služba mora biti organizirana tako, da je vsem prebivalcem Republike Slovenije zagotovljena vedno dostopna nujna medicinska pomoč, vključno z nujnimi reševalnimi prevozi in preskrbo z nujnimi zdravili, čimprej in čim bližje njihovemu nastanku in med transportom."
17,"Pogoje in način varovanja nujne medicinske pomoči ter izvajanja v posebnih pogojih se uredi s posebnimi predpisi."""
3,Ponovno ugotovimo navzočnost.
3,To ni res.
18,"Prosim neposlance, da sedete v prvo vrsto, poslance pa, da sedite od druge vrste naprej - bodite tako ljubeznivi."
18,"Kdo je za predlog, da se prvi amandma umakne in drugi amandma izglasuje - gre v bistvu za nadomestilo?"
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
30,"Amandma k 9. členu predlaga: umakne naj se naslednji amandma: na koncu prvega odstavka 9. člena se doda stavek: ""Osnovno zdravstveno varstvo posameznih skupin prebivalstva opravlja zdravstveni dom, organizacija dispanzerjev."""
6,Kdo je za umik tega amandmaja?
3,Je kdo proti?
4,Se je kdo vzdržal?
5,"Ugotavljam, da je amandma izglasovan."
14,Amandma k 10. členu predlaga: sprejme naj se naslednji amandma: drugi odstavek se črta.
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
4,Amandma k 16. členu.
37,"Predlaga se, da naj zbor sprejme amandma delovnih skupin, ki se glasi: dopolni se drugi odstavek tega člena, tako da se za besedo ""pediatrije"" črta beseda ""in"" ter za besedo ""ginekologije"" dodajo naslednje besede ""ali porodniške dejavnosti""."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
24,"K 22. členu se predlaga, da zbor umakne naslednji dolgi amandma, kot ga imate napisanega na strani 5 spodaj in na strani 6 zgoraj."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je predlog umika izglasovan."
31,"Dalje se predlaga zboru, da naj sprejme naslednji amandma k 22. členu, ki se glasi: na koncu prve alinee se besede ""varovanje in izboljšanje"" nadomestijo z besedami ""krepitev, ohranitev in povrnitev""."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je amandma soglasno izglasovan."
25,"K 24. členu se predlaga, da naj se sprejme naslednji amandma: naziv ""Inštitut za zdravstveno varstvo"" naj se nadomesti z nazivom ""Inštitut za varovanje zdravja""."
3,Kdo je za?
3,Je kdo proti?
8,Se je kdo vzdržal? (Pasivno jaz vidim kdo.)
5,"Ugotavljam, da je amandma sprejet."
18,"Dalje se k 34. členu predlaga, da naj se umakne naslednji amandma, kakor piše na strani 6 spodaj."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je predlog umika izglasovan."
33,"K 34. členu se predlaga, da zbor sprejme naslednji amandma: v prvem odstavku naj se za besedo ""zbornica"" doda besedilo ""program zaposlovanja pripravnikov, sekundarijev in specializantov ter..."" in nadaljuje z besedilom tega odstavka."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
14,"K 35. členu se predlaga, da se umakne naslednji amandma: črta se druga alinea."
3,Dva dvigujeta roki.
9,"Dr. Kreft želi pojasniti, kako in zakaj bo glasoval."
4,"Hvala lepa, gospod predsednik."
5,Gre za znamenito konkurenčno klavzulo.
36,"Glasoval bom proti predlogu usklajevalne komisije, ker vlada ni uspela z ničemer utemeljiti svojega omejevalnega predloga, razen s sklicevanjem na t.i. pravo privatizacijo, ki je očitno taka privatizacija, pri kateri do privatizacije ne more priti."
23,"Ker predlog usklajevalne komisije pomeni, da se ohranjajo privilegiji iz preteklosti, namreč delo na črno, ob samo simbolni možnosti opustitve, uveljavitve novih odnosov."
78,"Ker bi usklajevalna komisija morala v dogovoru med dvema zboroma, ki sta bila proti konkurenčni klavzuli in enim zborom, ki se je izjasnil zanjo, najti boljši kompromis od tega, da se je vrnila k prvotnemu predlogu, ki je bil v dveh zborih z veliko večino zavrnjen, in ker je v takem vprašanju, ob katerem se pojavljajo velike in pomembne konceptualne razlike, povsem umestno in korektno, da pripeljemo odločanje na skupno sejo vseh treh zborov in se tam preštejemo."
1,Hvala.
3,Še gospod Kopač.
3,Hvala za besedo.
62,"Tudi jaz bom glasoval proti amandmaju oziroma proti odločitvi, ki jo predlaga usklajevalna skupina in da se ne bi ponavljal za gospodom Kreftom, bi rad poudaril samo to, da ta amandma obsega tudi delno zaposlitev, torej možnost, da zdravstveni delavec dela npr. v neki inštituciji samo dve uri, npr. kot pripravnik, na začetku ipd., da pa preostali del časa opravlja zasebno dejavnost."
54,"Takšna možnost, t.i. ""part time job"", bi seveda zelo olajšala možnost razreševanja brezposelnosti med kvalificiranim zdravstvenim kadrom, zlasti mlajšimi generacijami, ki prihajajo in glede na vse to, kar je povedal tudi že gospod Kreft, glasujem proti tej odločitvi in predlagam, da tudi vi storite tako, kot že prvič, ko smo o tem glasovali."
1,Hvala.
2,Hvala lepa.
12,Slišali smo pojasnila glede glasovanja k predlogu usklajevalne komisije k 35. členu.
7,"Menim, da vsebinsko vemo, za kaj gre."
14,"Gre za vprašanje, ali je zdravnik lahko v delovnem razmerju in ima privatno prakso."
15,"Glasujemo o predlogu usklajevalne komisije, da se naj umakne amandma, da se črta druga alinea."
4,Kdo je za predlog?
3,Je kdo proti?
4,Se je kdo vzdržal?
7,"Ugotavljam, da predlog usklajevalne komisije ni izglasovan."
37,"K 41. členu naj se sprejme naslednji amandma: doda se nov drugi odstavek, ki se glasi: ""Zasebni zdravstveni delavec mora zahtevo iz druge alinee 35. člena tega zakona izpolniti ob začetku izvajanja koncesije."" Sedaj je to brezpredmetno."
24,"K 42. členu predlaga, da se naj umakne naslednji amandma: k prvemu odstavku se namesto besedila ""občinski upravni organ"" sprejme besedilo ""republiški upravni organ""."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma izglasovan."
26,"K 48. členu se predlaga, da se naj umakne naslednji amandma: pred besedilom ""na soglasje bolnika oziroma soglasje staršev"" se doda besedilo ""pisno"" v ustreznem sklonu."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma izglasovan."
22,"K 49. členu se predlaga, da se naj umakne amandma: v drugem odstavku naj se rok 48 ur skrajša na 24 ur."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma izglasovan."
31,"K 53. členu se predlaga, da se umakne naslednji amandma: na koncu drugega odstavka naj se doda naslednji stavek: ""Dežurstvo kot posebni delovni pogoj se v celoti šteje v zavarovalno dobo."""
4,Kdo je za umik?
3,Je kdo proti?
4,Se je kdo vzdržal?
5,"Ugotavljam, da je amandma izglasovan."
15,"K 56. členu se predlaga, da se naj umakne naslednji amandma: člen naj se črta."
7,Metka Mencin bo povedala kako in zakaj.
4,"Spoštovane poslanke, spoštovani poslanci!"
5,Glasovala bom proti umiku amandmaja.
38,"Ne zaradi tega, ker bi bili načelno proti ugovoru vesti zdravnikov ampak zaradi tega, ker niti osnovno besedilo niti ta amandma, ki ga predlaga usklajevalna komisija oziroma usklajevalna skupina, ne ščiti pravic pacientk in pacientov v zadostni meri."
22,"Amandma, ki ga predlaga usklajevalna skupina, ne zagotavlja, da se ne bo zakompliciralo uveljavljanje pravic, zaradi tega ga pač ne morem podpreti."
37,"V zvezi s tem bi bilo treba dobro premisliti, kako to stvar zakonsko v praksi urediti, tudi s pomočjo izkušenj iz drugih držav, kjer to prakticirajo, in sicer zato, da seveda ne bi prikrajšali pacientk in pacientov."
11,Nekateri v zagovor te pravice ponavljajo primere zlorab v škodo pacienta.
18,"Pri tem pa nočejo slišati, da so take zlorabe vedno že kršenje pravic uporabnic in uporabnikov zdravstvenih storitev."
44,"V tem amandmaju usklajevalne skupine se od zdravstvenega zavoda npr. zahteva, da upošteva ugovor vesti zdravstvenega delavca, ne zahteva pa se hkrati, da ta zavod zagotovi tudi to, da bo pacient prav v tem zavodu lahko uveljavil svoje pravice brez odlašanja in kakršnihkoli ovir."
11,"Amandma zahteva, da zavod pacientu in pacientkam zagotovi nemoteno uveljavljanje pravic."
26,"Vendar to ni zadosti, ker seveda ni jasno, kdo bo postavil kriterije te nemotenosti in kako bo pacient lahko dokazoval, da je ovirano uveljavljanje njegovih pravic."
20,"Eden amandmajev, ki je bil vložen v vseh treh zborih, je veliko ustreznejši od tega, ki ga predlaga usklajevalna skupina."
10,"Žal pa ga v skupini, razen mene, ni nihče podprl."
28,"Amandma od zdravstvenega zavoda zahteva, da uporabnikom in uporabnicam vnaprej, torej z ustrezno organizacijo dela, zagotovi, da bodo svoje pravice lahko uveljavili v tem zavodu takoj in nemoteno."
46,"Če bi zagovorniki pravico do ugovora vesti zdravnikov pač oziroma amandmaja, ki ga predlaga usklajevalna komisija ali pa osnovnega besedila resno mislili na pravice uporabnic in uporabnikov zdravstvenih storitev, potem ne bi nasprotovali temu, da se zahteva, da zavod zagotovi uveljavljanje teh pravic v njem samem."
46,"Skratka, ker mi gre za maksimalno možno zaščito pravic uporabnic in uporabnikov zdravstvenih storitev, in ker se pač po mojem temu mora tudi v skladu z ustavo podrediti delo zdravstvenih zavodov, bom glasovala proti umiku amandmaja in skušala doseči, da se to uredi pozneje in drugače."
2,Hvala lepa.
3,"Prosim, gospod Polajnar."
24,"Glasoval bom za rešitev, kot jo ponuja usklajevalna skupina, ker mi gre tudi za maksimalno uveljavljanje človekovih pravic, ne samo uporabnikov, ampak tudi izvajalcev."
43,"Zato je delovna skupina tudi predlagala v 2. točki, da se spremeni, ker menimo, da moramo gledati vendarle na pravice obeh in ugotovili smo tudi v razpravi, kjer so sodelovali tudi izvajalci, da je to najboljša rešitev, zato bom seveda za tako rešitev."
2,Hvala lepa.
2,Hvala lepa.
9,"Minister za zdravstvo, družino in socialno varstvo, gospod Voljč."
4,Spoštovane poslanke in poslanci!
25,"Verjetno iz mojih dosedanjih nastopov v zvezi z ugovorom vesti veste, da bom podprl ta amandma in to zaradi tega, ker na vest gledam celovito."
26,"Ne morem jo razsekati na vprašanje samo do splava, recimo, na vprašanje pravice do ugovora vesti pri služenju vojaškega roka ipd. in pri vseh drugih zadevah."
92,"Za mene je stvar vesti tudi to, da vsem zdravstvenim zavarovancem zagotovimo izvajanje vseh tistih pravic, ki jo zdravstvena zakonodaja nudi in menim, da v kolikor se že vnaprej prejudicira, da zdravstveni delavci v Sloveniji ne bodo vsem zavarovancem in zavarovankam nudili tistih storitev, ki jim jo po zdravstveni zakonodaji in po svoji poklicni vesti morajo, da je to nezaupanje, še zlasti pa, ki je krivično zaradi tega, ker do sedaj ne poznam primerov, da bi pri nas v zdravstvenem varstvu kdo ne mogel uveljaviti pravic, ki mu iz zdravstvenega varstva gredo."
33,"Druga stvar je tudi v tem, da je ugovor vesti, kot rečeno, urejen v vseh kodeksih medicinske etike in je sklicevanje tukaj na druge države, ki ni bilo nič posebej precizirano, malce netočno."
2,Hvala lepa.
1,Hvala.
2,Dr. Plešivčnik.
21,"Ugovor vesti za zdravstvene delavce ne more biti sporen, ker jim to pravico daje ustava in še nekateri drugi mednarodni akti."
30,"Seveda pa nastane vprašanje, ko to po eni strani pravico dajemo, nalagamo nekomu drugemu, da bo pa izvajal uresničevanje zakonsko določenih pravic tistim, ki se odločajo za svobodno rojstvo otrok."
6,To pa skupaj čisto ne gre.
52,"Po mojem tukaj manjka določilo, kjer bi moral biti sprejet tudi dogovor med tistim, ki uveljavlja ugovor vesti in možnost tistega, ki mora zagotavljati, in to predvsem javni zdravstveni zavodi, da to pravico lahko ljudje uveljavljajo, da lahko to pravico oziroma nalogo tudi opravlja z ljudmi, ki so pripravljeni to stvar opravljati."
49,"Tako da menim, da tukaj manjka dodatek, kjer bi ne mogel nekdo sam sebi reči, jaz iz ugovora vesti tega danes ne bom delal, pojutrišnjem pa bom, to mora biti časovno opredeljeno, to mora biti tudi za njega neka obveza, ki se je mora držati tudi na drugih področjih."
18,"Ker sicer je vprašanje, če bo možno to pravico do proste izbire, torej odločanja o številu otrok, uresničevati."
7,Ugovor vesti pa ne more biti sporen.
1,Hvala.
4,"Prosim, Emil Milan Pintar."
2,Hvala lepa.
22,"Glasoval bom proti umiku in ne bom glasoval za ta predlog, ki ga je pripravila delovna skupina, in sicer iz naslednjih razlogov."
10,"Menim, da je ugovor vesti izjemno pomembna pridobitev sodobne civilizacije."
18,"Na nek način začenja delovati proti tistemu stilu življenja, ko je država imela pravico kompletno razpolagati s človekom."
6,Zlasti npr. v vojaških zadevah itn.
6,Postaja instrument civilne družbe nasproti državi.
38,"In zato menim, da slovenska družba, ki je v nevarnosti, da ta njen nacionalni preporod in rast nacionalne zavesti preraste na nekaterih točkah tudi v neke vrste nacionalizem in premoč države, da začne graditi te instrumente civilne družbe."
16,"Vendar menim, da tega ne more narediti parcialno, na nekem področju tako in na drugem drugače."
18,"Zadnjič smo tu imeli razpravo, ki se je nisem hotel udeležiti, ugovor vesti v zvezi z vojaško obveznostjo."
42,"Moram reči, da to, kar me preseneča je, da so ljudje sposobni, ko gre za tisti del človekovega življenja, uporabiti eno tolmačenje pravic o ugovoru vesti, ko pa gre za drugo zadevo pa seveda uporabiti povsem drugo tolmačenje pravic o ugovoru vesti."
36,"Pridružil bi se gospodu Voljču v tem, da niti malo ne dvomim, da bi ta stvar, ki je tu lahko pomenila insinuacijo ali da bi sam poskušal insinuirati zdravstvu, da bo iz tega izpeljevalo napačne poteze."
52,"Razlog, zakaj se tako odločam, ni čisto konkretno ta zadeva, zdi pa se mi, da smo v slovenski družbi nezadostno razvili ta instrument in bi sledil tistemu, kar je že bilo predlagano, najdimo ustrezne in enotne formulacije, ki jih bomo uporabljali potem ne samo v vojski, zdravstvu, ampak tudi na drugih področjih."
18,"Tu je tudi vprašanje novinarstva, vprašanje kulture in še marsikje se nam pojavlja vprašanje vesti oziroma ugovora vesti."
8,"Zato bom seveda glasoval, tako kot sem napovedal."
2,Hvala lepa.
9,Smo končali pojasnjevanje zakaj in kako bo kdo glasoval?
4,Smo pri 56. členu.
34,"Imamo dva predloga usklajevalne komisije, ki si konsistentno sledita, ker se v celoti ne pokrivata, predlog za umik in predlog za nadomestilo, bomo glasovali ločeno, čeprav so pojasnjevanja glasov bila očitna za oba predloga."
17,"Najprej predlog usklajevalne komisije k 56. členu, da se naj umakne naslednji amandma: člen naj se črta."
6,Kdo je za predlog usklajevalne komisije?
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
34,"In sedaj drugi predlog usklajevalne komisije, kjer se predlaga: sprejme naj se naslednji amandma delovne skupine: drugi odstavek se spremeni, tako da se glasi: ""Zdravstveni delavec mora o svojem ugovoru vesti obvestiti zdravstveni zavod."
17,"Zdravstveni zavod mora to upoštevati, vendar bolnikom zagotoviti možnost za nemoteno uveljavljanje pravic s področja zdravstvenega varstva."""
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
4,Preidemo na 74. člen.
2,Ugotovimo navzočnost.
22,"K 74. členu se predlaga, da se naj umakne naslednji amandma: v prvem odstavku se na koncu črta besede ""in pristojna zbornica""."
6,Kdo je za umik tega amandmaja?
3,Je kdo proti?
4,Se je kdo vzdržal?
5,"Ugotavljam, da amandma ni izglasovan."
19,"K 84. členu se predlaga, da se umakne naslednji amandma - kakor piše na strani 8 spodaj in 9 zgoraj."
4,Kdo je za umik?
3,Je kdo proti?
4,Se je kdo vzdržal?
7,"Ugotavljam, da predlog usklajevalne komisije ni izglasovan."
2,Ugotovimo navzočnost!
14,"Moram se opravičiti za nazaj, ko smo glasovali v prepričanju, da nas je 46."
2,Prosim potrpežljivost.
2,Ugotovimo navzočnost!
13,"Pri 85. členu se predlaga, da se v 7. točki črta beseda ""zasebnih""."
3,Kdo je za?
3,Je kdo proti?
4,Se je kdo vzdržal?
21,"Nadaljnji predlog usklajevalne skupine: sprejme naj se naslednja amandmaja, ki sta v poročilu napisana na strani pod 2. in 3. točko."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
13,"K 85.a členu na strani 10 se predlaga, naj se umakne amandma."
3,"Gospod Kreft, prosim."
11,"Gre za 85.a člen, ki govori o Zbornici zdravstvene nege."
29,"Glasoval bom proti predlogu skupine, ker obrazložitev, da 87. člen omogoča oblikovanje take zbornice, ni obrazložitev za umik sprejetega amandmaja, ampak izmikanje, ker bi bilo treba povedati nekaj drugega."
28,"Zakaj se z zakonom izrecno ustanavljata Zdravniška zbornica in Lekarniška zbornica, torej zbornici, ki pokrijeta vse zdravstvene poklice in opravila, razen zdravstvene nege, ki očitno ni vredna omembe."
29,"Katere so sploh, razen zbornice, zdravstvene nege, ki je zakon ne bi smel niti omeniti, še tiste druge temeljne zbornice, ki jih ti delavci in zdravstveni zavodi lahko ustanovijo?"
62,"Pa tudi zato bom glasoval proti, ker tako vztrajno zavračanje vsake omembe Zbornice zdravstvene nege navaja k domnevi, da gre bodisi za neznane razloge, ki nasprotujejo celi samostojni zdravstveni stroki in poklicem, bodisi za znane motive, ki bi radi celo skupino samostojnih in razvitih zdravstvenih poklicev obdržali v opoziciji strokovno organizacijsko in človeško že zdavnaj presežene in zastarele cehovske in patriarhalne hierarhije."
1,Hvala.
3,Slišali ste mnenje.
12,"V poročilu usklajevalne skupine se predlaga, da se umakne amandma, kakor piše."
4,Kdo je za umik?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
40,"K 86. členu se predlaga, naj se umakne amandma pod 1. točko kjer piše: ""Glede na nov 85.a člen se besedilo spremeni, tako da se beseda ""opravlja"" nadomesti z besedo ""opravljata"", beseda ""zbornica"" pa se nadomesti z besedo ""zbornici""."
3,Kdo je za? ...
3,amandma je brezpredmeten.)...
2,Je brezpredmeten.
3,"Prosim, gospod Peršak."
5,Rad bi pojasnil svoj glas.
31,"Glasoval bom za umik tega, kajti če se je prej očitalo, da zakon ne dopušča ustanovitve drugih zbornic, ta zakon govori, da obstajata samo dve zbornici, če vztrajamo pri tem amandmaju."
14,"V bistvu polemiziramo z nadaljevanjem zakona, ki govori, da so možne tudi druge zbornice."
4,Ta amandma postavlja dvojino.
3,"Prosim, gospod Kreft."
63,"Kljub tej obrazložitvi bom glasoval proti umiku tega amandmaja, in sicer zaradi tega, ker gre za vrstni red členov. 85. in 85.a člen prinašata dve zbornici, zdravniško in Zbornico zdravstvene nege, če bo pri usklajevanju do tega prišlo, in ti dve z javnimi pooblastili, se lahko tudi financirata iz republiškega proračuna, kot govori 86. člen. 87. člen pa govori o drugih zbornicah."
9,"Tukaj je vrstni red pomemben, zato je tukaj dvojina."
4,"Prosim, še gospa Pretnar."
34,"Mogoče sem že malo pozna, ampak, ali se vam ne zdi čudno, da bo ""Zbornica zdravstvene nege"", kvečjemu ""delavcev zdravstvene nege"", saj se gotovo ne združuje zdravstvena nega, ampak se kvečjemu delavci zdravstvene nege."
5,To je čisto redakcijska pripomba.
1,Hvala.
5,Bomo upoštevali kot redakcijsko pripombo.
6,Kdo je za predlog usklajevalne skupine?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
27,"Dajem na glasovanje amandma k 87. členu, kjer se črta prvi odstavek tega člena in se doda nov tretji odstavek, ki se glasi: ""Zbornice so pravne osebe."""
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
23,"K 92. členu skupina predlaga, da se doda nov tretji odstavek, ki se glasi: ""Republika lahko pravice ustanoviteljstva prenese na širšo lokalno skupnost."""
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
32,"K 104. členu skupina predlaga, da se sprejme naslednji amandma: naj se ta člen spremeni, tako da se glasi: ""Ta zakon začne veljati 15. dan po objavi v Uradnem listu Republike Slovenije."""
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
11,"Sedaj dajem na glasovanje zakon z amandmaji, kakor smo jih izglasovali."
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je zakon z amandmaji, kakor smo jih izglasovali, sprejet."
3,"Prosim, gospod Pintar."
26,"Mogoče je to formalno, ampak ker nam sledi še eno usklajevanje, bi predlagal, da redakcijska skupina sedaj pogleda tisto, kar imamo v 85. in 87. členu."
18,"V 85. členu piše, da je zbornica pravna oseba in v 87. členu, da so zbornice pravne osebe."
20,"Menim, da zadošča 87. člen in bi lahko pri drugem usklajevanju iz 85. člena pod 3. točko, peti odstavek izpustili."
4,To je redakcijski predlog.
1,Hvala.
5,Zaključujem to točko dnevnega reda.
7,Prehajamo na PREDLOG ZAKONA O PROMETNEM DAVKU.
47,"Družbenopolitičnemu zboru komisija vseh treh zborov za pripravo sporazumnega predloga predlaga, da sprejme naslednji sklep: Zbor pooblašča Zakonodajno-pravno komisijo Skupščine Republike Slovenije, da pri redakciji končnega besedila 10. točke tarifne številke 3 ob prometnem davku uporabi tehnično in slovnično primernejši naziv za ""superge"", to je ""športne copate""."
4,Predlog dajem na glasovanje.
3,Kdo je za?
3,Je kdo proti?
4,Se je kdo vzdržal?
17,"Če so tudi drugi zbori izglasovali tak predlog sklepa, potem skupne seje k tej točki ne bo."
3,Odrejam 45-minutni odmor.
34,"Predlagam, da se vrnemo na 30. sejo, in sicer najprej moramo ugotoviti stanje v zvezi z 9. TOČKO DNEVNEGA REDA - ZAKON O SPREMINJANJU DEVIZNIH VLOG OBČANOV PRI NARODNI BANKI JUGOSLAVIJE V DOLG REPUBLIKE SLOVENIJE."
12,Razpravo v zvezi s to točko smo v našem zboru opravili 14.1.
22,"Takrat smo odločanje odložili na današnji dan oziroma odložili zaradi tega, ker smo čakali na stališče Odbora za proračun in javne finance."
14,"Poročila tega odbora niste prejeli, ker se odbor ni uspel sestati v sklepčni sestavi."
62,"Moram pa povedati, da je med tem - in to je sedaj v bistvu tisto relevantno vprašanje, ki na nek način vendarle tudi vpliva na razpravo pri nas, na odločanje pri nas - da je med tem Zbor občin s sklepom to točko - ne da jo je v določeni fazi zavrnil, vrnil v neko prejšnjo fazo ali karkoli podobnega, ampak umaknil z dnevnega reda."
23,"In v skladu s poslovnikom, kot je interpretacija v poslovniku, to pomeni, da je ta predlog ad acta, da ni več nadaljnje obravnave."
6,Seveda velja to za ta zbor.
10,Seveda pa to postavlja posebno vprašanje tudi za druga zbora.
18,"Ker tudi če druga zbora potem sprejmeta, ne velja, ker zakon ni sprejet v treh zborih - ni sprejet."
9,"Gre za 289. člen poslovnika, ki govori o tem."
16,"Upam, da so oni to pač v skladu s proceduro opravili, kot je ta člen zahteval."
4,O tem ne dvomim.
11,Zato je vprašanje: mi smo imeli pri tem zakonu več predlogov.
37,"Skupina poslancev je predlagala - gre za predloge poslancev Vaneta Gošnika, dr. Rajka Pirnata, Aleksandre Pretnar, Žarka Preglja in še vrste drugih - da v skladu z drugim odstavkom 288. člena Poslovnika Skupščine Republike Slovenije zbor sprejme sklep, da:"
20,1. sklepanje o predlogu zakona o spreminjanju deviznih vlog občanov pri Narodni banki Jugoslavije v dolg Republike Slovenije se odloži.
47,"2. Izvršni svet Skupščine Republike Slovenije naj v roku enega meseca predloži zborom nov, dopolnjen predlog zakona, upoštevajoč razpravo v zboru in v delovnih telesih ter v skladu s programom sanacije celotnega bančnega sistema, upoštevajoč sklep Odbora za proračun in javne finance in dodatne sklepe Družbenopolitičnega zbora."
16,"Pri tem se sklep (kot ste videli) sklicuje na dodatne sklepe, ki so predlagani v nadaljevanju."
4,Gre za dodatne sklepe:
19,"1. V skladu z določili zakona o predsanaciji, sanaciji, stečaju, likvidaciji banke ali hranilnice uvede postopek o sanaciji bank."
47,"2. Da se po sklepu Odbora za kreditno-monetarni sistem pri Skupščini Republike Slovenije predlaga, da Agencija za prestrukturiranje bank do konca decembra tega leta pripravi program sanacije celotnega bančnega sistema, posebej Ljubljanske banke, v sodelovanju Izvršnega sveta in pod nadzorstvom Odbora za kreditno-monetarni sistem Skupščine Republike Slovenije."
12,"3. Program za sanacijo mora opredeliti konkurenčnost, lastninske deleže in lastninjenje bank."
26,"4. Nov predlog zakona naj opredeli tudi, da se morebitna prevzeta obveznost Republike Slovenije opredeli kot solastninski delež pri določeni banki, ne pa kot prevzem dolga."
12,5. Nov predlog zakona naj upošteva predloge programa sanacije celotnega bančnega sistema.
18,"Če ti sklepi ne bi bili sprejeti, je seveda treba glasovati o amandmajih k zakonu in o zakonu."
37,"Odbor za proračun in javne finance pa je predlagal za primer, če bi bil zakon sprejet, poseben sklep v štirih točkah - to ste dobili v poročilu odbora o tem zakonu, tako da predvidevam, da ni potrebno brati."
36,"In še en sklep je predlagal Odbor za varstvo potrošnikov, ki se delno pokriva s predlogi sklepov Odbora za proračun in javne finance in naj bi se tudi sprejemal v primeru, da bi mi zakon sprejeli."
30,"V bistvu je sedaj pred nami ocena, ali sprejmemo podoben sklep, kot ga je sprejel Zbor občin, vendar bi za to morali dobiti najprej predlog Vlade o umiku - po poslovniku."
21,"Se pravi, da bi morali izvedeti za mnenje Vlade, ali je predlagala Zboru občin umik in, ali ga predlaga tudi nam."
16,Ali gremo na glasovanje (tako kot sem povedal) o sklepih te skupine delegatov in tako naprej?
2,Gospod Potrč.
28,"Prosil bi, da je ta diskusija kratka in da se potem odločimo; ker menim, da je treba najprej dobiti mnenje Vlade, ali so oni predlagali umik ali ne."
1,Spoštovani!
24,"Prosil bi le, da ob odločitvi o tem upoštevamo vsaj (po moje) dvoje dejstev in tudi prosimo, da nam Vlada na ta dejstva odgovori."
9,Tretje pa bi opozoril na proceduralno ali precedenčno vprašanje.
80,"V ustavnem zakonu za izvedbo temeljne listine o samostojnosti in neodvisnosti Republike Slovenije smo med drugim v prvem odstavku 11. člena zapisali naslednje: ""Republika Slovenija bo na podlagi sporazuma o pravnem nasledstvu SFRJ prevzela tisti delež državnih dolgov SFRJ, ki se nanašajo na Republiko Slovenijo, in tisti delež s strani SFRJ garantiranih dolžniških obveznosti, katerih koristniki so pravne osebe s sedežem na ozemlju Republike Slovenije."" Kolikor vem, se problem, povezan z javnim dolgom, nanaša tudi na ta člen ustavnega zakona."
31,"Gre namreč za to, da obstaja terjatev bank za t.i. deponirane devizne hranilne vloge pri Narodni banki Jugoslavije in za dejstvo, da pač za te terjatve sedaj ni konkretnega naslovnika."
25,"Menim, da kaže na ta problem opozoriti in dobiti temu ustrezen odgovor: ali je sedaj po samem ustavnem zakonu naslovnik za te terjatve Republika Slovenija?"
3,"Trdim, da je."
39,"In če je, potem je v tem primeru obveznost priznana in poznana, ni pa še razrešena, ker vemo, da se še niti ni začela pa najbrž tudi ne upamo, da se bo kmalu končala ta delitev dediščine ali obveznosti."
78,"In drugo je vprašanje, ki je povezano z 2. členom tega ustavnega zakona, ki ima lahko na drug način svoje razumevanje, ampak tudi neposredna ustavna obveza v tretjem odstavku 19. člena: ""Za devize na deviznih računih in deviznih hranilnih knjižicah, vložene v bankah na ozemlju Republike Slovenije, za katere je do uveljavitve tega zakona jamčila SFRJ, prevzame jamstvo Republika Slovenija po stanju na dan uveljavitve tega zakona."" Ne trdim, da ne obstaja neposredno razmerje med občanom in banko."
20,"Ampak, z dnem sprejema tega ustavnega zakona smo vzpostavili tudi neko jamstvo, razmerje države do banke in do tega občana."
39,"Menim, da je treba tudi na to vprašanje odgovoriti, da se ne bi ustvarjal v parlamentu občutek, da gre za predpis, pri katerem smo mi dobre ali slabe volje, ali o njem razpravljamo, ali ga sploh sprejmemo ali ne."
12,"Trdim, da imamo iz obeh razlogov ustavne obveze, da ta problem razčistimo."
2,In tretje.
9,"Soglašam z razlago, ki jo je dal gospod podpredsednik."
15,"Če nek zbor nekaj umakne z dnevnega reda, je vsa procedura v drugih zborih nesmiselna."
41,"Prosil bi pa, da tako razlago potem štejemo kot razlago poslovnika in da jo uporabljamo tudi v vseh drugih primerih, kadar do takšne rešitve pride; da ne bi v nekem drugem primeru, kjer bo nekomu drugemu drugače ustrezalo, našli drugačno razlago."
7,"Če želite, lahko povem, na kaj mislim."
21,"Mislim tudi na lastninski zakon, pri katerem je deloma - pravim deloma - situacija enaka; lahko pa v vsakem trenutku tudi enaka nastopi."
26,"Včeraj sem med drugim na sestanku vodij poslanskih klubov rekel, da lahko tudi Zbor združenega dela sprejme sklep, tega zakona ne bomo uvrstili na dnevni red."
8,Niti danes niti jutri niti čez tri tedne.
29,"In v tem primeru je seveda situacija popolnoma enaka, kot če ga je nek zbor umaknil z dnevnega reda, ker ga lahko prvi in drugi pač kasneje ponovno uvrsti."
2,Hvala lepa.
1,Hvala.
16,"Ponovno poudarjam: dobili smo obvestilo iz Zbora občin, da je zbor umaknil predlog z dnevnega reda."
8,"Nimam nobenega razloga, da bi dvomil v korektnost."
7,"Vemo pa, kaj pravi 289. člen poslovnika."
11,"Pravi: ""Predlagatelj (v tem primeru vlada) lahko predlaga umik zakonskega predloga."
9,O takšnem predlogu zbor razpravlja ter odloči s sklepom.
24,"Če zbor tak predlog sprejme, se postopek dokončno ustavi."" To pomeni, da je nerelevantno še naprej se ukvarjati s tem predlogom v drugih zborih."
17,"Rekel sem, da moramo dobiti od vlade obvestilo o tem, ali je ona predlagala umik ali ne."
9,"Ker, če ga ni predlagala, potem moramo razpravo nadaljevati."
11,"Prosim, gospod Debeljak, namestnik ministra za finance, bo to takoj pojasnil."
5,Vlada tega predloga ne umika.
41,"Mi smo pripravili amandmaje Vlade k zakonu, glede na razprave, ki so bile v zborih in na delovnih telesih, vendar teh amandmajev še ni obravnaval Odbor za kreditno-monetarni sistem; kolikor sem informiran, bo to obravnaval jutri in je odbor že sklican."
28,"Odbor za javne finance in proračun ni bil sklepčen in ni obravnaval, Zakonodajno-pravna komisija tudi ni bila sklepčna in to pomeni, da nimamo poročila glede stališč Zakonodajno-pravne komisije."
25,"Zato predlagam: danes sicer še ni pogojev, da bi odločali o tem, ampak menim, da naj ostane predlog tega zakona na dnevnem redu tega zbora."
1,Hvala.
16,"Seveda če to drži, potem moramo ugotoviti, da je Zbor občin verjetno sprejel proceduralno dvomljiv sklep."
25,"Predlagam, da ostanemo pri sklepu, da se odločanje odloži, dokler ne dobimo stališč odborov in da sedaj ponovno prekinemo to točko in gremo na naslednjo."
25,"Naslednja točka o kateri lahko razpravljamo iz 30. seje - o proračunu še ne moremo sklepati, ker še ni sklepov in stališč delovne skupine - to je"
1,16.
14,TOČKA DNEVNEGA REDA - PREDLOG IZJAVE V ZVEZI Z NAPADI NA POSLANCE SKUPŠČINE REPUBLIKE SLOVENIJE.
38,"Pred tem Še nekaj mimogrede: mi smo danes zjutraj predlagali, da se najprej 10. in potem 11. delovna skupna seja - najprej za odločanje o zakonu o zadrugah in potem o zakonu o pokojninsko-invalidskem zavarovanju - skličeta ob 18. uri."
10,"Druga zbora predlagata, da bi to bilo ob 17. uri."
18,"Ne da bi glasovali sprašujem, ali se zbor strinja s tem, da bi to bilo ob 17. uri?"
6,"V redu, torej ob 17. uri."
3,Vračam se na
1,16.
3,TOČKO DNEVNEGA REDA.
14,V zvezi s to točko ste prejeli dne 17.12.1991 dopis klub poslancev Liberalne stranke.
28,"V oklepaju so navedeni podpisniki, ki pa niso vsi člani Liberalne stranke; kakor vem gospod Danijel Malenšek, Vitomir Gros, dr. Ludvik Toplak, Danijel Starman in dr. Rudi Kocijančič."
23,Dobili ste ta dopis Uprava Varnostno-informativne službe Ministrstva za notranje zadeve z dne 25.7.1991 in odgovor Ministrstva za notranje zadeve z dne 18.7.1991.
28,"Ker mi tu razprave še nismo opravili, najprej predlagam, da zbor imenuje 5-člansko delovno skupino, ki bo spremljala razpravo v zboru in na podlagi razprave pripravila predlog sklepov."
17,"Prosim za predloge 5-članske delovne skupine, ki bo pripravila ta predlog sklepov v zvezi s to točko."
27,"Kdo veste gre za druge napade, ne za tistega konkretnega, v zvezi s katerim smo že sprejeli izjavo, to je v zvezi z napadom na stanovanje gospoda"
1,Šetinca.
18,Ali bo kdo razpravljal o tej točki o izjavi v zvezi z napadi na poslance Skupščine Republike Slovenije?
6,Točko smo uvrstili na dnevni red.
4,Nihče ne bo razpravljal? ...
0,...
14,"Če se prav spomnim, je zahteval najprej predsednik zbora, potem pa še nekateri drugi."
4,Nihče ne namerava razpravljati?
12,"Zbor je to uvrstil z večino glasov na dnevni red, moram povedati."
4,Nihče ne bo razpravljal?
13,"Ali zbor meni, da je treba sprejeti kakršnekoli sklepe v zvezi s tem?"
2,Ne sodi.
11,"Ali potem zbor meni, da lahko točko zaključimo brez kakršnihkoli sklepov?"
7,"Prosim, najprej gospod Pučnik, nato gospod Buser."
1,Spoštovani!
18,"Preletel sem ta material, ki je bil v zvezi s tem incidentom napisan in tudi nam poslancem poslan."
51,"Tako kot smo zadnjič obsodili napad na gospoda Šetinca in njegovo družino, prav tako se ne moremo strinjati s tem, da so v javnem lokalu napadli z metanjem kozarca in s pripombami državljani, od katerih sta dva v službi t.i. državne varnosti, ali kakorkoli jo že mi sedaj imenujemo, VIS."
17,"Menim, da tu vendarle moramo vsa dejanja enako obsojati, ne glede na katerega člana parlamenta se nanašajo."
28,"Ker to se pravi: napadli so jih zato, ker so jih poznali in so izkoristili priložnost v lokalu, da so pač na svoj način izpovedali svoja politična nagnjenja."
18,"Ker sicer se to ne bi zgodilo, da tam ""neka gospa"" vrže proti skupini v javnem lokalu kozarec."
17,"Hkrati pa je v tem materialu omenjeno, da je tudi že prej grozila s pištolo, z orožjem."
24,"Predlagam, da vendarle ne bodimo tako ravnodušni do tega primera, ker sicer bodo te stvari šle po takšni poti, kar pa je skrajno neprimerno."
1,Hvala.
4,Gospod Buser je naslednji.
8,Samo nekaj: sedaj se je razprava vendarle začela.
26,"Prosim, če razprava bo in če bomo sledili temu stlaišču gospoda Pučnika, da se nekaj ljudi zadolži za to, da bodo na podlagi tega nekaj pripravili."
1,Spoštovani!
10,"Zadnjič je bilo več ugovorov, kako so različni napadi potekali."
22,"Jaz sem takrat tudi rekel, da ni vseeno, kako so različni demonstrantje, recimo, vedejo pred skupščino ali do poslancev v tistem času."
26,"In sem tudi rekel, da bi bilo pravilno, da tisti, ki organizirajo potrebne mimohode, že prej tudi zagotovijo, da bo vse potekalo nekako v merah dostojnosti."
12,"S tem pa ne rečem, da ne smejo vpiti ali kaj podobnega."
23,"Samo, da pa osmrajujejo ves dan, npr. z izpušnimi plini pred skupščino in v okolici, zastrupljajo ozračje in ljudi, da je to nedostojno."
8,Vprašljivo pa je seveda z gospodarskega vidika sploh.
34,"Potem bi tudi rekel, da dostikrat so tudi tisti ljudje, ki so ljudje vlade in so mnogokrat prav tako cilj napadov - časopisnih in drugih, pa tudi za tem pultom ali v katerikoli naši dvorani."
8,Člani vlade so mnogokrat tudi člani našega parlamenta.
31,"In če so ti ljudje mnogokrat napadani iz popolnoma neupravičenih razlogov, tudi za tisto, kar nikdar v življenju verjetno niso storili niti v svojih mislih, to je tudi napad na poslanca."
18,"Jaz bi danes odločno rekel, ker pa na ""Pobude in vprašanja"" ni možna diskusija, bom pa sedaj izkoristil."
20,"Če je gospod Peterle mogoče sedaj tudi sokrivec uvajanja teh plačil zelenih kart v Avstriji, mi pa tudi glavo odrežite."
11,"Saj to so že smešne stvari, ki presegajo vso ljudsko domišljijo."
6,In še bi jih lahko naštevali.
8,Vse to so dostikrat pravzaprav napadi in nedostojnosti.
15,"Vsaj tega ni treba nekomu ali drugemu pritikati, za kar res niso ali nismo krivi."
7,Bodimo vsaj v tej smeri kolikor-toliko dostojni.
2,Hvala lepa.
1,Hvala.
7,"Gospod Franco Juri, potem pa gospod Smole."
4,Spoštovane kolegice in kolegi!
9,Iz doslednosti moram podpirati izjavo tudi o tem incidentu.
26,"Ker že takrat, ko je šlo za obravnavo primera ""Šetinc"", sem poskušal razmejiti navadno polemiko in proteste nekaterih državljanov do delovanja poslancev od fizičnih, konkretnih napadov."
25,"Zato se strinjam z gospodom Pučnikom, ko pravi, da so v tem incidentu tudi elementi fizičnega ravnanja in fizičnega izkazovanja nelagodja, nestrpnosti do določenih poslancev."
19,"Mislil pa sem, da je izjava že pripravljena, da jo bomo pač danes dobili kot predlog in tudi sprejeli."
13,"Sedaj se stvar zatakne, ker bi šele morali organizirati skupino in napisati izjavo."
34,"Vendar prav zaradi vseh izraženih stvari na prejšnji seji v zvezi s Šetincem, menim, da moramo tudi danes predvsem v zvezi s tistim incidentom, ki se je zgodil v Riu, pripraviti tudi ustrezno izjavo."
54,"Moram povedati, da je običaj tak, da ali predlagatelj, ki neko točko predlaga, predlaga tudi nek predlog sklepa, ali v takem primeru izjave; ali pa se to zgodi na ta način, kot smo sedaj predlagali: da se imenuje skupina, ki na podlagi razprave potem pripravi sklep oziroma izjavo in jo predloži zboru v sprejem."
36,"Na začetku sem apeliral, da to skupino imenujemo - in še vedno apeliram, glede na to, da razprava teče, da se dogovorimo za teh 5 ljudi, ki bodo to pripravili in bi jutri potem o tem glasovali."
32,"Še preden dam besedo gospodu Smoletu, ponovno apeliram, da to naredimo, ker točko imamo na dnevnem redu, večina je glasovala za uvrstitev točke na dnevni red, in potem izpeljemo stvar do konca."
5,Prosim za predloge za skupino.
23,Ta skupina bo vzela magnetogram te razprave (dobi ga lahko od zadnjič in od danes) in naj na podlagi tega pripravi neko besedilo.
8,"Prosim, če lahko dobim predloge za o skupino. ..."
0,...
12,"Ivan Pučnik, Ignac Polajnar, dr. Lev Kreft, dr. Stanko Buser, Franco Juri."
8,"Prosim, da najprej ugotovimo sklepčnost oziroma ugotovimo navzočnost."
9,"Ali lahko pridobimo še 6 ljudi, da bomo sklepčni."
19,"Sedaj pa, če se strinjate, da kljub nesklepčnosti, še gospod Smole pove svoje stališče in bomo potem izglasovali skupino."
18,"Popolnoma se strinjam z gospodom Pučnikom, da moramo enako obravnavati vse napade na poslance ali grožnje z napadi."
30,"Moti me pa to, da je ta skupina, v kateri so bili gospodje Toplak in Gros, prijavila to zadevo našemu Družbenopolitičnemu zboru šele potem, ko je bil napad na Šetinca."
5,Tega pa res ne razumem.
18,"Normalno bi bilo, da so takoj julija (ali kdaj se je to zgodilo) dali to na dnevni red."
33,"In bi predlagal, da se dogovorimo - če bomo sprejemali neke sklepe - naj vsak poslanec, ki se čuti ogroženega ali ima dokaze za napad ali poskus napada na njega, to javi določeni skupščinski komisiji."
22,"Jaz bi tudi lahko - to je moja napaka; na mene je bilo ne vem koliko poskusov raznih napadov, pa tega nisem javljal."
43,"Samo prosim, da se potem dogovorimo za enotne kriterije, da ne bomo iz tega delali politično strankarsko zadevo; da ne bo izpadlo, da sedaj nekoga zaradi tega, ker je iz ene stranke, ščitimo, drugega pa, ker je iz druge stranke, pa ne ščitimo."
13,Gre za zaščito vseh poslancev in potem je treba vse poslance enakopravno obravnavati.
23,"In verjetno je ena naših skupščinskih komisij zadolžena, da bdi nad tem problemom in da vsak od nas za vsak primer pravočasno sporoči."
1,Hvala.
24,"To je predlog, ki naj ga pač ta skupina upošteva in če bo menila, da je pravilen, naj ga ustrezno vključi v to izjavo."
7,Ali želi še kdo razpravljati o tem?
17,"Sedaj bi nas moralo biti - skupaj z gospodom Hobičem, ki je šel iskat še druge - 38 prisotnih."
12,"Predlagam, da počakamo, če se bodo pojavili še trije in potem glasujemo."
5,"Ponovno prosim, da preverimo sklepčnost."
2,Ugotovimo navzočnost.
3,Potrebujemo še enega.
19,"Kdo je za to skupino petih, ki naj za jutri pripravi stališče oziroma izjavo v zvezi s to točko?"
2,Skupina je?
13,"Ivan Pučnik, Ignac Polajnar, dr. Lev Kreft, dr. Stanko Buser in Franco Juri."
8,"Prosim, da se dogovorite, kdaj, ob kateri uri ..."
0,...
10,Očitno to ne bo jutri; potem pa pač do naslednjič.
5,Kdo je za to skupino?
3,Je kdo proti?
4,Se je kdo vzdržal?
5,"Ugotavljam, da je skupina imenovana."
4,Sedaj ne moremo nadaljevati.
11,"Ob 17. uri je skupna seja, kot sem vas prej obvestil."
10,Najprej 10. in potem 11. skupna seja - v veliki dvorani.
11,Najprej bo 10. skupna delovna seja - usklajevanje o zakonu o zadrugah.
11,Potem je 11. delovna skupna seja - usklajevanje zakona o pokojninsko-invalidskem zavarovanju.
10,"Druga zbora sta obvestila, da jutri ne bosta nadaljevala sej."
19,"Se pravi, da vas bomo o nadaljevanju teh dveh sej, t.j. 30. in 32. seje Družbenopolitičnega zbora obvestili."
5,Verjetno bo to naslednji teden.
12,"Na skupni seji bo dokončno jasno, ali bo jutri zasedanje ali ne."
4,Gospod Pregelj želi besedo.
10,"Oprostite, v zvezi s to točko o napadih na poslance ..."
14,"... bi predlagal tej skupini, ki bo pripravila sklepe, da si pridobi še druge dokumente."
11,"Namreč, iz teh dokumentov tega problema ne bo mogoče dokončno osvetliti."
42,"Lahko se sprejme zgolj nek splošen sklep, da se obsoja take napade, toda tukaj gre za nekoliko bolj zapleteno zadevo in predlagam, da se predvsem iz teh varnostno-obveščevalnih služb pridobijo ustrezni dokumenti - tudi o identiteti teh oseb, ki so napadle navedene poslance."
1,Hvala.
14,"O tem, ali bo jutri nadaljevanje ali ne, boste obveščeni dokončno na skupni seji."
