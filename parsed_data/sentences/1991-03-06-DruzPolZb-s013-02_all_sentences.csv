21,"Poslanke in poslanci, cenjeni gostje, predlagam tudi na iniciativo nekaterih naših poslancev, da ugotavljamo ta trenutek navzočnost, da bi razpravo začeli."
7,"Se strinjamo s tem, da začnemo razpravo."
9,"Bolje rečeno, nadaljujemo razpravo tam, kjer smo včeraj nehali."
8,O proračunu v povezavi še s socialnim programom.
17,Včeraj smo končali razpravo o socialnem programu in v povezavi s proračunom se javlja še g. Podobnik.
27,"Takole, prosim vas, da bi bili racionalni s časom, ob 17.00 bi morali končati; 14 imamo prijavljenih, to bi bilo točno 60 minut, če se držimo dogovora."
1,Hvala.
44,"Glede na to, da nihče od predstavnikov naše stranke ni obremenjeval časa, ki je bil namenjen včerajšnji razpravi v zvezi s socialnim programom, bi jaz samo na kratko poskušal združiti nekatera razmišljanja v zvezi s socialnim programom in navezati še nekaj besed o proračunu."
7,Slovenska vlada prvič predstavlja celovit socialni program.
14,"Ob pozornem prebiranju uvodnih poglavij, da tako rečemo, da se je problema lotila poglobljeno."
21,"Najprej izpostavi, da je v celotnem povojnem obdobju socialna politika temeljila na dveh načelih: egalitarnosti in iz dela izhajajoči socialni varnosti."
22,"Realnost teh načel se je kazala v polni zaposlenosti in v zelo visokem deležu aktivnega prebivalstva, tudi zaradi visokega deleža zaposlenih žen."
14,Sistem Samoupravnih interesnih skupnosti ni podpiral ekonomske učinkovitosti oz. se ni prilagajal materialnim možnostim.
31,"Nujno je bilo, da se financiranje javnih služb prenese na državni proračun, s tem pa v odločanju v parlament in omogoči globalni pogled v strošek in omejevanje v okvir zaključene bilance."
5,Nova izhodišča v socialni politiki.
23,"V predlaganem dokumentu vlada nedvoumno pove, da se spremenjen vrednostni sistem v naši družbi nujno kaže pri spremembah v političnem in ekonomskem sistemu."
23,"Izhodišča socialne politike, ki jih predlaga vlada, so jasen izraz novega družbenopolitičnega mišljenja, ki se je vzpostavil ob novi izvoljeni oblasti na Slovenskem."
21,"Ta izhodišča predstavljajo osnovni izvir delovanja demokratične, socialne in pravne države, za katero se je novoizvoljena oblast tudi pred volitvami zavzemala."
17,"Naj jih na kratko naštejem individualnost, pluralnost, demokratičnost, pravnost, zahteve po enakih možnostih, ekonomski učinkovitosti in deregulaciji."
7,Kot splošni vrednoti obstajata solidarnost in vzajemnost.
17,"Omejena izhodišča naj se udejanijo v temeljih nove državnosti, ki bo navzven izžarevala socialno in demokratično naravnanost."
25,"V programu izstopa kot bistvena novost načelo, da si mora socialno varnost posameznik zase in za svojo družino v skladu s svojimi sposobnostmi zagotoviti sam."
12,"Naloga države je le v tem, da za to ustvarja ustrezne pogoje."
24,"Treba je poudariti, da je dolgoletna politika nekakšne pasivne drže do lastne socialne varnosti zapustila v slovenskem človeku pohabljeno, to nujno in neizbežno držo."
10,Najprej si zase odgovoren sam s svojimi sposobnostmi in omejitvami.
32,"Država naj ti le omogoči, da se svobodno izraziš, ustvarjalno in iznajdljivo znajdeš v življenju in to na pošten način z delom, znanjem, odpovedjo, odgovornim početjem do svoje lastne sedanjosti in prihodnosti."
14,"Te miselnost, ki je bila v preteklosti zavrta, ni mogoče hitro in učinkovito rehabilitirati."
37,"Drugo načelo, ki ga predlaga oz. zagovarja vlada v predlaganem predlogu je, da država v okviru proračuna in v parlamentu sprejete razvojne politike oblikuje nacionalne programe, ki morajo zagotoviti minimalno socialno varnost ljudi in vključevati razvojne cilje."
12,To načelo v bistvu dopolnjuje prvega in je osnova vsake celovite politike.
13,"Država je dolžna skrbeti za neko dogovorjeno, na žalost, minimalno socialno varnost ljudi."
4,Tretje načelo nadgrajuje drugega.
31,"Govori o tem, da si mora posameznik proti znanim rizikom in tistimi, ki so predvidljivi in je zaposlen oz. ima redne vire prihodkov, obvezno zavarovati in si tako zagotoviti socialno varnost."
26,"Vmes, med tema načeloma bi lahko uvrstili tudi pobudo SKZ - Ljudske stranke o uvedbi t.i. nacionalne pokojnine, ki bi omogočila minimalno, a človeka vredno preživetje."
28,"Četrto načelo ostaja v tem, da država zagotavlja socialno varnost tistim posameznikom, ki si je sami ne morejo zagotoviti in se pri tem upošteva načelo solidarnosti in vzajemnosti."
36,"Novi temelji socialne politike, ki so resnično novi glede na dolga leta znana načela skupnih potreb, ki so nad potrebo posameznika, tako vzpostavljajo državo, ki bo dopuščala in podpirala različne načine posameznikom v povezavi z drugimi."
17,"Posameznik tako stoji pred nalogo odgovornega odnosa do njegove lastne socialne varnosti, zdravja, izobrazbe, vzgoje otrok itn."
30,"Država skrbi le za zadovoljevanje tistih potreb, ki predstavljajo temelj nacionalnemu razvoju in ne nazadnje, tudi temelj identitete naroda, ob tem pa vpliva na razreševanje izhodišč in problemov družbenega razvoja."
9,Še nekaj misli o socialni problematiki na kmečkem področju.
27,Že sama aktivna prisotnost Kmečke zveze - Ljudske stranke v slovenskem javnem političnem življenju je dokaz o enakovrednem in enako veljavnem prispevku slovenskega kmeta za razvoj te družbe.
41,"Že sam obstoj politične stranke, katere jedro predstavlja slovensko kmetstvo je poleg dejstva, da se kmetstvo uveljavlja kot nepogrešljivi člen nacionalne samobitnosti, tudi jasen socialni moment, ki vrača častnost kmečkemu poklicu in kmečkemu delu, ki ne nazadnje izpričuje veliko stanovsko samopovedanje."
40,"Stanovski politični koncept je bil zato po našem mnenju moder in daljnosežen, saj je združeval socialno in politično dimenzijo gibanja, ki je stopilo tako v zgodovino slovenske politične samoorganiziranosti in ga lahko s ponosom postavimo ob bok velikemu Krekovnemu gibanju."
55,"Kmečko področje, kjer bi predlagali poudarke na socialni politiki, bi bilo: prvič - veljava slovenski kmečki ženi, brez te nujne drugačne miselnosti, ki bo ponovno oživila duha spoštovanja do kmečke žene, njenega dela, ni realnega upanja, da bi se slovensko podeželje in višinski demografsko osiromašeni predeli napolnili z mladimi družinami, ki bodo izražale veselje do življenja."
22,"Tu je nujno odločno vztrajanje za enake pogoje porodniškega dopusta za vse matere, s primernimi dejanskimi denarnimi nadomestili za čas porodniškega dopusta."
3,Drugič - ostareli kmetje.
17,"Nujno je prizadevanje za ustrezno zdravstveno oskrbo, s poudarkom na ustrezni patronažni službi in občasnih zdravstvenih pregledih."
36,"Prav tako je potrebno vzpostaviti pravično pokojninsko in invalidsko zavarovanje, da se ne bodo pojavljali sramotni primeri, ko kmet prejme manj kot 300 din pokojnine, kar bomo obravnavali v enem izmed intervencijskih zakonov v teh dneh."
27,"Ponovno omenjam nacionalno pokojnino, kot prizadevanje za pravično pokojninsko politiko, ki bi s tem vzpostavila nek osnoven socialni vzorec, ki bi omogočal vsakemu državljanu človeka vredno preživetje."
5,In tretjič - mlade kmečke družine.
13,Brez njihove številne prisotnosti v slovenskem prostoru bo slovenski kmečki stan zapisan brezperspektivnosti.
19,"V tem smislu je pomembna tudi davčna zakonodaja, ki želi biti tudi socialno naravnana, predvsem to velja za dohodnino."
2,Naj zaključim.
8,Vlada je pristopila k razreševanju socialne problematike celovito.
15,"Koliko pa bo na konkretnih področjih uspešna, bo odvisno od višine in razreza republiškega proračuna."
14,Višino le-tega pa bo v veliki meri kreirala težka gospodarska situacija v Republiki Sloveniji.
18,"Brez dvoma pa so predlagana načela socialne politike garancija za pravilno usmeritev v socialno, demokratično in pravno državo."
10,Rekel bi samo še nekaj besed v zvezi s proračunom.
23,"Predvsem se zavedam, da je delo pri oblikovanju republiškega proračuna, se pravi prvega proračuna, dejanskega proračuna Republike in države Slovenije, izjemno težko delo."
17,"In v tem smislu izražam vso podporo temu delu, ki je bilo opravljeno v zelo težkih razmerah."
44,"Zato menim, da tudi kritike, ki jih bodo in jih bomo danes izražali na posamezna področja v tem proračunu, morajo biti vendarle nekako omejene s tem spoznanjem, da je pač vlada bila tukaj na nekem področju, kjer se pravzaprav ni mogla po nikomer zgledovati."
21,"Zato tudi posamezne postavke znotraj tega proračuna gledam manj kritično, kot bi jih, če bi bile možnosti pri izdelavi proračuna drugačne."
50,"Konkretno, na kmetijskem področju osebno menim, da bi bilo potrebno za prestrukturiranje slovenskega kmetijstva, ki je v zadnjih desetletjih bilo naravnano izrazito neprimerno, v nepravo smer, ki bo zahtevala velika sredstva, da se bomo usmerili v neko evropsko smer (če tako rečem), se pravi, bi bila potrebna zelo velika sredstva."
14,"Ta proračun jih ne namenja v taki meri, da bi to pot lahko zastavili."
36,"Po drugi strani se pa popolnoma zavedam, da proračun namenja na tem področju pač tista sredstva, ki jih je realno, v situaciji, ko se bo morala vsaka panoga odpovedati delu svojih želja, dejansko tu lahko namenijo."
50,"Konkretno v kmetijskem delu proračuna, ki je pač skupaj kmetijski in gozdarski del, pa bi povedal še to, kar bo sicer izneseno tudi ob gozdarski zakonodaji, da je mnenje, da prav obseg gozdarske službe in vsega, kar se financira iz proračuna na tem področju, morda ne sledi temu osnovnemu izhodišču."
13,"Namreč, se ne prilagaja dejanskim trenutnim zmožnostim države Slovenije glede obsega proračunskega financiranja."
50,"In v tem smislu menim, da če se bomo odločali, glede na to, da je vlada že predvidela možnost oz. potrebo po tem, da se vsaj delno zniža proračun, vidim možnost, da bi z nekim racionalnim pristopom prav na tem segmentu lahko za nekaj procentov tudi znižali sedanji republiški proračun."
44,"To pa govorim predvsem zato, ker menim, da moramo probleme, ki se pojavljajo pri prestrukturiranju posameznih služb - konkretno na gozdarskem področju, problemi v zvezi z zaposlitvijo, reševati na drug način, ne pa skozi tovrstno proračunsko financiranje, ker gre tudi za naprej za daljnosežnejši ukrep."
39,"Zato bi še enkrat rekel, čeprav so na samem kmetijskem področju potrebe mnogo večje kot jih predvideva sedanji proračun, menim, da je glede na to, da je potrebno upoštevati realne zmožnosti Slovenije, treba tudi to stvar kot tako podpreti."
14,"In še kritike na delež proračunskih sredstev na posamezna področja obrambe, državne varnosti itn."
43,"Verjetno je res, da je v fazi izpeljave plebiscitnih naročil tu zavestno treba iti v večji delež financiranja, kot bi želeli oz. kot bi primerjalno z drugimi panogami sicer bilo nekako samo po sebi umevno, če bi živeli v nekem drugačnem normalnem obdobju."
1,Hvala.
2,Hvala lepa.
8,"Janez Kopač, pa nekaj minut, potem Mile Šetinc."
13,"Po vrsti sledijo: Anton Peršak, Matjaž Šinkovec, Janko Halb, dr. Božidar Voljč itd."
3,"Prosim, gospod Šetinc."
24,"Jaz za razliko od sedanjih razprav in tudi večine kasnejših razpravljalcev ne zagovarjam linearnega zmanjševanja proračuna, najmanj še o kakšnih dramatičnih številkah nadaljnjega zmanjšanja."
25,"Tu smo slišali tudi iz Poljč po časopisnih poročilih, da stranke Demosa priporočajo še za 5-10% nižji proračun, gospodarska zbornica celo 20% in podobno."
12,"Seveda je treba razumeti zahteve gospodarstva, ki je kot vedno doslej preobremenjeno."
15,"Toda javnih izdatkov ni mogoče razumeti zgolj kot neproduktivno, parazitsko trošenje tako imenovanega ustvarjenega dohodka."
30,"Z javnimi izdatki se ne financira samo birokracija, ampak tudi številne storitve, ki so ne le sestavni del družbenega proizvoda, ampak večji del tudi nujni pogoj za rast družbene produktivnosti."
31,"Stalno zatiranje tako imenovane skupne in splošne porabe, ta fraza vam je gotovo še vedno v ušesih, je prvič nasledek marksistične teorije vrednosti, ki priznava le materialne dobrine iz neposredne proizvodnje."
7,"In drugič, rezultat splošne neučinkovitosti socialističnega gospodarstva."
15,"In to naše je še vedno takšno, ki jim je sleherna davčna obremenitev prehudo breme."
33,"Samo če se spomnite te znane politike omejevanja skupne in splošne porabe, ki je označevala stalnost vseh deset kriznih 80. let, pa se je gospodarsko stanje iz leta v leto bolj bližalo kolapsu."
24,"Prenagle oscilacije, npr. nagla dramatična, čez noč znižanja deleža javnih izdatkov v družbenem proizvodu imajo, po mojem mnenju, praviloma prav nasprotne učinke od želenih."
16,"Namesto, da bi se prihranjena sredstva prelila v akumulacijo, se proizvodnja zniža, družbeni proizvod pa pade."
5,Mislim da je razlog preprost.
44,"Prihranek sploh ni ustvarjen, ker nekateri sektorji gospodarstva, ki prodajajo na račun javnih izdatkov, na primer v obliki plač zaposlenih v družbenih dejavnostih ne morejo realizirati dela proizvodnje, preusmeritev menjave pa ni mogoča zaradi splošnega pomanjkanja obratnih sredstev, investicijskega mrtvila, nestimulativnega izvoza in podobno."
22,"Družbeni proizvod se na koncu zmanjša tako za del javnih storitev, kot za del materialnih dobrin, ki se zamenjajo za javne storitve."
11,Po padcu proizvodnje in družbenega proizvoda se ta začaran krog ponovi.
9,"Gospodarstvo zopet zahteva dodatno razbremenjevanje, javni sektor propada itd."
21,"No, sedaj pa še nekaj o najšibkejši točki predlaganega proračuna, ki je bila doslej najbolj, če uporabi ta grd izraz, politizirana."
14,"Namreč gre za primerjavo med naraslimi izdatki za domačo, poudarjam domačo, slovensko ljudsko obrambo."
8,"Gre, kot je znano, za 2,7 milijarde din."
19,"Indeks je kar 1588, na eni strani in na drugi strani veliko luknjo pri planiranih izdatkih za cestno gradnjo."
13,"Gre po trditvah za okoli 2,3 milijarde zbranih sredstev iz namenskega cestnega dinarja."
32,"Po podatkih, ki so meni dostopni, bo zaradi preusmeritve namenskih sredstev za cestno izgradnjo v druge namene, na primer za ljudsko obrambo, letos mogoče dokončati le predor Karavanke in mejni prehod Šentilj."
16,"Ustaviti bo treba začete gradnje, novih cest ne bo mogoče graditi, kljub že odobrenim tujim posojilom."
11,Ne bo mogoče obnoviti poškodovanih cest in mostov iz novembrskih poplav.
19,"Nadaljevalo se bo propadanje slovenske cestne mreže, ne bo mogoče obnoviti cest, ki jih je poškodovala letošnja zima itd."
14,Zaradi bistvenega zmanjšanja del bo po teh podatkih ostalo brez zaposlitve okoli 8.000 delavcev.
14,Posredno pa bo prizadetih še dobrih 20.000 delavcev v gradbeništvu in drugih vzporednih dejavnostih.
6,In kaj bomo dobili v zameno?
25,"Seveda, začetek vojaškega urjenja kakih 2.000 mladcev, ki naj bi bili embrii čisto prave slovenske vojske in še to šele v drugi polovici letošnjega leta."
24,"Sedaj bi vas opozoril na neko številko in če se hočete skupaj z menoj zabavati ob razvozlavanju te številke, bi vas k temu povabil."
11,"Ne vem, če je že kdo od vas ta izračun naredil."
43,"Izhajam iz predpostavke, da gre torej za 2,6 milijarde din, da naj bi po materialih Sekretariata za ljudsko obrambo jeseni začeli usposabljati okoli 2.000 obveznikov in iz predpostavke, da bo ta postavka črpana do začetka naslednjega proračunskega leta, skratka do 1. aprila 1992."
23,"Če te 2,6 milijardi delimo z 2.000 teh mladcev, dobimo 1,3 milijone dinarjev, kar je nekaj več kot 140.000 mark po sedanjem tečaju."
20,"In če, gre za sedem mesecev, če to delimo s 7 dobimo 20.000 mark na enega izurjenca ali bodočega izurjenca."
10,Letno to pomeni 240.000 mark ali 160.000 dolarjev po glavi.
15,"Za primerjavo, izdatki za italijanskega vojaka na leto so 43.000 dolarjev, avstrijskega pa 26.000 dolarjev."
10,"Očitno je, da se v tej številki skriva vse mogoče."
11,"Seveda nismo tako naivni, da tega ne bi vedeli že vnaprej."
13,"Seveda pa tudi nimamo pojma, kaj bo to vse bilo v tej postavki."
6,Ker očitno gre za fantastično številko.
36,"In to kljub temu, da predlagatelj dobro ve, da bo do jeseni sprejeta nova slovenska ustava, kar je bilo poudarjeno že v razpravi o ustavnem zakonu, ki bo tudi morala rešiti vprašanje slovenske vojske oziroma demilitarizacije."
58,"Če bo sprejet mirovni člen, ki ga poleg opozicijskih podpira tudi ena od močnejših strank v Demosu in nihče ta hip ne more reči, da ta člen ne bo sprejet, bo odpadla sleherna ustavna podlaga za črpanje te proračunske postavke, saj ta člen med drugim aplicira tudi to, da se v prehodnem obdobju obrambni potencial Slovenije ne povečuje."
23,"Zato je nesmiselno, pravzaprav že kar norčevanje iz ustavne razprave, če nekdo v proračun plačuje sredstva, ki bodo morda čez nekaj mesecev odveč."
32,"Edino prav bi bilo, da bi vlada počakala na izid ustavne razprave in če bo v njej zmagal ta vojaški člen, bo lahko vlada vključila to postavko v naslednji proračun, naslednje leto."
13,Za nujno potrebna predhodna sredstva pa lahko poskrbi z ustreznim rebalansom letošnjega proračuna.
53,"To še toliko bolj, ker sodeč po izjavah predstavnikov Republiškega sekretariata za ljudsko obrambo, celotna finančna konstrukcija letošnjega urjenja novih slovenskih vojakov temelji na povsem izmišljeni, po mojem mnenju napihnjeni optimistični, če ne kar utopični predpostavki, da bo urjenje potekalo v objektih, ki jih bo v ta namen do jeseni odstopila sama JLA."
2,Naj končam.
24,"V tem delu proračuna je skratka odločitev uvod v tisto, kar bo sicer največja dilema pri sprejemanju vojaškega oziroma mirovnega člena nove slovenske ustave."
3,"Skratka, kaj narediti?"
18,"Ustvarjati novo, moderno, dobro oboroženo, visoko profesionalno slovensko vojsko, ki bo morda res nekoč postala strah zbujajoča sila."
20,"Seveda le v lokalnih merilih, pa čeprav bo do takrat minila neposredna nevarnost za varnost Slovenije, ki ta hip obstaja."
25,"Ali pa vojaške izdatke preusmerjati v civilne in s tem v razvojno prestrukturiranje slovenskega gospodarstva, s tem pa tudi v tako želeni novi investicijski ciklus."
19,"Ali kot se nam ta dilema kaže danes, ta hip, graditi nove ceste ali kupovati orožje in obnavljati vojašnice."
8,Oboje si Slovenija danes očitno ne more privoščiti.
4,Treba bo preprosto izbrati.
1,Hvala.
3,Hvala gospodu Šetincu.
15,"Jaz bi predlagal, da sedaj izkoristimo - zaradi nadaljnjega usklajenega dela z drugimi zbori - da preidemo"
3,NA PROCEDURALNA VPRAŠANJA.
6,"Prosil bi najprej, da ugotovimo navzočnost."
29,"Včeraj smo na dnevni red tudi uvrstili predlog za izdajo zakona o cenah s predlogom zakona, ki ga je Izvršni svet predlagal, da ga preložimo na eno naslednjih sej."
39,"Glede na to, da smo včeraj že izglasovali dnevni red z dodatnim sklepom gospoda Smoleta, bi sedaj predlagal, da glasujemo o predlogu Izvršnega sveta, da se umakne ta točka iz dnevnega reda oziroma preloži na eno od naslednjih sej."
6,"Kdo je za, naj prosim, glasuje!"
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
25,Včeraj smo tudi sprejeli dodatni sklep v zvezi s predlogom zakona o načinu poračuna obveznosti Skupnosti pokojninsko-invalidskega zavarovanja Slovenije po zaključnem računu za leto 1990.
10,"Vsi vemo za kaj gre, ker je bilo veliko razprav."
24,"Na predlog gospoda Smoleta in podprtega s strani gospoda Anderliča smo včeraj izglasovali, da se danes odločimo glede uvrstitve te točke na dnevni red."
21,"Izvršni svet zboru predlaga, da se razširi dnevni red s to točko in uvrsti po hitrem postopku glede na aktualna vprašanja."
14,"Gre za zakon, ki ga je predložil v obravnavo Izvršni svet Skupščine Republike Slovenije."
10,"Zborom predlaga, da ga obravnavajo in sprejmejo po hitrem postopku."
16,S predloženim zakonom se ureja vprašanje vračanja presežnih prispevkov iz dobička za pokojninsko in invalidsko zavarovanje.
13,"Gre za odgovor, kako realizirati tako imenovan Grašičev zakon, ki je bil izglasovan."
48,"Odbor za delo, zaposlovanje in socialno politiko kot matično delovno telo se strinja z uvrstitvijo zakona na dnevni red seje, vendar predlaga, da se zakon obravnava šele po 7. marcu, to pomeni jutri, tako da bo možno v tem času še poglobljeno in strokovno oceniti vse posledice zakona."
16,"O tem je razpravljala tudi Zakonodajno-pravna komisija in predlaga, da uvrstite, in to po hitrem postopku."
8,Želi predstavnik Izvršnega sveta še besedo o tem?
2,Ne želi.
6,Želi še kdo razpravljati o tem?
3,Prehajamo na glasovanje.
14,"Kdor je za to, da se zakon uvrsti na dnevni red, naj prosim, glasuje!"
3,Je kdo proti?
4,Se je kdo vzdržal?
8,"Ugotavljam, da je predlog za hitri postopek izglasovan."
2,A tako?
1,Pardon.
4,Sedaj smo za razširitev.
13,"Kdo je za to, da obravnavamo zakon po hitrem postopku, naj prosim glasuje!"
3,Je kdo proti?
4,Se je kdo vzdržal?
6,"Ugotavljam, da je izglasovan hitri postopek."
20,"Nadaljujemo RAZPRAVO K 2.C TOČKI DNEVNEGA REDA, ker imamo še veliko prijavljenih, naknadno še 14 in eno ustno prijavo."
5,"Nadaljujemo, naslednji gospod Janez Kopač."
11,"O proračunu, jaz bi apeliral zaradi racionalizacije časa, da ne ponavljamo."
4,To velja za vse.
2,"Spoštovane, spoštovani!"
33,"Rad bi povedal nekaj besed v imenu Odbora za javne finance in proračun in se opravičujem, ker tega nisem naredil že v začetku zaradi svoje odsotnosti - in še nekaj besed v svojem imenu."
22,"Osnutek proračuna je strokovno korektno izdelan in je v nasprotju z gospodarsko politiko, predvideno v vladnem dokumentu, ki spremlja ta osnutek proračuna."
34,"Osnutek proračuna je po mnenju odbora prevelik in se je treba truditi, da ga znižamo; da bi lahko znižali višino stopenj pri dohodnini, davku od dobička pravnih oseb in pri davku na plačilno listo."
21,"Proračun vsebuje nekatere davke kot vire proračuna, ki še nimajo zakonske podlage in se tudi ne ve, ali jo bodo imeli."
14,"Gre za davek na električno energijo, telefonski impulz in davek na promet z lesom."
77,"Po mnenju odbora je višina sredstev za redno usposabljanje vojakov prevelika; natančneje ne bi razlagal zakaj, vendar je odbor imel pred seboj ne potrebo po vojski ali ne - to ga ni zanimalo, pač pa dinamiko porabe sredstev in je bil prepričan - pri tem naj poudarim, da je struktura odbora taka kot povsod v tej skupščini - da je prevelik kos denarja namenjen za porabo v prekratkem času in da zaradi tega zagotovo ne bo dobro ali racionalno porabljen."
19,"Potem so po mnenju odbora prevelika sredstva namenjena za osebne dohodke delavcev v upravi, tako v občinski kot republiški."
50,"Posebej se je to vprašanje sprožilo pri postavki Sekretariata za notranje zadeve in smo bili člani odbora mnenja, da je potrebno speljati postopek racionalizacije uprave nasploh, tako da bi lahko znižali postavko v republiškem proračunu, ki govori o osebnih dohodkih delavcev v republiški upravi, in postavko, ki pomeni dotacijo občinam."
45,"Po mnenju odbora so sredstva za intervencijo na stanovanjskem področju, katerih porabnik je Republiški sekretariat za varstvo okolja in urejanje prostora, v višini 180 milijonov dinarjev premajhna, ker predstavljajo le četrtino prejšnjih sredstev za vzajemnost in lahko zaradi tako velikega znižanja pripeljejo do resnejših posledic."
29,"Odbor je imel pripombe čisto na vsak dinar, katerega koristnik je Republiški sekretariat za energetiko in je v celoti zavrnil ta del republiškega proračuna - natančneje ne bi razlagal, zakaj."
31,"Odbor je bil mnenja, da so sredstva za intervencije v gospodarstvu, katerih nosilec je Republiški sekretariat za industrijo in gradbeništvo, velika, vendar glede na obseg vseh intervencij v gospodarstvu odločno premajhna."
67,"In poleg tega je odbor posebej izpostavil svoje veliko nezadovoljstvo, ker je ob koncu lanskega leta bil sprejet zakon o intervencijah v gospodarstvu, ki je predvideval finančno injekcijo v višini 700 milijonov mark svežega kapitala in 700 milijonov mark (če se ne motim) garancij države Slovenije, vendar niti en dinar, ki temelji na tej zakonski podlagi, ni prikazan v proračunu - ne na prihodkovni ne na odhodkovni strani."
24,"Torej, ne kako ga bo republika dobivala ne kako ga bo zapravljala, ali da bi ga vsaj rezervirala brez vednosti, kako ga bo zapravljala."
58,"V zvezi s sredstvi, katerih koristnik je Republiški sekretariat za promet in zveze, se odbor ni ukvarjal z vprašanji namembnosti in nenamembnosti sredstev iz bencinskega dinarja, ker je že pred dolgim časom podprl koncept enotnega proračuna, pač pa je bil mnenja, da za vse ceste in za vzdrževanje ter rekonstrukcijo cest, ki že potekajo, mora biti zagotovljen denar."
18,"Odbor je posebej opozoril na veliko neskladje med osebnimi dohodki v gospodarstvu in negospodarstvu, kjer je indeks 1:1,52."
48,"Pri velikem delu družbenih dejavnosti je seveda ta indeks nekoliko nižji, ker gre za negospodarstvo v celoti s tem visokim indeksom, vendar ker je v proračunskih sredstvih približno polovica rezerviranih za osebne dohodke v družbenih dejavnostih, je bil odbor mnenja, da je tudi tukaj moč znižati to postavko."
31,"Pri sredstvih, katerih porabnik je Republiški sekretariat za drobno gospodarstvo, je odbor opozoril, da za ta sredstva sploh še ni zakonske podlage, kar je sicer načelno razumljivo v nekem prehodnem obdobju."
25,"Po ustni obrazložitvi predstavnice tega sekretariata pa je odbor ugotovil, da so sredstva namenjena za investicije, pri katerih je ovrednotena cena delovnega mesta 50.000 mark."
16,"Po laičnem mnenju odbora je to odločno preveč, zato meni, da bodo ta sredstva neracionalno uporabljena."
52,"Pri porabniku sredstev, ki se imenuje Skupščina Republike Slovenije, je bil odbor mnenja, da je predlagatelj proračuna predvidel premajhno postavko zaradi povečanih materialnih stroškov in nadomestil osebnih dohodkov delegatom in da naj bi to upošteval, vendar po drugi strani mora skupščina upoštevati tudi racionalizacijo, kakršna se zahteva od vseh drugih struktur države."
79,"Pri sredstvih za financiranje strank, katerih nosilec je prav tako Skupščina Republike Slovenije, je bil odbor mnenja, da naj bi v osnovo, ki kaže indeks sredstev namenjenih za stranke letošnje leto proti lanskemu letu, vseeno števili sredstva za Zvezo rezervnih vojaških starešin; tako bi bil indeks zmanjšanja sredstev manjši kot je v osnutku proračuna, Zveza rezervnih vojaških starešin pa naj bi se po mnenju odbora na novo začela financirati iz sredstev, katerih koristnik je Republiški sekretariat za ljudsko obrambo."
46,"Na koncu je odbor z glasovanjem, in naj poudarim še enkrat, kakšna je sestava odbora - taka kot vseh drugih skupščinskih komisij in odborov - z glasovanjem sprejel sklep, da predlaga zborom skupščine, da osnutka proračuna ne sprejmejo in ga vrnejo predlagatelju, ki naj bi upošteval izrečena stališča."
15,"Če dovolite, bi vam povedal še nekaj lastnih misli o proračunu - in ne misli odbora."
28,"Proračun je seštevek treh stvari: vedno predragega normalnega funkcioniranja države, političnih apetitov, danih na podlagi obljub volivcem, to je druga stvar v tem seštevku, in tretja - nerešeni problemi."
39,"V tem proračunu so seveda prav tako vsi ti trije seštevki: to se vidi iz prioritet torej gre za politične obljube in gre za velike postavke nekaterih resorjev, ki jih lahko na kratko označim kot ovrednotenje lenobe posameznih ministrov."
25,"Ker problemov na svojem področju niso rešili, svojega področja niso racionalizirali in potem problem pokrijejo s finančno preprogo proračuna in ga na ta način odložijo."
12,"Pripombe v tej skupščini, ki so bile dane, to tudi odločno potrjujejo."
14,"Poudarjam, da sta tukaj zame sporni dve stvari: torej politične prioritete in kvantifikacija nesposobnosti."
19,"Republiški proračun ali vsaj državni proračun je vedno pogodba med državljani in oblastjo, in tudi ta je seveda tak."
30,"In moram poudariti svoje prepričanje, da je težko sklepati pogodbe z vlado, ki predlaga proračun, v katerem je tako velik obseg nerešenih problemov, oziroma tako velik obseg te kvantifikacije lenobe."
15,"Poleg tega je pri tem proračunu, ki prihaja v nekem prehodnem obdobju, še nek problem."
10,"Namreč, gre za problem odhodkovne strani, ki nima zakonske podlage."
41,"Nekatere postavke, ki temeljijo na mednarodnih pogodbah in zakonih, se nameravajo financirati stoodstotno; nekatere zakonsko predvidene pravice na odhodkovni strani se nameravajo financirati manj kot sto odstotno, nekatere sploh ne, financirati pa se nameravajo tudi nekatere potrebe, ki nimajo zakonske podlage."
33,"Če hoče ta oblast, ki predlaga takšen proračun, sklepati posel z državljani ali z opozicijo - konkretneje z mojo stranko v tej skupščini - potem se mora zavedati, da bo morala pristati na različne kompromise."
35,"Upam le - in to posebej po današnjem glasovanju o (kot veste moji osebni boleči točki) zakonu o zasebnem delu, kjer je prišlo do popolnega brezumja, da je takšen kompromis s tovrstno oblastjo zelo težko skleniti."
2,Hvala lepa.
2,Hvala lepa.
22,"Na pet minut sem potrkal, čeprav je govoril v imenu odbora, in prosim vsakega razpravljalca, da pove vnaprej, v čigavem imenu govori."
6,Nadaljujemo - naslednji je gospod Tone Peršak.
8,Govorim v imenu poslanskega kluba Slovenske demokratične zveze.
77,"V Slovenski demokratični zveze in v klubu kot siceršnjih organih smo dosti temeljito razpravljali o tem - tako razvojni politiki kot o proračunu in da smo pri tem poudarjali predvsem pozitivnost tega dejstva, da gre za koncept integralnega proračuna in v zvezi s tem, da je treba biti previden v diskusijah o linearnem ali kakšnem drugačnem zniževanju, čeprav to ne pomeni, da se opredeljujemo proti zniževanju, ampak, da je glede na to najbrž potreben selektiven razmislek o tem."
25,"Ta proračun je res treba obravnavati kot akt (rekel bom) osamosvojitve, ne odcepitve, ki mora biti po našem mnenju prva in glavna prioriteta tega proračuna."
23,"To ne pomeni, da je treba sedaj postavko ""osamosvojitev"" vnesti v proračun, ampak da je treba na postavke gledati tudi s tega vidika."
15,"To je po našem mnenju sedaj celo premalo razvidno v tem tekstu, ki ga imamo."
25,"Zato ocenjujemo, da so neutemeljene (pač po mnenju naše stranke) diskusije o postavkah v zvezi z obrambo, slovensko zunanjo politiko, notranjimi zadevami in tako naprej."
59,"Ponavljam opozorilo samo na enem primeru, ki je bil zanemarjen v teh diskusijah, čeprav je bilo tudi danes na zborih že omenjeno, da se sredstva, ki jih Slovenija letos namenja za obrambo, v celoti zmanjšujejo za več kot 40% in da ni pošteno to, kar smo slišali, ko nekateri navajajo, češ, da se povečujejo za 16-krat in nekaj podobnega."
21,"To se pravi, da ta izdatek letos pomeni v predvidenem brutto proizvodu 3%, medtem ko je lani pomenil 5% - in podobno."
27,"Poudarjam, da se s temi tremi odstotki že uvrščamo med evropske države glede deleža brutto proizvoda za obrambo, s petimi smo bili pa res precej na vrhu."
44,"Podobno velja tudi za že omenjeno zunanjo politiko; gre prav tako za tak kriterij, koliko je Slovenija doslej dajala za zunanjo politiko v okviru Jugoslavije, in koliko bo dajala odslej, in za notranje zadeve in tako naprej, da kakšnih drugih primerov ne bom navajal."
40,"Osebno pa mislim, da smo z 99. amandmajem pravzaprav prevzeli to obveznosti in da smo te funkcije prenesli s federacije na republiko posredno in da se s tem, če želimo slediti temu cilju osamosvojitve, pač moramo tudi to vzeti nase."
15,"Ob upoštevanju dejstva, kot rečeno, da se pa v globalu sredstva za te namene manjšajo."
18,V Slovenski demokratični zvezi je bilo v razpravah zelo jasno izražena tudi bojazen glede pokritja tega integralnega proračuna.
43,"Kot integralni proračun, ki vnaprej računa na deficit in napajanje iz druge vrste virov, je bil najbrž ta proračun bolj realen, če bi mi že sprejeli odločitve o samostojni slovenski monetarni politiki in povezanosti proračuna s samostojno slovensko centralno banko kot emisijsko banko."
15,"To bi bilo treba, po našem mnenju, ker to še ni storjeno, čimprej pač urediti."
17,V imenu Slovenske demokratične zveze bi rad opozoril še na eno zanimivost v zvezi s tem proračunom.
9,Treba je pogledati tudi grobo strukturiranost s tega področja.
35,"To govorim zaradi večkratnih očitkov, ki se v javnosti pojavljajo, češ, po eni strani takšna in takšna obremenjenost gospodarstva, po drugi strani takšno in takšno razkošje oziroma možnost za prikrajševanje določenih dejavnosti za namenjena sredstva."
23,"Najprej, mogoče bo to kdo razumel kot problematično, nekaj v zvezi z očitki, da je Slovenija oz. nova oblast ozkosrčna, kar zadeva socialo."
23,"Če prištejemo k proračunu še socialno oz. invalidsko, pokojninsko in zavarovanje za primer brezposelnosti, je morda znesek vse skupaj približno 60% bruto proizvoda."
25,"Pri tem je treba poudariti, da samo sredstva za socialo, po informacijah so od ministra za finance, in zdravstveno zavarovanje, pomenijo okrog 20% družbenega proizvoda."
7,Kar je najvišji odstotek med evropskimi državami.
38,"Jaz se ne zavzemam za to, da se razumemo, da se naj ta sredstva zmanjšajo, mislim pa, da je glede na ta podatek seveda treba biti najbrž previden, kadar se apelira za še in še povečanje teh sredstev."
41,"In to ne zaradi tega, da bi zdaj bil proti temu, da so pokojnine take kot so ali pa naj bodo manjše, ampak iz preprostega dejstva, ker se bodo razmerja med posameznimi porabniki še bolj porušila kot so že sedaj nesorazmerna."
10,To bi namreč pomenilo nadaljnje rušenje teh razmeri med porabniki.
38,"Postavka za siceršnje javne izdatke po teh primerjavah zlasti, kar zadeva te tolikokrat ""preklete"" družbene dejavnosti, je namreč povsem primerljiva s proračuni drugih evropskih držav, kar zadeva čiste družbene dejavnosti, pa so pri nas celo še vedno podcenjene."
20,"Nadaljnja zelo velika, pravzaprav nenormalno visoka postavka so v našem proračunu sredstva, ki so v bistvu namenjena za vračanje gospodarstvu."
37,"Govorimo torej o preobremenjenosti gospodarstva in pri tem spregledujemo, da je od teh približno 73 milijard 950 milijonov približno 21 milijard 230 milijonov pravzaprav namenjeno za gospodarstvo, kar znese okrog 28 do 29% tega proračuna, 73 milijardnega."
13,"Od tega je polovica tega denarja približno namenjena za dotacije, subvencije, intervencije gospodarstvu."
17,"Veliko tega denarja je seveda že razporejenega, to so seveda železnice, sanacija njihovih izgub, sanacija bank itd."
23,"Vendar v Slovenski demokratični zvezi nekako prevladuje stališče, da je predvsem ta postavka tista, znotraj katere je moč iskati možnosti za zmanjševanje proračuna."
21,"To je pač v skladu z načelom selektivnosti, ki smo ga zagovarjali tudi včeraj v zvezi z diskusijo o razvojnem programu."
30,"V skladu s tem, kar je bilo že rečeno, še enkrat poudarjam, da Slovenska demokratična zveza nasprotuje linearnemu zmanjševanju predlaganega proračuna, čeprav soglaša z zahtevami oz. sprejema zahteve po zmanjšanju."
7,Vsaj dva razloga govorita zoper linearno zmanjševanje.
18,"Pri nekaterih porabnikih je največji del sredstev namenjen problemu za plače, npr. tudi kar 8, 10% teh sredstev."
39,"Če jim zdaj sredstva zmanjšamo še za 10%, se bodo prisiljeni v celoti odpovedovati vsakemu posodabljanju opreme ali nemara celo čistilom, kajti za plače se bo najbrž težko odločil v teh razmerah, v katerih živimo, da bi zmanjševali plače."
11,Posamezni porabniki so bili že nekaj let podvrženi konstantnemu zmanjševanju sredstev.
11,Tako je kultura leta 1990 dosegla najnižjo točko po letu 1985.
12,"To je, kar zadeva republiški proračun, manj kot približno 0,6% družbenega proizvoda."
34,"Glede na to, da je letos predvidena ista količina sredstev bi nadalje zmanjševanje pomenilo največji padec, milim da po letu 1979 in 1985, ko je znesel ta proračun celo manj kot 0,5% bruto proizvoda."
17,"Nekaj sicer res dodajo še občine, vendar vsa ta sredstva ne dosežejo višine 1% od bruto proizvoda."
17,"Treba je povedati, da naj bi občine dodajale po 5, 10% k posameznim projektom, vendar ne vsem."
16,"Tako, da ni res, da občine dodajo še toliko kot je namenjeno iz republiškega proračuna, ne."
25,"Naj mi bo pri tem odpuščeno, da bom še enkrat omenil že tolikokrat omenjeni standard UNESCA, ki ga sicer tokrat omenjamo, to je tisti 1,5."
52,"Sprejemam očitke češ, naj se kultura malo tudi sama znajde, ne na račun, naj išče sponzorje na račun davčnih olajšav itn., vendar sem prepričan, da se bodo ti inštituti pri nas relativno počasi uveljavljali glede na to, da teh navad veliko ni in glede na to, da so razmere take kakršne so."
21,"Na to se navezuje tudi naš nadaljnji očitek, to je očitek o premalo poudarjenih prioritetah znotraj proračuna od tistih že omenjenih."
38,"Če je naš cilj postindustrijska ali tako imenovana postmoderna družba ter naj se kot glavne oblike kapitala cenijo znanje, ustvarjalnost, širina duha in podobni razvojni dejavniki, se bo najbrž treba odločiti za investiranje v šolstvo, znanost, kulturo ipd."
12,"Na področju znanosti je nekaj narejeno v smeri izboljšanja, drugje še ne."
15,"Za ilustracijo naj navedem samo podatek, ki mi ga sicer vsak takoj relativizira, ampak vendarle."
41,"Nemcev je res 100 milijonov, nas pa 2 milijona, vendar Nemci kot kolektivni subjekt ne bi smeli biti privilegirani na ta način, da oni lahko dobijo neprimerno višjo količino ali pa večjo količino znanja kot mi, kot Slovenci, kot kolektivni subjekt."
17,"Dejstvo pa je, da se v Nemčiji izda letno 60.000 naslovov knjig, v Sloveniji pa recimo 3.500."
10,"In knjige so pač merilo za neko znanje, misli itn."
61,"Glede na to, da me opozarjajo, da moram končati, bi samo povedal, da zagovarjamo vendarle neko benevolentno stališče tudi do cest in železniške politike, ker mislimo, da je to ena od prioritet in glede na to je naš odbor v stranki, ki se s temi zadevami ukvarja pripravil neko stališče, ki ga bom oddal pisno, če se ga bo dalo upoštevati."
1,Hvala.
4,Hvala lepa gospodu Peršaku.
8,Gospod Šinkovec ali Pukl v imenu Socialdemokratske stranke.
9,Govoril oz. bral bom v imenu Socialdemokratske stranke Slovenije.
3,Bom pa kratek.
15,"Naše stališče do proračuna, omenil bi samo nekatere osnovne temelje oz. osnovna stališča, je tako:"
27,"Prvič, ugotavljamo, da je ta osnutek proračuna kljub vsem napakam napredek, saj gre v glavnem že za proračun neke samostojne države, in ne zgolj province oz. dežele."
26,"Potem menimo, da je temeljno stališče, to je stališče naše stranke, da gospodarstva ni več mogoče obremenjevati, in to ne v večji meri kot do zdaj."
14,To smo vse skozi zagovarjali in od tega stališča tudi ne bi mogli odstopiti.
26,"Smo pa tudi proti linearnemu zmanjševanju proračuna, ker menimo, da linearno zmanjševanje proračuna ne bi doseglo ničesar drugega razne še večjega kaosa in pa neuporabnost le-tega."
10,"Nadalje, ne vidimo dovolj usmerjenosti v temeljne naloge slovenske državnosti."
23,"Socialdemokrati sicer podpiramo demilitarizacijo Slovenije, vendar po odhodu tujih sil, po vzpostavitvi varnih meja in po vključitvi v nek mednarodni sistem kolektivne varnosti."
33,"Ker smo Slovenci v tem trenutku relativno demilitarizirani, medtem ko se na našem ozemlju še vedno nahaja, lahko bi rekli tuja vojska oz. tuja vojaška formacija, podpiramo proračunska sredstva za zagotovitev naše varnosti."
9,"Nas moti izraz v proračunu ""financiranje minimalnih funkcij federacije""."
23,"Za nas je federacija mrtva, to je neobstoječa in financiranje le-te, zlasti če naj bi bilo dolgoročno, škodi Sloveniji, kot to mi ocenjujemo."
20,"Financiranje tuje vojske v upanju, da nas zaradi tega prispevka ne bo ogrožala, je po našem mnenju dolgoročno tudi nesprejemljivo."
28,"Soglašamo z izdatki za zvezno zunanje ministrstvo, ne za zvezno, za naše zunanje poslovanje, dočim menimo, da bo treba resno opraviti restrikcijo pri kotizaciji za zvezno zunanjo politiko."
14,"Sploh pa menimo, da je treba čimprej te funkcije prenesti na našo državo Slovenijo."
26,"Sprejemamo sicer princip integralnega proračuna, vendar kljub temu ne moremo soglašati, da se sredstva, ki so namensko zbran, ne uporabljajo v nekaterih primerih za dogovorjene namene."
8,Tu mislimo na namensko zbrana sredstva za ceste.
23,"Ni malo enotnih integralnih proračunov, kjer se namensko zbrana sredstva za avtoceste zbirajo ločeno posebej na posebnem računu in se tudi namensko uporabljajo."
25,"Ocenjujemo, da gre za nesprejemljivo ravnanje, saj so se prispevniki oz. tisti, ki so prispevali, zavestno odrekli dela svojega premoženja, in sicer za določen namen."
14,Vlaganje v infrastrukturo razumemo kot financiranje razvoja in kot nujen pogoj za obstoj gospodarstva.
34,"Opozorili bi tudi na to, da po našem mnenju v proračunu ni dovolj pozornosti posvečeno oz. namenjeno našemu železniškemu prometu, ki bi lahko bil eden izmed uspešnih delov gospodarstva ob gospodarski in drugi pozornosti."
17,"Omenili bi tudi problematiko aerodromske kontrole letenja, o čemer pa je že moj strankarski kolega včeraj govoril."
16,"Nasprotujemo preveliki restriktivnosti na področjih kot so sociala, zdravstvo, izobraževanje,ki dejansko predstavljajo nekakšen program preživetja."
27,"Tu opozarjamo, da te dejavnosti ne moremo ocenjevati kot negospodarske dejavnosti, kot dejavnosti v breme in škodo gospodarstva, ampak kot integralni del celotnega družbenega in gospodarskega življenja."
18,"Če te dejavnosti ne funkcionirajo vsaj znosno, se to prenese na funkcioniranje gospodarstva in na življenje celotne družbe."
24,"Menimo, da bi bilo več pozornosti posvetiti javnim delom, kot morda eni izmed možnih pomoči pri reševanju zaposlovanja in pri prehodnem zajamčevanju socialne varnosti."
21,"Na področju kulture nasprotujemo investiranju v objekte kot so muzeji tako imenovane ljudske revolucije in podobno, kar ocenjujemo kot imaginarne objekte."
37,"Kar se tiče pomoči slovenski narodni skupnosti v zamejstvu, posebej poudarjamo, da bi bilo treba nuditi pomoč pri izhajanju Primorskega dnevnika, to je enega izmed štirih slovenskih dnevnikov, ki je življenjskega pomena za obstoj Slovencev v Italiji."
16,"Njegovo izginotje bi verjetno pomenilo začetek razkroja šolske, politične, športne, mladinske in gospodarske dejavnosti naše manjšine."
22,S pomočjo oblik subvencije ali posojila bi dnevnik verjetno to krizo prebrodil in še nadalje predstavljal vez med Slovenijo in našo manjšino.
14,Socialdemokrati smo že do sedaj podpirali razvoj italijanske in madžarske narodnosti oziroma narodne skupnosti.
22,"Zato podpiramo tudi proračunske izdatke oziroma zahteve obeh narodnih skupnosti glede obveznosti naše republike, ker gre za konstitutivna elementa naše nove države."
16,"Ker pričakujemo, da bodo te naše pripombe po možnosti upoštevane, v tej fazi osnutek proračuna podpiramo."
2,Hvala lepa.
16,"Se opravičujem, do 17.00 sta še dva diskutanta, dr. Voljč in Emil Milan Pintar, redno prijavljena."
5,Medtem pa samo kratko informacijo.
21,"Predsednik dr. Bučar na skupni seji je obvestil, da je sestanke vodij poslanskih klubov ob 17.00 uri v sobi 217/II."
15,"Za nabornike gre, zato prosimo da obvestite vodje poslanskih klubov, da pridejo na ta sestanek."
16,"Ker je v sobi 217 sedaj seja mednarodne komisije, bo sestanek vodij klubov v sobi 212."
1,Hvala.
3,"Prosim, dr. Voljč."
4,Spoštovane poslanke in poslanci!
16,V imenu kluba zelenih Slovenije bi vam rad povedal nekaj naših mnenj v zvezi s proračunom.
15,"In sicer samo na tistih področjih, na katerih menimo, da so za nas najbolj nevralgična."
22,"Kar se tiče zdravstva, socialne politike in železniškega prometa, so člani našega kluba že včeraj nekaj povedali, nemara nekateri še kaj bodo."
18,"Jaz bi se v tem kratkem prispevku rad predvsem ustavil na energetiki, hidromelioracijah in izdatkih za ljudsko obrambo."
47,"Kar se energetike tiče, je klub poslancev Zelenih Slovenije mnenja, da naj Izvršni svet do končnega predloga zakona o proračunu Republike Slovenije ponovno prouči sredstva, ki so namenjena za pokrivanje izgub v javnih podjetjih, kjer je republika večinski lastnik, za subvencioniranje premogovnikov in za subvencije uporabnikov energije."
30,"Hkrati menimo in bomo vztrajali, da je treba v proračun na področju energetike vnesti tudi postavko o stroških, letošnjih stroških za zapiranje jedrske elektrarne Krško in za odžveplevanje TE Šoštanj."
38,"Kar se tiče hidromelioracij moram povedati, da bomo zeleni poslanci vztrajali na tem, da se v tem proračunu kljub uveljavljenemu moratoriju prejšnje skupščine še skrivajo pod različnimi imeni in da je v ta namen predvidenih razmeroma veliko sredstev."
21,"To gre pravzaprav za čisto subvencioniranje nekih dejavnosti in to v časih, ko zmanjšujemo sredstva na najrazličnejših vitalnih področjih slovenske družbe."
7,"Mislimo, da tega ni mogoče več vzdržati."
18,"Menimo, da je sredstva bolje nameniti direktnim subvencijam slovenskim kmetom in za oblikovanje sklada za alternativno pridelovanje hrane."
18,"V zvezi z izdatki za LO pa smo Zeleni poslanci v precepu in mislim, da ne samo mi."
20,"Demilitarizacija je namreč projekt, ki ga sprejema ali vsaj načelno podpira večina strank, to je med drugim tudi projekt DEMOSA."
14,O uvrstitvi demilitarizirane Slovenije v slovensko ustavo bo razpravljala in sklepala Skupščina Republike Slovenije.
31,"Pojem demilitarizacije pa pogojuje prehodno obdobje, ki si ga večina od nas predstavlja nekako tako, da bo minilo, ko bo Slovenija samostojna, varna in ko bodo ljudje na referendumu tako odločili."
37,"Uradno pa to obdobje ni bilo nikoli opredeljeno, čeprav ga vsi, od predsedstva, vlade, skupščine itd. pa tudi nas poslancev, kar naprej uporabljamo ion za njim skrivamo svoje soglasje z obstojem teritorialne obrambe, njenim urjenjem, strukturo itd."
25,"Ves čas pojem TO povezujemo s prehodnim obdobjem in se nekako izmikamo terminusu slovenska vojska, ki pa je pojmovno vsaj zame nekaj trajnega in neprehodnega."
8,O TO navsezadnje govori tudi deklaracija za mir.
13,"V trenutnih razmerah dejanske in prav nič teoretične ogroženosti, kakršnakoli je, nekako pomirja."
31,"Vsi pa hkrati tudi vemo, da bi se ob napadu na Slovenijo branili vsi, ne samo To, saj Slovenci v trenutkih, ko je naš obstoj resnično ogrožen, postanemo vselej zelo enotni."
15,"To naj vedo vsi tisti, ki si mislijo, da bodo z nami na lahko opravili."
20,"Takrat tu nebo samo TO in policija, ampak bodo še vse druge zelo učinkovite oblike odpora proti napadalcu in okupatorju."
16,"Res je, da je proračun za vojsko, če ga primerjamo z lanskim letom nižji za 40%."
43,"Če pa ga preračunamo na obstoječo strukturo TO, pa je po mnenju kluba Zelenih poslancev zelo visok, saj naj bi v prehodnem obdobju, po našem mnenju, števila pripadnikov TO ne povečevali, zlasti pa ne na račun življenjsko bolj pomembnih in trajnih družbenih dejavnosti."
24,"Kljub drastičnemu znižanju izdatkov za JLA pa predlagamo, da tudi ta postavka postane predmet znižanja ob rebalansih proračuna, o katerih se kar naprej govori."
50,"Skratka, Klub zelenih meni, zlasti še po današnjem pogovoru z gospodom Janšo, da se proračunom, kakršen je, že začenjamo uveljavljati institucijo slovenske vojske, ki po mnenju Zelenih poslancev ni stvar prehodnega obdobja in je v nasprotju s skoraj vsemi volilnimi in političnimi cilji večine strank, Zelenih Slovenije pa še posebej."
24,"Zato nad višino predlaganih postavk ob vseh drugih redukcijah ne moremo biti navdušeni in predlagamo Izvršnemu svetu, da še enkrat razmisli o njihovi upravičenosti."
2,Hvala lepa.
4,Hvala lepa dr. Voljču.
3,Emil Milan Pintar.
2,Hvala lepa.
32,"Gospod predsednik, spoštovane kolegice in kolegi, močno se strinjamo s tem, kar je bilo zdajle rečeno o proračunu, zato bom tisti del argumentacij praktično v celoti izpustil, samo en stavek bom dorekel."
5,Tako da se vidi stališče.
7,K temu proračunu imam nekako 4. pripombe.
17,"Prva, nekako se v slovenskem prostoru uveljavlja mnenje, da je ta proračun tehnično gledano zelo dobro pripravljen."
17,"Jaz bi rekel, da je ta proračun mogoče zelo dobro pripravljen z vidika distribucije denarja po postavkah."
9,"To se pravi, tehnično z aspekta Sekretariata za finance."
5,Jaz o tem ne dvomim.
23,"Poznam ta sekretariat, imam tudi zelo dobro mnenje o njegovem sedanjem vodji in mislim, da je po tej plati mogoče res dobro pripravljen."
11,Z vidika strateškega opazovanja dogajanja je pa ta proračun nemogoče pripravljen.
5,Poskusite spremljati katerokoli pomembnejšo postavko.
23,"Npr. za obdobje 89, 90, 91 jugoslovanski nivo, republiški nivo, pa povejte, če lahko iz tega proračuna dobite podatke za strateško oceno dogajanja."
5,"Ugotovili boste, da ne morete."
39,"To se vidi tudi po tem, da o nekaterih takih postavkah, ki so zelo pomembne, kot je vojska, npr. tu prihaja do različnih mnenj in prihaja tudi do nekako moralnega diskutiranja in licitiranja, ali je 40% manjši ali ni."
30,"Jaz imam tu od Sekretariata za finance včerajšnje podatke, ki imajo 3. serijo podatkov in pravi, da nas bo vojska stala 5. 536,9 tisoč milijonov, kar pomeni 7,49% našega proračuna."
25,"Brez zveze, in bi rad tistega vprašal, ki je rekel, da je to v redu, velikosti evropskih držav, na katere evropske države pri tem misli."
27,"No glejte, zato bi jaz rad, da mi dobimo v skupščino ne 2.548 v nekem proračunu, ampak možnost, da proračun gledamo skozi nekaj 10, 15 glavnih agregatov."
29,"Gotovo tudi tega rabimo, ampak mi ga moramo znati opazovati skozi agregate in v tem zornem kotu jaz mislim, da je ta proračun za nas seveda neke vrste past."
34,"Vsi se delamo pametni, malo seštevamo, odštevamo, vsi se na to spoznamo, vam povem, prej kot v 6 mesecih se bo pokazalo, da se še marsikdo drug ni spoznal na to, ne samo mi."
40,"Druga stvar, proračun kaže veliko zadrego v tem smislu, da je očitno vlada naletela na neke vrste neuspeh oz. da gre za polom njene politike, ko je mislila, da bo lahko večji del svojega razvoja prenesla v sofinanciranje iz tujine."
8,"Tu se je izkazalo, da denarja iz tujine."
18,"Brez tega denarja ni znala dobro zapreti in posledice so seveda te grozne številke, ki so tu notri."
22,"Tretja stvar - proračun je prevelik, po mojem mnenju tudi preveč obremenjuje gospodarstvo in preveč je v njem nečesa, čemur rečemo državni intervencionizem."
41,"Poglejte podatke o tem, za koliko gre: samo za gospodarske intervencije 11%, potem imate finančno izravnavo občin - pa ne vemo, ali so to sedaj finančne intervencije ali je to poraba za administracijo - še 6.000 milijonov, pa investicijski del proračuna 8.700 milijonov."
14,"Vse to kaže, da pravzaprav mi velik del denarja naprej vzamemo, potem pa prelivamo."
9,Intervencionizmu se po sociološko reče oblast - vzameš in deliš.
19,"Če deliš po kriterijih, se temu reče usmerjena politika; če deliš brez kriterijev, se pa reče oblast je sladka."
19,"Naslednja pripomba je, da je pravzaprav proračun dokaz, da nas vlada ne zna in ne upa peljati v razvoj."
12,"To je za mene potrošniški ali še točneje porabniški proračun, ne razvojni."
19,"Ni, kot trdijo nekateri, proračun osamosvojitve Slovenije, ampak je to proračun republiške administracije, in to je triumf republiške administracije."
12,V njem se skriva regeneriranje razvojne krize in zaostritev slovenskih razvojnih neskladij.
11,"Ne bom utemeljeval in podpiram tisto, kar je gospod Voljč rekel."
8,Zato predlagam tri sklepe in s tem končam:
13,"1. Da damo na glasovanje zahtevo, da se proračun zmanjša za 15 - 18%."
14,"To je v zvezi z vsem tistim, kar mislim, da gospodarstvo tu upravičeno zahteva."
37,"2. Da to zmanjšanje seveda ni linearno, ampak da se prerazporeditev opravi v škodo oboroževanja, zunanje politike in republiške, predvsem pa tudi občinske administracije, in v korist investicij v slovensko razvojno infrastrukturo ter v tehnološko komponento razvoja."
9,3. Da je treba zagotoviti namensko rabo cestnega dinarja.
53,"Mislim, da če se ne moremo približati v tej smeri dogovoriti, da je treba osnutek proračuna vrniti in zaprositi hkrati ne samo za predlog novega, ampak za tiste agregate in podatke za zadnja tri leta, to se pravi 1989-90 in predlog 1991, da bomo videli, kje so ključna razvojna vprašanja tega proračuna."
2,Hvala lepa.
2,Hvala lepa.
4,Naslednji je Janko Halb.
1,Spoštovani!
10,Predlagani proračun je uravnotežena bilanca med državnimi dohodki in izdatki.
27,"Včerajšnje debate o ekonomski razvojni politiki in socialnemu programu so posegala že delno v proračunsko bilančno strukturo, vendar predvsem na pasivi, t.j. na delitvi oz porabi."
31,"Vseeno pa se mi zdi primerno, da tudi levo, t.j. aktivno stran, postavimo pod drobnogled in opozorim na nekatere pomisleke z vidika regije, občine, iz katere prihajam, kot tudi osebno."
74,"Svojo pripombo, ki zadnje čase najbolj gloda Pomurce, t.j. področje namenskega trošenja cestnega dinarja in s tem v zvezi obnova avtoceste, ki vodi v slovensko Sibirijo, kot je včeraj karikirala gospa Maria Pozsonec, to je magistralke M-10, sem izrazil včeraj pri točki vprašanja in pobude, zato bi še enkrat opozoril resorno ministrstvo, da tako poslanci iz Pomurja kot tudi Pomurci ta odgovor pričakujemo in zahtevamo predvsem z vidika dosedanjega neresnega obravnavanja tega problema."
4,"Žal, pač tako je."
6,Da se vrnem na izhodiščno temo.
30,"Kljub temu, da vlada teži k izravnavi plačilne bilance tudi z instrumentov uvoznih carin, ki jih zaradi kvantifikacije obračunavamo po zveznem carinskem zakonu, so to neposredno ovire pri razbremenjevanju gospodarstva."
18,"Želel bi vsaj manjšo obrazložitev strukture carin in uvoznih dajatev, saj so obstoječe do 4-krat višje kot zahodnoevropske."
28,"Točno vem, da je treba za nekatere stvari v Avstriji plačati 7%, ko smo pa to blago uvažali nazaj, pa 40 in 30% - in to ne gre skupaj."
17,"Moja redakcijska pripomba je tudi na postavko 738 v poglavju 6 - Temeljni prometni davek, ki pripada federaciji."
35,"To po tem zakonu ne more biti v slovenskem državnem proračunu Republike Slovenije; dajmo tej postavki drugačno ime, ker sicer je tu tudi ideološki odpor do kompletnega proračuna in vsega tega, kar je v njem."
21,"Naslednje, mimo česar ne morem v tej razpravi, je za državo neznaten prihodek, vendar pa je veliko breme na nekatere posameznike."
4,In bi rad pojasnil.
27,"Pod pozicijo 773 je v rubriki ""drugi prihodki"", ki pač iz prakse vedno pomeni nekaj marginalnega in nebistvenega, odškodnina zaradi spremembe namembnosti v znesku 59 milijonov din."
11,"To pomeni za državo v famozni številki 74 milijard samo 0,08%."
20,"Na ta problem sem opozarjal že pri sprejemanju zakona o razvoju demografsko ogroženih območij, vendar sem naletel na gluha ušesa."
21,"Problem je prevelika taksa oz. davek za to škodo9, ki jo mora plačati posameznik, ki hoče graditi hišo, hlev ali delavnico."
15,"Vse davke plačujemo akontativno, tu pa je plačilo enkratno in takojšnje in zaustavi realizacijo investicije."
26,"Vendar se ta prihodek deli v razmerju fifty-fifty ali v razmerju 50:50 med občino in državo, in da se ta denar namenja za urejevanje kmetijskih zemljišč."
49,"Pa vseeno sprašujem vlado, ali se država, vsaj na demografsko ogroženih in obmejnih območjih, lahko odpove temu viru v proračunu - pa sedaj, ali je to v korist občine, da bi tam potem lahko individualno in selektivno, tudi v funkciji razvoja socialnega programa odločali, komu te dajatve omilimo oz. oprostimo."
17,"Teh 59 milijonov lahko zberemo tudi s solidarnostno soboto za državo Republike Slovenje, če drugače ne moremo."
29,"Nadalje, moram opozoriti ta zbor, da kljub resnim opozorilom predsednika Gospodarske zbornice Slovenije kakšna je gospodarska situacija v gospodarstvu, da prav gospodarstvo kot subjekt porabe iz proračuna dobi največ."
28,"To je vsaj 20 milijard dinarjev, seveda povratno svoj denar pa kljub temu, ali je boljše ne jemati pa potem ne dajati ali pa je vseeno boljše vzeti."
4,Pač je to pripomba.
15,"Še na eno področje bi rad opozoril, o katerem vsaj na tem zboru nobenega govora."
21,"Nekateri poslanci, ki delamo v občinskih upravah, se paralelno poleg sprejemanja državnega proračuna moramo pač ukvarjati tudi z lokalnimi občinskimi proračuni."
16,"In prav tu bi rad zbor opozoril, kako direkten vpliv ima ta državni proračun na občine."
20,Z davčno reformo so bili davčni viri prenešeni v pristojnost države in povratno določeno razmerje delitve med občino in državo.
26,"Upam in verjamem, da so bile simulacije pred določanjem davčnih stopenj usmerjene za zadovoljevanje državnih vse slovenskih nalog, občinam pa je dodeljeno, kar je pač ostalo."
22,Lahko bi bili v državnem proračunu sešteti tudi vsi proračuni skoraj šestdesetih občin Slovenije in da to ne bi bil politični akceptabel.
15,"Do tu vse lepo in prav, ker tako ni, je pa problem v zatečenem stanju."
12,Objektivno oziroma subjektivno niso vse občine oziroma pokrajine po Sloveniji enako razvite.
15,Pravilo za oblikovanje nivoja javne porabe po občinah pa je bila lanska realizacija te porabe.
18,"Logična posledica tega je, kdor je lani objektivno malo trošil in porabil, bo tudi v bodoče malo dobil."
9,To je dejstvo in to na svoji koži občutimo.
11,Soboška občina dosega samo 50% nivoja povprečne javne porabe na prebivalca.
10,"Pa pravimo, da je to povprečje nek sprejemljivi slovenski standard."
20,"S tem se ne strinja ne moja baza ne volivci ne naša skupščine, ne Izvršni svet, kateremu podpredsedujem, ne nihče."
22,"Že zdaj predlagam, da je ta državni proračun začasen in v prvem že napovedanem rebalansu popravimo neuravnoteženi nivo javne porabe na prebivalca."
28,"Če tega ne bo uslišala država, bomo Pomurci imeli resne pomisleke na - prvič bom izrekel to besedo - protekcionizem regij, mest in vasi ter porabnikov znotraj strukture, porabnikov proračuna."
13,"Upam, da imamo enake pravice do zagotovitve standardnega nivoja javnih storitev in infrastrukture."
23,"Za ilustracijo: tudi poceni pomurska hrana v preteklosti je pripomogla k današnji etiketi našega področja kot nerazvitega, zaostalega in tako ali drugače ogroženega."
23,Sprašujem se tudi ali so imeli predhodni in permanentni medijski pritiski direkten vpliv na vplivne strukture sestavljalcev proračuna v segmentu delitve in porabe.
49,"Primer za to je, recimo, tudi gladovna stavka kulturnega delavca in nudenje zatočišča opozicijske vlade v senci ter indeks 172% za kulturo, oziroma indeks 172, ter ali je državna naklonjenost do slovenske periferije v direktni povezavi z domicilom vladnih ministrov in oddaljenostjo domicila od slovenske metropole oziroma centra regije."
8,"Regionalizem je lepo načelo, centralizem pa preizkušena praksa."
29,"V proračunu je, po moje ali po prekmursko, premalo upoštevan razvojni moment za razvoj demografsko ogroženih, ne bom rekel območij, pač pa provinc, samo 1,36% je v tem proračunu."
2,Hvala lepa!
2,Hvala lepa.
2,Miro Vaupotič.
2,Lep pozdrav!
5,"Mirko Vaupotič, Liberalno demokratska stranka."
17,Govoril bom predvsem o družbenih dejavnostih oziroma znotraj družbene dejavnosti o vzgoji in izobraževanju ter telesni kulturi.
41,"Menim namreč, da so družbene dejavnosti v celoti, in skoraj si upam trditi, na čelu s šolstvom že ves čas v tej novi demokraciji v deprivilegiranem položaju in pač tiste, ki so odrinjene na stran in naj počakajo na boljše čase."
72,"Razumem seveda, da je v gospodarstvu zelo težka situacija in da je pač to razlog, zaradi katerega so družbene dejavnosti ves čas odrinjene, vendar menim, da je šolstvo tako pomemben segment neke družbe, da si ne moremo privoščiti, da bi poskušali gospodarstvo spraviti na boljše noge brez kvalitetnega šolstva, brez kvalitetnih programov šolstva in seveda ti kvalitetni programi šolstva so pač ozko vezani s tem, koliko smo pripravljeni za šolstvo tudi plačati."
4,Naj navedem nekaj podatkov.
23,Proračun oziroma osnutek proračuna predvideva za približno 10% nižji finančni delež za področje vzgoje in izobraževanja ter telesne kulture kot v lanskem letu.
69,"Ob tem je pa seveda treba poudariti, da je sedanji sistem vzgoje in izobraževanja in tudi, torej vedno poudarim še zraven, telesno kulturo, trenutno v fazi precejšnje reorganizacije, da nekako nastaja nov sistem kvalitetno boljšega šolstva, da že sedaj poteka cela vrsta projektov od mature dalje, ki se bo začela v kratkem času izvajati, do razno raznih eksperimentalnih projektov in na koncu seveda do nacionalnega projekta šolstva v celoti."
31,"Poleg tega je, seveda, potrebno omeniti tudi, da se v zadnjem času povečujejo vpisi za okrog 10% in da so znotraj tega prav posebno poglavje osebni prejemki zaposlenih na tem področju."
35,"Naj povem, da imajo, na primer, učitelji na srednjih šolah osebni dohodek nekje med 6 in 8 tisoč din in bi naj bili po sedanjih izračunih osebni dohodki univerzitetnih profesorjev od 8 tisoč din navzgor."
51,"Glede na vse te podatke, bi moralo biti jasno, da pod takimi pogoji slovensko šolstvo še zlepa ne bo imelo boljše perspektive in glede na to seveda trdim, da se tudi gospodarstvu slabo piše, če pač ne bomo rekli, da je osnova za to, da lahko gre gospodarstvu boljše, kvalitetno šolstvo."
29,"Naj pri tem parafraziram stari izrek, ki bi se v tem primeru glasil nekako tako: niti mi niti kdorkoli ni tako bogat, da bi si lahko privoščil poceni šolstvo."
22,"Če nam to ni jasno v tem trenutku, se bojim, da nam bo jasno takrat, ko bo že v precejšnji meri prepozno."
14,"Naj se posebej pri tem ustavim še pri telesni kulturi oz. športu, bolje imenovano."
54,"Morda je potrebno tudi povedati, da nekatere raziskave kažejo, da je v Sloveniji stanje glede zdravstvenega stanja mladine in, seveda, pri tem mislim na tudi telesno razvitost, tako rekoč katastrofalno in da se pri takšnem odnosu, predvsem finančnem odnosu do tega področja, seveda tudi tukaj ni slepiti, da bo zadeva v kratkem kakorkoli boljša."
26,"Nič bolje ni tudi na področju vrhunskega športa, kjer imamo prav tako zelo mačehovski odnos do tega, čeprav smo zelo veseli, če dobimo kjerkoli kakšne rezultate."
22,"RSVITK je v pripravi proračuna najavil potrebo po sredstvih v višini 4,26 milijard din, osnutek proračuna pa odmerja približno petino sredstev manj."
66,"Glede na to, da naj bi bila t.j. glede na program republiškega sekretariata prijavljena sredstva v višini 4,26 milijard din nekako tista, ki bi zagotovila minimalno delovanje šolstva in pa športa v Sloveniji nasploh, predlagam torej, da glede na notranjo prerazporeditev v proračunu teh 4,26 milijarde din tudi vnesemo v proračun in tako omogočimo šolstvu, in v manjšem delu že tudi športu, nekoliko boljšo prihodnost."
55,"Bi ob tem samo še nekaj drugih reči, in sicer cestni dinar je nekako tisti, ki dviguje skoraj največ prahu v proračunu in moram reči, da se tudi meni zdi nevzdržno, da se poskušajo znotraj proračuna sredstva, ki smo jih začeli zbirati izključno z namenom modernizirati cestno infrastrukturo v Sloveniji, sedaj preusmerjati na druga področja."
18,"Seveda, še z dodatnim pojasnilom, da je stanje na cestah, oz. da je cestno stanje v Sloveniji katastrofalno."
43,"Zato se mi zdi, da je prav sedaj zelo nepravi čas, da bi temu področju denar kakorkoli jemali, zato zahtevam in, seveda, tudi predlagam, da se celotna sredstva, ki so bila nabrana kot sredstva za modernizacijo cestne infrastrukture za ta namen tudi uporabijo."
11,"Imam še vprašanje glede postavke, ki govori o Mladinskem svetu Slovenije."
50,"V skupščinski proceduri je trenutno tudi zakon o Mladinskem svetu Slovenije in glede na to, da je postavka za mladinski svet 45.000 din, se mi zdi, da je to prav smešno, zato sprašujem, kaj ta postavka pomeni, oz. kakšen je odnos te postavke do eventualnega sprejema zakona o mladinskem svetu."
95,"Še enkrat poudarjam, da ne predlagam povečanja proračuna, ampak predlagam notranjo prerazporeditev na račun nekaterih postavk, ki imajo visoke indekse, oz. so visoko nastavljene, pri tem mislim predvsem na postavko za vojaške namene, kateri je namenjenih 5,6 milijard din in pri kateri bi, sklicujoč se na dokument, ki ga je pripravil sekretariat za LO kot dodatno obrazložitev k osnutku, kjer govorijo, da je delež za vojsko 40% nižji kot lansko leto, vendar če pogledamo dobro to poročilo, vidimo, da je Slovenija v preteklih letih dajala za JLA med 23 - 30%, v letu 90 pa 20%."
42,"Najbrž se vsi strinjamo, da je to zelo visok delež, in da 40% zmanjšan delež, ki je predviden za leto 91, menim, da je še vedno dokaj visok in da je na račun tega moč kaj prihraniti in preusmeriti v druge dejavnosti."
1,Hvala.
2,Hvala lepa.
2,Kmetič Slavko.
6,"Prosim, da vsak razpravljalec upošteva čas."
4,"Gospod predsednik, spoštovani zbor!"
42,"Država Slovenija je odločno predraga in v tem smislu bo treba ta proračun drastično zmanjšati, kajti to bo edini pogoj, da dejansko gospodarstvo razbremenimo in da ga lahko postavimo na prepih tržnega gospodarstva oziroma v konkurenčno Evropo in da bo le-to preživelo."
21,"V tem smislu bo treba dajatve gospodarstva zmanjšati, pa tudi drastično zmanjšati carine in jih urediti, da bodo kompatibilne z EGS."
34,"V tem smislu bo treba vso porabo vrniti v tem smislu, da je denarja samo toliko in v okviru tega se lahko deli, ne pa po potrebah in potem te potrebe polniti iz gospodarstva."
17,V tem smislu je potrebno zmanjšati in racionalizirati državno in občinsko upravo - in to drastično in takoj.
32,"In racionalizirati vso družbeno nadgradnjo, ki ni racionalizirana in za enkrat še zelo dobro živi na račun tega obubožanega gospodarstva in ne čuti teh problemov, ki jih imajo navadni ljudje v podjetjih."
35,"Tu so velike rezerve in konkretno samo podatek za mesec december, ko so bile plače v gospodarstvu oziroma polnilcu proračuna okoli 6.000 dinarjev, plače v negospodarstvu pa so bile že okoli 10.000, kar je nesprejemljivo."
24,"In dejansko se v Sloveniji razslojujemo na dve vrsti ljudi, in sicer tiste, ki polnijo proračun in tiste, ki so na jaslih tega proračuna."
16,In to je nevzdržno in v dobro socialnega miru je to stanje potrebno čim preje preseči.
14,"V tem smislu se zavzemam za selektivno spreminjanje posameznih postavk, ne pa linearno zmanjševanje."
16,"Tako da bi bilo potrebno povečati sredstva za ceste, ker je to dejansko zelo kritično vprašanje."
19,"Ljudje, ki so s podatkom, da bo to šlo za ceste, zavestno sprejeli višjo ceno bencina, se čutijo ogoljufane."
24,"Vemo tudi, da kot šoferji veliko denarja mečemo stran prav zaradi slabih cest, ko moramo veliko stvari popravljati, kar sicer ne bi bile potrebne."
32,"In v tem smislu se je treba zmeniti, kaj bomo z železnico, ali jo bomo zaprli ali jo bomo imeli, ker vemo, da ta prometna politika dejansko ni ustrezna; je prava džungla."
41,"Tudi če se vozimo po cestah, vidimo, da imamo pred sabo kolone težkih tovornjakov, po drugi strani pa železnica kot ekološko sprejemljivi faktor in s stališča racionalnosti in porabe energije, teh tovorov nima v takšni meri kot bi jih lahko imela."
45,"Mi se moramo kot parlament dejansko tu odločiti, kaj bomo s tem velikim sistemom naredili - ali ga pustimo, da dejansko propade, kar je samo še vprašanje časa, ali pa da sprejmemo neko ustrezno prometno politiko in v tej prometni politiki damo ustrezen prostor tudi železnici."
13,"Glede obrambne politike pa menim, da je nevzdržno, da bi plačevali dve vojski."
34,"Mi moramo ta sredstva za JLA pogojevati z dogovorom oziroma s pogajanji z JLA o čim prejšnji zapustitvi teritorija Slovenije, oziroma z vračilom orožja in opreme, ki je bilo odvzeto v lanskem mesecu maju."
19,"To je pogoj; če oni tega ne izpolnijo, sem za to, da se nobenega denarja ne da za JLA."
73,"Naš parlament je že sprejel v juliju mesecu sklepe o sankcijah; mi teh sankcij nismo izvedli in tu se vidi naša nedoslednost, naša politika neodločnosti, ko po eni strani hočemo nekaj narediti, ko pa je potem treba to v praksi narediti, se pa ustrašimo in zopet sprejemamo neke gnile kompromise, ki ne vodijo nikamor oziroma dolgoročno in kratkoročno še dejansko lahko izgubimo to samostojnost, ki jo imamo, da ne govorimo o popolni samostojnosti."
14,"Ker, če bomo nadaljevali s to politiko, sem jaz zelo velik pesimist glede tega."
31,"No, ta proračun - mi govorimo o proračunu države Slovenije, je nesmiseln, če nimamo svojega monetarnega fiskalnega sistema, ko lahko Beograd še danes prek drugih kanalov praktično normalno še vegetira in živi."
22,"Mi vemo, da danes republike ustvarjajo sredstva za federacijo, oni še nekje normalno živijo, se pravi, da so prelivanja na drug način."
14,In ta prelivanja bomo prej ko slej vsi čutili na tak ali drugačen način.
45,"V okviru tega govorjenja o proračunu je potrebno čim preje ustanoviti Narodno banko in svoj monetarni sistem in da sprejmemo pobudo, ne pa da čakamo, kaj se bo odločilo v Beogradu, oziroma, da se še kar naprej pogovarjamo, stvari pa teko nam ne v dobro."
8,Na koncu bi samo še prosil za racionalizacijo.
39,"Tudi naša skupščina ima še vojno papirjev, veliko papirjev; to je nevzdržno in tega sploh ne moremo prebrati in kar naprej se obremenjujemo - povrh tega dobimo gradivo, čez dva dni že Poročevalec in isto gradivo je v dveh sklopih."
9,To so tudi prihranki - in iz malega raste veliko.
15,"Dejansko bo treba začeti varčevati tukaj in takoj na vseh postavkah, če bomo hoteli preživeti."
1,Hvala.
4,Hvala lepa gospodu Kmetiču.
6,"France Tomšič, naslednji je Andrej Verlič."
3,"Spoštovani predsednik, spoštovani!"
27,"Davčna zakonodaja, gospodarska učinkovitost in usklajevanje teh je seveda trikotnik, katerega še tako sposoben ekonomist ne more pripeljati do konca, ne da bi se v parlamentih kregali."
26,"To je seveda tudi pri nas in zaradi proračuna ni bilo samo enkrat po zahodnih deželah, če ste opazovali, da so vlade tudi zaradi tega padale."
26,"Vsak od nas ima seveda popolnoma svoje videnje, kako denar, ki pravzaprav politika je to v končni fazi - obdavčitev in razdelitev tega denarja nazaj na ljudi."
21,"Kako to naredimo, od tega so bili vsi ti družbeni sistemi od 2.000 let nazaj, od rimskega imperija do danes odvisni."
4,Zakaj je to tako?
16,"Zato, ker proračun ni nekaj eksaktnega, torej se moramo domeniti in potem na koncu nekaj skleniti."
13,Proračun je torej nekaj zelo relativnega in predvsem odvisen od opazovalnega zornega kota.
24,"Če ga opazujemo z vidika davkoplačevalcev oz. z vidika gospodarstva, ki proračun polni, bomo gledali na isto pozicijo v proračunu v čisto drugačni obliki."
58,"Če se, na primer zavzemam za boljši socialni program in seveda kot predstavnik sindikata se zavzemam za boljše zdravstvo, šolstvo in večje pokojnine, se pa moram seveda na drugi strani opredeliti za večjo obremenitev gospodarstva ali pa se moram odločiti za prerazporeditev in konkretno reči, na primer vzemimo zdravstvu, dajmo šolstvu ali vzemimo vojski in dajmo socialnim programom."
17,"Tega seveda danes in tudi včeraj, poslušal sem, nihče ni rekel, ker je to zelo neugodna stvar."
5,"Najboljše je biti splošen, seveda."
18,"Vse take zahteve so legitimne, saj skušajo uravnotežiti in izboljšati proračun, ki nikoli ne more biti dovolj dober."
58,"Ker gre za prvi samostojni in celoviti proračun slovenske države, ki je šele v nastajanju države, ki je v globoki gospodarski recesiji in povrhu vsega še v prestrukturiranju samoupravnega sistema z družbeno lastnino v privatno gospodarstvo, je seveda popolnoma nemogoče reči, ali bo ta prihodek, ki ga imamo, ki smo ga predvideli res 73 milijard ali ne bo."
24,"Ker je do konca leta še vse preveč neznank, bi se omejil na tiste dele proračuna, ki so bolj globalni, ki so bolj fiksni."
13,Nedvomno je najvažnejši kazalec vsakega proračuna razmerje med proračunom in nacionalnim družbenim proizvodom.
8,"Ta koeficient pomeni, koliko je neko gospodarstvo obremenjeno."
34,"Če za osnovo vzamem na eni strani 93,9 milijard dinarjev in k temu prištejem občinske dele proračuna s proračunom za SPIZ, znaša to po nekaterih izračunih, kot ste slišali, 0,55%, po drugih celo 0,60%."
26,"To pa je seveda nekaj, kar smo tudi v Poljčah že imeli, in tudi sicer, kar je nevzdržno in smo že razmišljali, da je treba zmanjšati."
18,"No, zato sem jaz, bi rekel, zelo zadovoljen, da je vlada dobila neko možnost, da gremo v zmanjšanje."
10,"Mislim, da smo zato vse stranke tukaj, da gospodarstvo razbremenimo."
11,"Predlagal bi, da manj od 10% ta razbremenitev ne bi bila."
29,"V tem kontekstu seveda govorim, da je treba tudi davčni paket spremeniti, to je, prilagoditi jasno to, kar je bilo že predlagano, da se oprosti davka na osebne dohodke."
12,"To je ena stvar, vendar mora vlada pregledati celotni ta davčni paket."
11,"Tako, da mi resnično dobimo tisto zmanjšanje za 10 do 15%."
41,"S tem se bomo pričeli šele približevati obljubam izpred volilnih kampanj, ko smo volilcem obljubljali na veliko, da bomo, ko pridemo na oblast, naše gospodarstvo postavili na noge, da bomo gospodarstvo razbremenili in naredili približno tako kot je seveda na zahodu."
16,"Jasno, da smo to mislili resno, vendar sedaj, ko vidimo kje smo, je to seveda nemogoče."
29,"Če bi mi hoteli zdaj na 30% od bruto nacionalnega dohodka proračun zmanjšati, potem smo v Afriki z našimi socialnimi programi, ker imamo pač tako majhen prihodek na prebivalca."
62,"Torej v tem kontekstu s proračunom bi s tega mesta apeliral na vlado, da resno prime, da resno konča tisto, kar je že pričela, to se pravi zakon o lastninjenju, torej ne govorim o privatizaciji, ker so različne oblike notri, pri tem pa seveda razmišljam ne samo o lastninjenju podjetja, ampak tudi bank, kajti tudi banke so družbena lastnina, torej nikakršna lastnina."
10,"Dokler ne bomo tega naredili, nam ne bo nič koristilo."
37,"Skratka, ti dve stvari je treba narediti, poleg tega pa to, kar so kolegi že prej govorili: jasno, samostojno finančno monetarno politiko je treba imeti pripravljeno, da jo bomo lahko tudi, če je potrebno, jutri na mizo."
37,"Zdaj bi imel še neko nalogo, ki jo imam kot delegat 2. volilnega območja, in sicer so me zadolžili v skupščini občine Litija, da predložim ta predlog s tem, kar oni predlagajo, se seveda tudi osebno strinjam."
7,Gre za namensko zbiranje denarja za ceste.
10,"Oni pravijo, da je seveda potrebno to tudi namensko uporabiti."
8,"Kar pa ne pravijo, pa jaz razmišljam naprej."
33,"Je pa to, da je financiranje cest, železnic, infrastruktur nekaj, kar je običajno tudi še danes, ne samo pod Trumanom, ko so imeli ""new deal"", tudi danes je še vedno, prosim Roosevelt, dobro."
29,"Tudi danes je infrastruktura tista, v katero vse države, ki so v krizi, ko ne vedo, kako bi se industrija razvijala, še vedno vlagajo v tisto, kar znajo delati."
51,"Skratka mislim, da je potrebno, da se proračun za ceste le poveča; na ta način bomo seveda prihranili delovna mesta in to je pa to tisto bistveno, če jih ne bomo dali tja (končujem), če jih ne bomo dali seveda v to smer, potem bomo morali za brezposelnost dati iz proračuna."
14,Naslednjo pomanjkljivost proračuna vidim v 293 milijona din sredstev. (Gospoda Tomšiča moram opozoriti.) Dobro.
18,"Torej glede rezerv, jaz mislim, da je treba 293 milijonov rezerv, kar je 0,5% celotnega proračuna nujno povečati."
40,"Ni države tudi v Evropi, ko imajo stabilno gospodarstvo, da bi rekli tako natančno smo naredili naš proračun, da ne bo imel večjih napak kot je 0,5%; jaz mislim, da bi bilo pravilno, da so te rezerve nekje pri 3%."
18,"Na koncu še dva stavka o proračunu za obrambo; kar sem rekel na skupni seji, velja tudi tukaj."
13,"Za obrambo imamo skupaj s federacijo in to, kar imamo tukaj manj 40%."
15,"Manj, kar bi imeli sicer, če bi bila Jugoslavija takšna kot je, takšni so podatki."
28,"Mislim, da je čista demagogija, če zdaj, ko se osamosvajamo, še iz tega proračuna, iz 2,6 milijarde hočete vse na ne vem kakšen način na 10 mest razdeljevati."
11,"Tisti, ki tako razmišlja, seveda ne more razmišljati o svoji državi."
9,Potem se pa odločimo in bomo zopet unitaristična Srboslavija.
19,"Potem pa ni potrebno tega, bomo pa imeli proračun, ki bo 5-krat večji in ne boste smeli nič reči."
2,Hvala lepa.
3,Hvala gospodu Tomšiču.
4,"Prosim repliko, Mojmir Ocvirk."
21,"Moram reči, da vas bom razočaral, ne bom repliciral na zadnji stavek, temveč v zvezi z zakonom o dinarju za ceste."
51,"Problem, ki tukaj nastaja že ves čas, pa bi ga mogoče lahko komisija, skratka, katera od naših komisij vendarle pojasnila; ali je lahko proračun, ki je zdaj sestavljen po novi metodi, retroaktiven na ta način, da ukinja zakon o cestnem dinarju, skratka, da razveljavlja pač investicijo tega dinarja v prometno infrastrukturo."
28,"Če bomo dobili to interpretacijo, bo odpadel seveda vsaj del argumentov tistih, ki zagovarjamo, da je treba seveda v ceste dajati več in potem bomo našli seveda druge."
2,Hvala lepa.
2,Hvala lepa.
2,Andrej Verlič.
13,"Preden povem nekaj konkretnih stvari, bi vendarle besedo rekel čisto načelno o proračunu."
14,"Ta proračun je preprosto dokaz za to, da je politika Izvršnega sveta centralistično usmerjena."
27,"SE tako sestavljenim proračunom se pač samo potrjuje in kar se mene tiče, lahko popolnoma podprem vse drugo, kar je gospod Kreft včeraj povedal na to temo."
15,"Jasno je, da te centralizacije tudi skozi proračun ne podpiram, kaže se na nekaj področjih."
41,"Naredil bi neumno potezo, če bi potegnil ven konkretne podatke, ker bi, bojim se, v tem primeru med seboj skregal slovenske občine, katerih enotnost je še kako potrebna, po mojem prepričanju, zato da vendarle vsaj z nekaterimi zahtevami o proračunu uspemo."
36,"Druga taka, tudi načelna pripomba, ki se mi poraja ob prebiranju tega proračuna je, če mogoče ni bilo takoj jasno mnenje ministra Staniča in mnenje ministra Venclja o razumevanju, kako ne razumejo razpolaganja s proračunskim denarjem."
34,"Govorim o izjavah v zadnjem času, da vendarle tisti, ki denar daje, ima pravico do soodločanja, do vpliva, potem je ob tem proračunu popolnoma jasno, na osnovi česa, saj ta dva ministra to trdita."
48,"Ti dve izjavi in takšen proračun si je mogoče razlagati tudi tako, da nekateri ministri vidijo skozi svoj privatni projekt tudi ta proračun in jemljejo posredovanje denarja davkoplačevalcev za določene potrebe države, svoj delež in na osnovi tega tudi razmišljajo o tem, da morajo imeti vpliv pri odločanju."
20,"V prvem primeru omenja minister vpliv na imenovanje ravnateljev učiteljev, v drugem primeru pač na novinarje in sredstva javnega obveščanja."
4,"No, o konkretnih zadevah."
47,"Nekajkrat je bilo povedano, danes in včeraj, torej nesprejemljivo se mi zdi, da denar, ki je bil tudi iz mojega žepa zvabljen pod pretvezo, da bo bencinski dinar uporabljen za izgradnjo in modernizacijo cest na Slovenskem, da se je ta denar kar stopil v tem integralnem proračunu."
6,S tem se ne morem strinjati.
50,"Podobno vas moram spomniti na izjave odgovornih s strani Izvršnega sveta ob zahtevah prevoznikov; zakaj je bil torej po znižanju taks tudi ta argument uporabljen, da gre pač zato, da se tudi denar od teh taks uporablja za izgradnjo cest, kar se jasno v tem integralnem proračunu vse skupaj izgubi."
11,"Naslednja zadeva, na katero želim opozoriti, je zmanjševanje sredstev za železnico."
47,"Brez tega, da bi imeli v skupščini sprejet zakon o železnici, ki ga Izvršni svet obljublja, brez tega, da bi bile izvedene razprave na eni strani in potem izvedene tudi reorganizacije na drugi strani, torej tako drastično zmanjšanje finančnih sredstev za železnico se mi zdi zelo problematično."
37,"Tudi do vseh tistih, ki so vezani na to železnico pa morajo iz zakonskih razlogov skrbeti za varnost na železnici, mislim da tako obnašanje preprosto ne upošteva odgovornosti ravno do varnosti, v tem primeru v železniškem prometu."
12,Naslednja zadeva je enako povezana s prometom ali pa s prometno infrastrukturo.
47,"Sprašujem, zakaj ni možno, da bi enako kot je letališče Ljubljana, ki je vpisana v proračunu kot del prometne infrastrukture na Slovenskem, zakaj ni moč, da bi tudi letališče Maribor - jasno z dosti manjšim zneskom - konkuriralo v proračunskih sredstvih za nekatere rešitve, ki so tam nujno potrebne."
30,"Seveda je govor lahko tudi o tem, tako kot ponavadi, da so vse investicije zunaj Ljubljane pač zgrešene, med temi je jasno tudi letališče Maribor kot pomožno letališče za Brnik."
25,"Jasno je, da je potem ta razprava tukaj odveč, ampak zanimivo je razmišljanje, zakaj ni notri mariborskega letališča, ki se mi zdi tudi zelo pomembno."
15,"S tem bi končal v prepričanju, da vse te pripombe ne bodo kaj prida pomagale."
22,"Nisem mislil na svoje, ker moje so bile skromne, ampak na vse, ki so bile danes in včeraj izrečene na treh zborih."
20,"Kaj veliko ne bodo pomagale ampak mislim, da se bo zmota takega obnašanja kaj hitro v slabem smislu pač obrestovala."
2,Hvala lepa.
4,Hvala lepa gospodu Verliču.
2,Miran Potrč.
2,Ga ni.
2,Franc Pivec.
28,"Spoštovani, najprej naj rečem, da tudi s strani Odbora za raziskovalno dejavnost in tehnologijo izražam zadovoljstvo, da je področje raziskovalnega dela in tehnologije našla primerno mesto v proračunu."
25,"Takoj k temu pa moram dodati, da to ni konsekventno izpeljano skozi vsa področja, kjer potem ključni vitalni dejavniki s stališča razvoja nimajo ustreznega mesta."
27,"To se začne že pri šolstvu, posebej visokem šolstvu in iz tega so tudi razumljive reakcije, ki smo jim priča v dnevih, ko je proračun v javnosti."
20,"Nekaj kratkih stikov ali morda tudi stvari, ki so vredne resne kritike, je na relaciji proračun in posebni del proračuna."
25,"Za ta posebni del se namreč ne ve zakaj je pravzaprav dodan, čeprav bi se vsem nam zdel zelo važen s stališča jutrišnje realizacije proračuna."
49,"Če moram to ilustrirati, naj navedem primer melioracij, čemur je posvečena več kot polovica posebnega dela, na koncu pa piše, da to sploh nič ne velja in da se to ne bo realiziralo, ampak se bodo melioracije izvajale v okviru globalne kvote, ki je potem eno vrstico naprej navedena."
17,"Mislim, da to ni funkcija posebnega dela proračuna in seveda bi pričakoval drugačno vsebino tega dela proračuna."
12,Nekaj vas je že diskutiralo o razmerju občinskih proračunov in republiškega proračuna.
31,"To bi rad samo postavil v relacijo s tem, kar je včeraj govoril minister Umek, mislim pa, da se da kakšen stavek o tem najti tudi v ekspozeju predsednika Izvršnega sveta."
13,"Gre za pomen regij, njihove funkcije v razvoju, v socialni stabilnosti Slovenije itd."
24,To se skozi proračun prav nič ne reflektira in uveljavljena je absolutna odvisnost občin kot nekakšnih možnih nosilcev regionalnih interesov oziroma pobudnikov regionalnega povezovanja.
9,Občinski proračuni prihajajo v absolutno odvisnost od republiškega proračuna.
19,"Veliko je vprašanje, kako naj prevzemajo kakršenkoli rizik za delovanje javnega sektorja, pri katerem se morajo pojavljati kot ustanovitelji."
22,"In tudi ni nobenih podlag za to, kako naj se skozi proračunsko leto občinski proračuni obnašajo o vprašanju možnosti zadolževanja in podobno."
33,"Še tole bi rekel - tudi o tem je minister Umek včeraj govoril - da republiški proračun, tako kot se to pač spodobi in kot je moderno, nosi ključno odgovornost za infrastrukturni segment slovenskega razvoja."
14,"To izhaja tudi iz dejstva, da je republika ustanovitelj javnih podjetij na teh področjih."
28,"Vendar bi moralo iz tega slediti še nekaj, tudi projekcija cen na tem infrastrukturnem sektorju, ker skozi ustanoviteljstvo ima sedaj republika dejansko škarje in platno v svojih rokah."
25,"Mi pa smo, če gledamo za leto nazaj, priča temu, da se subvencije večajo in da se tudi cene večajo preko povprečnih indeksov rasti cen."
23,"Prej smo se lahko pri tem sklicevali na neregulirane odnose odločanja oz. kompetence, sedaj teh dilem ni več: odgovornost pada na znanega nosilca."
65,"Povezano s tem je vprašanje realizacije 14. člena zakona o proračunu, ki govori o prihodkih iz dejavnosti proračunskih koristnikov in za katere se zdi - jaz se oproščam, ker sem preslab poznavalec - ampak zdi se, da ti prihodki niso stvarno ocenjeni, da niso razvidni plasmani iz teh prihodkov, in da se lahko v neki modificirani obliki zgodi arbitriranje, ki smo mu bili priča poprej v sisih."
8,Sedaj bo pač vse izhajalo iz ministrskih kabinetov.
14,Samo še en stavek: v vsakem primeru je treba proračun razvezati od poslovnega bančništva.
14,"Brez tega pogoja proračun ni normalna in moderna stvar, kot je bil tukaj prikazan."
4,Hvala lepa gospodu Pivcu.
8,"Naslednji je gospod Tomše Ivan, sledi Štefan Kociper."
7,"Gospod predsednik hvala lepa, spoštovane poslanke, poslanci!"
24,"Ker sem bil včeraj pobudnik omejevanja razprave, bom izkoristil to priložnost, da se v bistvu razpravi odpovem in sem jo dal v pisni obliki."
19,"Moja razprava se navezuje na sestanek, ki smo ga imeli Posavci in Dolenjci in je vezana s cestno problematiko."
34,"Naj rečem samo še dve besedi: upam, da bi na ta način lahko prihranili marsikakšno minuto ali kakšno sekundo v tem parlamentu, da bi izkoriščali to možnost, da oddajamo svoje pripombe v pisni obliki."
26,"Papir vse prenese in bi predlagal, da metodo ""nakladanja"", ki smo jo začeli uvajati v ta parlament, čimbolj opuščamo, kajti poslanci težje prenašamo stvari kot papir."
13,"To govorim dobronamerno in prosim, da koristimo te stvari v čim večji meri."
27,"Upam pa - in to bi želel tudi poudariti - da bodo pisne pripombe, ki jih lahko posredujemo poslanci, od tistega trenutka, ko materiale dobimo, enakovredno obravnavane v proceduri."
12,"Če se to ne bo zgodilo, bom seveda prvi, ki bom protestiral."
1,Hvala.
4,Hvala lepa gospodu Tomše.
2,Štefan Kociper.
14,"Spoštovani, upam, da ne bom predolg, ne bom pa mogel upoštevati navodila gospoda Tomšeta."
29,"Rad bi prispeval v imenu Slovenskih krščanskih demokratov tri poudarke k razpravi o proračunu, in sicer za postavke: za družinsko politiko, za aktivno zaposlovalno politiko in za socialno-varstveno politiko."
13,"Moje izhodišče je, da ni mogoče razpravljati ločeno o ekonomski in socialni politiki."
15,To je dokazala tudi včerajšnja razprava o socialno-varstvenem oz. socialno-političnem konceptu in razvojni socialni politiki.
9,Mojo razpravo je treba tudi razumeti v tem kontekstu.
40,"Koncept konsistentne razvojne socialne politike tudi v današnjih časih, ko je zaradi gospodarske nemoči nujno znižati standarde vseh drugih področij človekovega delovanja, ne dopušča spusta socialne varnosti brezposelnih in drugih socialno ogroženih skupin pod rob minimalne socialne in materialne varnosti."
8,"Včeraj smo slišali izraz ""prag lakote, prag revščine""."
15,Navkljub tej jasni opredelitvi postavljam na prvo mesto tržno stimulirano delo in pravice iz dela.
34,"Saniranje in ozdravitev tržnega gospodarstva pa je mogoče le z visoko strokovno pomočjo vladne interdisciplinarne agencije, ki bo kirurško natančno od zunaj ločila zdrave in ozdravljive dele od neozdravljivih delov gospodarstva oz. posameznih podjetij."
47,"Zato gospod Milan Pintar, žal ga ni tukaj, nima prav, ko se je zavzel proti vsakemu intervencionizmu države, kajti pustiti nemočne dele gospodarstva, da vegetirajo in se sami vlečejo ali propadejo, tako je zvenel prispevek gospoda Milana Pintarja, to je milo rečeno lažni humanizem, oziroma lažna demokracija."
30,"Dopuščanje, da delavci, vsaj tako slišimo tudi po javnih medijih, dobivajo ponekod nižje plače oziroma nižje osebne dohodke, kot bi sicer dobivali nadomestila za brezposelnost, ne more zaslužiti boljšega imena."
28,"Zato se zavzemamo, da nemudoma sprejmemo slovenski zakon o stečajih, ki bo omogočal stečaj enega dela podjetja in natančno opredelil kriterije za finančne intervencije v ozdravljive dele gospodarstva."
14,"Na ta način bomo tudi zagotovili socialno varnost vsakemu, ki pade v socialno kategorijo."
24,"V času prejemanja denarnega nadomestila za brezposelnost pa bomo na vse način stimulirali samozaposlovanje, kot tudi vse tiste, ki bodo ponudili nova delovna mesta."
15,"To je tisti intervencionizem, ki ga je vlada planirala v proračunu in jaz ga podpiram."
12,"Vendar, na teh postavkah proračuna je razvojno gledano prav gotovo premalo sredstev."
17,Vsekakor bi to lahko pokazalo natančnejše simulacije za posmaezne načine stimuliranja in druge interventne in razvojne ukrepe.
24,"Vendar konkurenca za delovna mesta bo navkljub vsemu čedalje večja, zato je potrebno storiti vse, da posameznik ne bi padel še skozi socialno-varstveno sito."
40,"Če namreč želimo v novi ustavi ohraniti atribut socialne države, potem je nujno socialno-varstveno zakonodajo, ki se pripravlja, čimprej sprostiti moralno etični in socialni potencial posameznika, dobrodelnih skupin in skupin za samopomoč ter tako začeti uveljavljati koncept nacionalne pluralistične sociale."
10,Včeraj smo slišali tudi nekaj pozivov k realizaciji tega koncepta.
35,"Tudi na področju socialnega varstva manjka ustrezna stimulacija prehoda čedalje večjega števila brezposelnih, ki so doslej še prejemali nadomestilo ali pomoč za brezposelnost, v kategorije, ki jim bo potrebno zagotavljati minimalno socialni in materialno varnost."
31,"Kljub številnim pobudam, ki sem jih dal na Odboru za socialno politiko še vedno nimamo ustrezne metodologije niti izračunanega tako imenovanega praga lakote, to je tiste minimalne, socialne in materialne varnosti."
57,"To je seveda nujno, da se lahko simulacije potrebnih sredstev opravijo, sicer se nam lahko tudi na tej postavki zgodi to, kar se je zgodilo s postavko za usposabljanje otrok in mladostnikov, prikrajšanih za svoje otroštvo oziroma motenih v razvoju, da se na postavkah tako imenovanih marginalnih skupin preprosto odvzame del realno potrebnih sredstev za izvajanje programa."
41,"To je seveda v skladu z ideologijo, ki se je ta čas pojavila v slovenskem prostoru, upam, da zgolj slučajno, da bo posameznik v socialni stiski pač moral počakati, da se slovenska država, slovenski narod osamosvoji in da reši svoje gospodarstvo."
23,"Taki ideologiji seveda odločno nasprotujem, saj postavlja neke vzvišene ideje nad človeka posameznika in seveda najlažje je to početi s socialno najbolj ogroženimi."
24,"Odbor za socialno politiko, katerega član sem tudi sam, opozarja Izvršni svet na to neljubo napako in pričakuje, da bo ta napaka tudi odpravljena."
14,In naj navežem kar na to tudi predlagani program in odmerjena sredstva za družino.
20,"Družinska politika je v njem odločno pod robom, ko ji bomo še lahko rekli nacionalna družinska ali celo demografska politika."
29,"Ni mi potrebno posebej poudarjati, da gospodarstvo in nacionalno brez žive, trdne nacionalne družinske in demografske politike ne more biti nekaj živega, kljub intenzivnemu zalivanju debla in posameznih vej."
36,"Zato upam, da bo vlada do sprejemanja proračuna pripravila vsaj teze za ustrezno družinsko zakonodajo, ki bo nacionalno demografsko, razvojno orientirana in temu ustrezno povečala višino sredstev na proračunski postavki za izvajanje nacionalnega programa za družino."
2,Naj zaključim.
28,"Prepričan sem, da smo vsi odločeni za učinkovito obrambno in gospodarsko sposobno državo in da je naš cilj država relativne blaginje, to je bogat posameznik in bogato državo."
28,"Vendar vzporedno in vsaj enakopravno tej smeri in odločitvi postavljam načelo solidarnosti tistih, ki jim je dano, da imajo s tistimi, ki živijo v materialni stiski in pomanjkanju."
18,"Naj povzamem, torej, če bo potrebno znižati proračun, potem to gotovo ne more biti postavka za socialni program."
9,Tako sem razumel tudi vse današnje in včerajšnje razprave.
2,Hvala lepa.
15,"Hvala lepa, gospod Kociper, gospod Franc Potočnik, za njim je Franc Pipan in Janko Buser."
29,"Spoštovani gospe in gospodje, kratko bi rad nekaj povedal o povezavi občinskih proračunov z republiškim in vpliv te povezave na skladen regionalni razvoj, katerega so nas vseh polna usta."
3,Poglejmo zakaj gre.
17,Republika prispeva za proračun občin v povprečju malo manj kot 38% potrebnih sredstev za te občinske proračune.
12,Tu gre iz republiškega proračuna za te namene dobrih 6 milijard dinarjev.
16,Odstotek je za različne občine različen in znaša od 25% občinskega proračuna do 54% občinskega proračuna.
8,"Povprečni občinski proračun znaša 8,342 din na prebivalca."
55,"Razlika med najvišjim in najnižjim občinskim proračunom je takšna: 5.922 din v najrevnejših občinah, kot je na primer moja Šmarje pri Jelšah, Šentjur, Mozirje, Murska Sobota, Lendava (na primer naša občina ima 24% aktivnega kmečkega prebivalstva) in najvišji proračun je 12.186 din na prebivalca, to je pod 71% procentov povprečnega proračuna na prebivalca do 146."
22,"Mislim, da so takšni razponi preveliki in da pravzaprav v takšnih občinah, ki sem jih prej naštel, ne morejo imeti razvojne politike."
2,Zakaj ne?
35,"Zato, ker brez tega proračuna, če vzamem primer svojo občino, za katero je predvidenih 192 milijonov v proračunu, gre 68% za družbene dejavnosti, državni organi na nivoju občine, skupščina, Izvršni svet 14,5% gospodarska infrastruktura 9%."
9,Kaj mi lahko s tem denarjem v občini naredimo?
1,Nič!
14,"Bo kdo rekel, dobro, saj boste dobili denar iz sredstev za demografsko ogrožena območja."
16,"Mislim, da tam tudi ni veliko upanja, saj tam je namenjenih za to samo 933 milijonov."
31,"Menim, da je to premalo in da tudi ta odnos republiškega proračuna oziroma delitev tega dela, ki je namenjen za občine ni čisto pravi in da bo te stvari treba spremeniti."
3,Bil sem kratek.
4,Besedo ima Franc Pipan.
6,"Spoštovane kolegice in kolegi, spoštovani predsednik!"
6,"Franc Pipan, govorim v svojem imenu."
9,Nasprotujem takšnemu osnutku proračuna in sicer zaradi naslednjih dejstev:
39,"1) Predvideni proračun preveč obremenjuje gospodarstvo, ne bom ponavljal številne utemeljitve, posledica tega pa bo zlom gospodarstva, spremljan s socialnimi nemiri, morda še pred počitnicami, čeprav si jaz tega ne želim in vesel bom, če se bomo temu izognili."
43,"2) Posamezne proračunske postavke so bolj odraz družbene nemoči posameznikov v vladi, kot pa objektivnih okoliščin, prepričan sem, da so gospodje Janša, Bavčar in Rupel močnejše osebnosti in z njimi tudi njihovi resorji, kot pa denimo tisti, ki zastopajo druga področja v vladi."
7,Zelo se mi zdi kompleks okoli vojske.
32,"Zdi se mi, da se nam bo ponovil paradoks iz zgodovine in bi vam zastavil vprašanje, če veste, katera država je bila s seboj v vojni, pa ni bila v državljanski vojni?"
2,Ne veste.
34,"To je bil Dubrovnik, ki je bil v vazalnih odnosih z Beneško državo in s Turčijo in ko je bila Turčija in Beneška država v vojni, so Dubrovničani morali dati vsakemu po šest galej."
5,Tako se nam tudi obeta.
14,"Nekaj za JLA, nekaj za domačo vojsko, vsi pa smo govorili o neki ogroženosti."
21,"Zelo se strinjam s tistim kar je rekel g. Voljč o obrambi, vendar se z eno stvarjo z njim ne strinjam."
11,"Nisem prepričan, da bi vsi ljudje branili to zemljo, to domovino."
30,"Ali veste, da je bil 1941. leta kraj, ki je aprila demonstriral proti italijanski okupaciji, pa ne zato, da bi se znebil Italijanov, ampak zato, da bi prišli Nemci okupirati."
23,"Ker so Nemci znali podkupiti s socialnimi kartami javno mnenje in obstajajo ljudje, ki se še spomnijo navdušenega ""hajlanja"" Štajercev ob prihodu Nemcev."
27,"Lačen narod ne bo branil te domovine zato mislim, da je vsakršna, bi rekel, utopija, da bomo z velikimi denarji v ta sektor naredili to državo varno."
27,"Prepričan sem ali pa vas vprašam, kaj bi bilo bolj pametno, če bi morda tistih 2.500 poslali na šolanje v tujino, mogoče na Harward, pa na Oxford."
20,"Kaj bi bilo bolj pametno, da jih tam recimo 2.500 študira zunaj ali 5.000 doma razklaplja ""kalašnikove"" ali kaj podobnega."
26,"Mislim, da bi bila veliko večja korist za slovenski narod, da bi ta del pomembno zmanjšali in da bi ga preusmerili v druge, bolj zdrave programe."
21,"Nadalje imam iz svoje volilne enote in sicer s strani SO krško, naročilo, da naj ostro protestiram proti prelivanju bencinskega denarja."
29,"Vsi vemo, da je dolenjska cesta smrti in mislim, da bi to bilo zelo veliko, tudi z obrambnega vidika našega naroda, če bi takšne nevarnosti za naše ljudi odpravili."
25,"Zelo se pridružujem tudi tistemu mnenju, ki v kompleksu obrambnih zadev vidi večja vlaganja v šport - zdrav duh v zdravem telesu, ki še vedno velja."
7,Na koncu bi repliciral z g. Podobnikom.
13,"Ne strinjam se z njegovim stališčem, naj bi se odtegnila sredstva za gozdarstvo."
23,"Videli ste, včeraj smo dobili knjigo Marka Kmeclja, v kakšnem stanju so naši gozdovi in tako zavreči neko stroko na tako pomembnem področju."
30,"Čudim se, da tu Zeleni ne reagirajo na takšne recimo nesmisle ob takih predlogih in mislim, da ta del proračuna po moje ne bi bilo smotrno, če bi ga skrajševali."
2,Hvala lepa.
2,Hvala lepa.
2,Samo obvestilo.
22,"Usklajevalna skupina za dnevni red ob 18.15 v sobi 209 skupščine v drugem nadstropju, to so prejeli Potrč, Podobnik, Požarnik in Kmetič."
6,Če je kdo od prizadetih tukaj.
3,"Prosim, dr. Buser."
8,"Spoštovane kolegice in kolegi, mnogo smo že povedali."
20,"Sam bi bil rad diskutiral o proračunu glede sredstev za visoko šolstvo in o Hidrometerološkem zavodu, o Seizmološkem zavodu Slovenije."
18,Svoje pripombe in svoja razmišljanja sem dal na papir in se prav tako kot kolega Tomše odpovedujem diskusiji.
2,Hvala lepa.
4,Hvala lepa dr. Buserju.
2,Gospod Magajna.
47,"Spoštovani poslanci, ne bom govoril o tarifnem delu proračuna, čeprav bo kdo lahko rekel, da je to bistvo, bistveno so številke in postavke v proračunu, ampak o normativnem delu zakona, zlasti o 18. členu zakona, ki govori o prenosu sredstev med posameznimi nameni proračuna o zloglasnem prelivanju."
10,Polemika o porabi cestnega denarja je sprožila prav to vprašanje.
19,"Mislim pa, da bi morali temu vprašanju nameniti več pozornosti in več polemičnih diskusij in potegniti tudi neke zaključke."
10,Do te faze se mi zdi celo to bistveno vprašanje.
24,"Mi se danes lahko vse zmenimo, potrdimo vse številke, kaj pa se bo dogajalo med letom, to pa je vprašanje, če bomo sploh vedeli."
15,"Danes se govori o novi filozofiji, o sodobnem konceptu proračunov v t.i. integralnem proračunu."
9,"Zanimive so bile razne polemike, celo v sami vladi."
24,"Govorilo se je celo o nezakonitosti pri namenski porabi cestnega denarja, zanimivo je tudi stališče Zakonodajno-pravne komisije in njena interpretacija zakona o javni porabi."
27,"Kot zanimivost se v tem zakonu uporablja pojem namenske porabe, danes pa lahko zvemo in tudi iz tega odgovora, da pojem namenskosti v bistvu ne pomeni namenskost."
57,"Takole se glasi odgovor: ""V kolikor bi bil namen zakona striktno določiti strogo namenskost uporabe proračunskih sredstev, bi se določba 12. člena navedenega zakona glasila, da se sredstva proračuna republike uporabljajo samo za namene, ki so določeni s posebnimi zakoni."" Torej dragi državljani in državljanke, če nekaj piše namensko si ne delajte iluzij, da to tudi pomeni."
20,"Torej, če bi v zakonu pisalo samo in še trije klicaji, pa to pomeni, da se mora to tudi upoštevati."
8,To je zanimiva dilema za pravnike in jezikoslovce.
8,Jaz v celoti ne zavračam ideje integralnega proračuna.
18,"Kot vemo, vsak dober gospodar mora imeti določene proste roke pri tem, da lahko tudi prerazporedi določena sredstva."
29,"Življenje namreč pokaže in šele prihodnost bo pokazala, kaj bo aktualno, kaj bo manj aktualno in jasno, če se ti podira hiša na enemu koncu ne boš gradil ograje."
26,"Vse res in prav, vendar se mi zdi taka formulacija, ki je do sedaj v 18. členu, nesprejemljiva saj dejansko postavlja vlogo parlamenta v sekundarno pozicijo."
15,Lahko se vprašamo ali je res Izvršni svet še organ skupščine ali je situacija obrnjena.
33,"Govorimo namreč o denarju, to pa je ključna zadeva in mislim, da mora o večjih prenosih sredstev med posameznimi nameni v bistvu odločati parlament, najmanj pa, da mora biti sprotno o tem obveščen."
47,"Taka formulacija, ki se glasi: ""Izvršni svet je pooblaščen, da odloča o prenosu sredstev med posameznimi nameni republiškega proračuna, določenimi v bilanci odhodkov."" Taka formulacija se mi zdi nesprejemljiva, kot paradoks je v nadaljnjih alineah tega 18. člena, kjer pa dosti natančno govori o tekoči proračunski rezervi."
6,Tu pa so zelo natančna pravila.
29,"Torej o glavnini denarja ni pravil, to je svoboda vlade, ko govorimo pa o tem, pravzaprav o zanemarljivi vsoti v globalu proračuna, bomo pa zelo natančni in zelo striktni."
16,"Zelo natančni bomo tudi pri porabi, ko bo vlada namenila posameznim resorjem in posameznim dejavnostim porabo."
10,Uveljavili bomo tudi finančno policijo in kontrolo in vse naprej.
8,V globalu pa lahko vlada prosto prenaša sredstva.
10,"Upam, da bomo vsaj tukaj, v parlamentu, o tem obveščeni."
18,V zvezi s tem smo tudi razpravljali v Klubu neodvisnih in smo predlagali ta predlog spremembe 18. člena.
18,"Prebral bom že danes, čeprav to ni amandma, ker so ga moji kolegi prebrali tudi v drugih zborih."
68,"In sicer naj bi se glasil: ""Izvršni svet je pooblaščen, da odloča od začasnem prenosu sredstev med posameznimi nameni republiškega proračuna in o razlogih obvesti skupščino v posameznih proračunskih obdobjih, tromesečjih."" (Torej pooblaščen, da odloča o začasnem prenosu.) ""Spremembe, ki pa pomenijo trajni prenos sredstev med posameznimi nameni, pa se lahko izvedejo le ob rebalansu proračuna v skupščini."" To je taka formulacija, ki smo jo na klubu sprejeli."
45,"Mislim, da je ta formulacija ni ekstremna, da uveljavlja prvič, zahtevo po obveščanju skupščine o prenosu posameznih sredstev za različne namene, hkrati pa skupščini s tem, ko smo informirani daje tudi možnost, da daje vladi usmeritve in navodila in verjetno tudi, da se ne strinja."
13,"Za trajne spremembe pa mislim, da je to treba izvesti ob rebalansu proračuna."
49,"Mislim, da se moramo temu 18. členu bolj temeljito posvetiti. (Da bom zaključil svoj fond, bom še malo poenostavil.) Če smo rekli, da si nihče ne sme privatizirati države, mislim, da si najmanj sme privatizirati proračun in mislim, da je Izvršni svet predvsem uporabnik proračuna, ne pa njegov lastnik."
1,Hvala.
1,Hvala.
5,Ostal je še Miran Potrč.
2,Ga ni.
3,"Žarko Pregelj, prosim."
5,"Pozdravljeni, bom bolj na hitro."
22,"Izdelava proračuna v obdobju, v katerem živimo, je umetnost, ki združuje visok intelekt, strategijo, modrost, intuicijo in kaj vem kaj še vse."
45,"No, zaradi tega menim, da je ta proračun v resnici proračun izjemnih razmer, čeprav je to prvi državni proračun Slovenije in da mora upoštevati oz. tehtati med težko gospodarsko situacijo in osamosvajanjem, oziroma se odločati za gospodarstvo, za politično in za sam narodni obstoj Slovenije."
32,"No, proračun lahko reši vse te probleme zgolj, če jih rešuje selektivno, torej da ob omejenih sredstvih ne rešuje neskončno mnogo problemov, ampak da te probleme selekcionira in jih po možnosti združuje."
10,Prav združevanje posameznih postavk nas lahko pripelje do določenega rezultata.
34,"Primer: subvencioniranje premogovnika s slabim premogom, z veliko žvepla, pomeni, da poleg cene, ki je normalna na svetovnem trgu, plačaš še enkrat tako veliko ceno, hkrati pa moraš financirati še čistilne naprave v termoelektrarnah."
8,Odločitev je tukaj logična: raje uvoziš boljši premog.
26,"Drug primer je, npr. financiranje odsotnosti teritorialcev zaradi vaj, hkrati pa imaš na drugi strani brezposelne, ki jim moraš prav tako dajati socialni minimum - in podobno."
16,"V glavnem mislim, da bi se ob proračunu morala združiti gospodarska in enostavna eksistencionalna strategija Slovenije."
22,"Za ceste, o čemer je bilo danes največ govora, trdim, da gre preveč denarja in to zato, ker jih delamo dokaj nesmotrno."
30,"Namreč, zahtevati v tem obdobju, da mora za ceste iti tako velika vsota proračuna, čeprav so bila ta sredstva namensko zbrana, pravično itn., je v bistvu lahko strateško zelo narobe."
25,"Poleg tega mi z vsemi temi gradnjami, ki so sedaj v teku in ki naj bi se letos izvajale, ne bomo rešili naših cestnih problemov."
12,"Trojanski klanec bo še vedno tako neprevozen, vsi drugi problemi bodo ostali."
21,"Gradimo namreč zgolj manjše odseke, ki med seboj niso povezani in smo daleč od tiste krilatice, da gradimo slovenski cestni križ."
13,"Drug problem je, da gradimo ceste na previsokem standardu - vsi hočejo imeti avtocesto."
41,"Mislim, da bi morali v skupščini sprejeti strategijo, da je avtocesta zgolj slovenski križ - se pravi povezava vzhoda z zahodom in severa z jugom, vse drugo so pa sodobne, dvopasovne ceste, se pravi brez ozkih ovinkov in podobnega, ampak ne avtoceste."
11,Tako potem odpade prepiranje o avtocesti skozi Vipavsko dolino in podobno.
12,"Lep primer je, recimo, reševanje Črnokalskega klanca z adaptacijo, se pravi širitvijo."
52,"Zelo grd primer pa je ta, kar sedaj počne občinska vlada v Kopru, ko hoče zaradi zaključitve del na obalni cesti, zgraditi manjši odsek, za katerega je predvidenih v proračunu 97 milijonov (ali nekaj podobnega), gre pa za odsek ceste, ki sploh ni potreben oz. povezava že obstaja - to je odsek L-310."
22,"Kaj hočem s tem reči: da je potrebno ta minimalna sredstva zelo smotrno uporabljati in jih namenjati tja, kjer bodo največ dala."
31,"Pri tem bi želel poudariti, da je ta način proračuna, da se daje vse v svoj predalček, vsaka postavka hoče imeti zase dovolj denarja, v tem trenutku verjetno nemogoče narediti pravično."
47,"Predlagam, da se proračun izdela tako, da se postavi razmerje med tistim, kar nujno mora biti - ker brez tega drugače ni življenja - sredstva, ki bi še ostala, bi si pustili na velikem kupu in iz tega kupa jemali takrat, kadar je potrebno, odločala pa naj bi skupščina."
17,"To se pravi, za vsako poseganje v ta kup bi morala biti o tem neka skupščinska odločitev."
35,"Jasno je, da se verjetno marsikdo s tem ne bo strinjal, toda mislim, da bo to tudi način za tiste zloglasne probleme, ki so našo stranko postavili v tako neugoden položaj v zvezi z demilitarizacijo."
38,"Demilitarizacijo smo mi zelo pošteno mislili, pri tem smo se pa - govorim namreč za Zelene, sedaj govorim v svojem osebnem imenu - zelo zapletli na nek način, ker smo prišli v bistvu med mlinska kolesa, ne po lastni krivdi."
11,"Namreč, mi razumemo demilitarizacijo kot proces in ne zgolj kot razorožitev."
40,"O tem lahko govorimo ure in ure in mislim, da je vsako odklapljanje od Jugoslovanske ljudske armade demilitarizacija, kajti definicija demilitarizacije je tudi ta, da je to vladanje z odtujeno vojaško močjo, kar v bistvu JLA v tem trenutku je."
29,"Sedaj, če je pa pravilno, da na ta račun ustvarimo neko določeno lastno oboroženo silo - namenoma ne bom rekel vojsko, ker to mislim, da še ni - je drugo vprašanje."
11,"Ali bo to pravilno ali ne, bo verjetno pokazala šele zgodovina."
18,"Pravijo določene filozofije, da je pač, če se želiš ohraniti, moraš kazati zobe, če se braniš pred volkom."
27,"Jagnje se volka ne more ubraniti, lahko se skrije k mami, ki ima roge, ali pa počaka, da mu rogovje zraste in se tačas skriva po grmovju."
15,"Sedaj, kateri način je pri tem boljši, je v resnici v tem trenutku težko odločiti."
32,"Tudi pasiven odpor lahko pripelje do uspeha, toda, če pogledamo v našo okolico, se pasivni upor ene vrste v resnici - jaz tako menim - gredo ljudje na Kosovu in so tam, kjer so."
6,"Drugi način je, da agresorju plačuješ."
4,To je delal Kuwajt.
11,"Vemo, kako se je stvar razpletla in kako se je končala."
17,"Obstaja še drug način, da se čimbolj oborožiš, to se je nekaj let nazaj dogajalo v Libanonu."
9,Dejansko se je med vsemi temi dilemami težko odločiti.
15,In še enkrat poudarim začetek mojega nastopa: umetnost je to povezati in izdelati pravilno strategijo.
24,"Oproščam se za nekoliko mogoče nepovezan nastop, sem pač danes malo bolj ""v zraku"", ker moram več okrog tekati in se pač tako zgodi."
1,Hvala.
2,Hvala lepa.
15,"Gospoda Potrča ni, namesto Potrča bi naj imenovali člana v komisijo za usklajevanje dnevnega reda."
2,Koga odločimo?
8,"Sporočili so, da je Potrč nekje drugje zadržan."
6,"Dobro, gospod Franci Pivec, hvala lepa."
10,"Dovolite mi, da si še sam vzamem nekaj minut besedo."
32,"Jaz sem se odrekel, ko sem slišal toliko stvari v zvezi s socialnoekonomsko politiko in proračunom, da je težko, zlasti v zvezi s proračunom še kaj reči, kar že ni bilo rečeno."
8,Sam pa bi vendarle poudaril še tri misli.
26,"Prvič - prav je, da je proračun dovolj fleksibilen, kar bo omogočalo v teh dinamičnih razmerah, kakršne je pričakovati v tem letu, tudi dinamično, fleksibilno koriščenje proračuna."
33,"Vendar, kar je bilo že tudi tukaj rečeno, je prav in prav bi bilo tudi, da vgradimo ustrezne kontrolne mehanizme, zlasti v zvezi z že preje citiranim 18. členom glede razporejanja proračunskih sredstev."
26,"Nedvomno moramo vedeti, da smo ljudje, pa tudi v Izvršnem svetu sedijo ljudje in zato je prav, da so vgrajeni ustrezni kontrolni mehanizmi s strani parlamenta."
17,Tretje pa: v tej zvezi bi zlasti želel reči nekaj o proračunu v navezi s socialno politiko.
12,"Danes je bila rečena misel: nacionalna, pluralistična socialna kot pravi gospod Kociper."
14,V svetu se temu in podobnim programom reče tudi nacionalna penzija ali nacionalna pokojnina.
27,"Mislim, da bi bilo prav, da Izvršni svet temeljito razmisli o tem in da v doglednem času pripravi ustrezen program prehoda na sistem t.i. nacionalne penzije."
22,"To vzame po izkušnjah drugih dežel, ki so transferirale nacionalno socialo na sistem t.i. nacionalne pokojnine, danes 3 do 6 mesecev."
25,"Medtem ko v začetku, to je bilo pred dvajsetimi leti, ko so nekatere dežele uvajale ta sistem - prve npr. skandinavske, je seveda vzelo več časa."
2,Hvala lepa.
9,"Potrča Mirana ni, prijavil se je še Peter Bekeš."
5,"Spoštovane kolegice, spoštovani kolegi poslanci!"
6,Najprej bi rad zastavil temeljno vprašanje.
25,"Boljši poznavalci, ekonomisti, so me namreč opozorili, da bi bilo pomembno vedeti, kaj je bilo vzeto kot osnova za izračun indeksa rasti sredstev za proračun."
40,"Ali je bila to količina sredstev odobrenih s proračunom za leto 1990 plus sredstva, odobrena z rebalansom, ali je temu potrebno dati še tisto delto sredstev, za katero se utemeljeno domneva, da so bila porabljena, in to s pozitivnim predznakom."
10,"Skratka, s katerim je bil ta zakonito odobren obseg prekoračen."
19,"Te podatke bi bilo dobro imeti zelo precizno, ker seveda to vpliva na vsebino tega, o čemer se pogovarjamo."
18,"Upam, da gospod predsednik tega ne bo vzel kot eno od srednjeveških orožij, s katerim je začel uvod."
23,"Druga stvar: jaz podpiram koncept integralnega proračuna, ker mislim, da je edino normalna organska metoda nadzora demokratično izvoljenega parlamenta nad porabo javnega denarja."
23,"Smisel je zelo preprost: na eni strani priliv, na drugi strani odliv; celota izvorov, celota vseh namenov, za katere se ta sredstva potrebujejo."
21,"Vendar pa imam resne pomisleke, in to iz demokratičnih razlogov, da se ta pooblastila dajejo v bistvu na način bianco pooblastila."
31,"Tudi tisti politični sistemi v svetu, ki gradijo na zdelo doslednem uresničevanju koncepta ločevanja oblasti - recimo ameriški, kjer je lahko izvršna oblast celo v rokah druge politične sile kot parlamentarna oblast."
28,"In v Ameriki po vojni je bolj ali manj ves čas bilo tako, da je predsednik bil praviloma iz tiste stranke, ki je bila v manjšini v parlamentu."
33,"Ali angleški parlamentarni sistem, kjer ima vlada zelo samostojno vlogo tudi v primerjavi z drugimi parlamentarnimi sistemi - V bistvu gradijo vso kontrolo parlamenta nad vlado prav na dosledni kontroli proračuna in njegove porabe."
24,"In jaz tudi za prihodnost slovenske demokracije ne vidim dobrih perspektiv, če se ta odnos ne bo že v začetku začel graditi na to."
19,"Tukaj na nobeno logiko posebnih razmer, prehodnih obdobij itd. ne pristajam, tudi zaradi izkušenj, ki jih imamo iz preteklosti."
13,"Jaz tudi tu izhajam iz pregovora, kar se Janezek nauči, to Janez zna."
7,In mi smo sedaj v tej fazi.
2,Tretja stvar.
8,Veliko razprave je bilo o sredstvih za obrambo.
22,"Strinjam se s tem, kar je več razpravljalcev na skupni seji reklo, kar smo ugotovili pred dvema dnevoma tudi na naši komisiji."
14,Za resno razpravo o teh stvareh bi potrebovali koncept nacionalne varnosti oziroma izdelano strategijo.
8,Do vseh vej in do kombinacije vseh politik.
47,"Nacionalna varnost je sestavljena iz obrambne politike, iz aktivne tako ali drugače usmerjene zunanje politike, in ker rešujemo zapletena razmerja z državo v okviru katere smo zadnja desetletja živeli in s katero tudi danes stvari niso urejene, je seveda tukaj še specifična strategija urejanja odnosov z Jugoslavijo."
26,"Govorim kot predstavnik stranke, ki se je s tega mesta večkrat zavzela in tudi jaz sem na to opozarjal v nekaterih priložnostih, za aktivno jugoslovansko politiko."
7,Popoldan sem slučajno imel priložnost poslušati poročila.
31,"Angleško zunanje ministrstvo je v zvezi s situacijo pri nas sprejelo izjavo, da je pripravljeno sprejeti tiste rezultate jugoslovanskega procesa, dialoga, in tiste politične subjekte, ki bodo rezultat soglasja vseh strani."
23,"Mene to stališče samo utrjuje v prepričanju, da je potrebno veliko več energije, argumentov, tudi aktivne pobude, predlogov, vložiti v reševanje teh stvari."
28,"Kolikor več bo te energije vložene, ki je relativno poceni, če jo finančno gledamo, v primerjavi s sredstvi za vojsko, toliko manj bo treba denarja vlagati v vojsko."
10,In tudi to je sestavni del projekta demilitarizacije kot procesa.
17,"Tudi jaz nisem pristaš naivnega pričakovanja, da se z enostransko razorožitvijo, takojšnjo in brezpogojno, da stvari reševati."
12,Naš pristop k deklaraciji o miru ni bi motiviran s temi stvarmi.
20,"In še na eno stvar bi rad opozoril, ker o socialni politiki sem včeraj govoril in ne želim ponavljati stvari."
5,Razvoj in še enkrat razvoj.
6,In razvoj se začne pri infrastrukturi.
9,Ena od težkih pomanjkljivosti slovenskega gospodarstva je pomanjkljiva infrastruktura.
27,"Ceste, komunikacije, zlasti PTT omrežje so nujen pogoj za celo vrsto drugih dejavnosti, ki se brez tega ne bodo mogle razviti oziroma bodo investicije ostale brez učinkov."
14,Posebej bi rad opozoril še na nekatere stvari v zvezi z ekološkim delom proračuna.
20,"Predvsem opozarjamo na neskladje med predlagano razvojno politiko, kolikor jo lahko tako imenujemo, med proračunom in zakonodajo na področju ekologije."
20,"Hkrati pa moramo ugotoviti, da je pozitiven dosežek, da predlagani osnutek, če je tem številkam ob konceptu fleksibilnosti seveda verjeti."
16,Vendarle ohranja višini sredstev namenjenih programom varstva okolja v približno taki višini kot v preteklem letu.
29,"Ker sem že nekaj časa porabil dovolite, da brez posebnih obrazložitev nekaj stvari navedem, ki jih pričakujemo, oziroma želimo imeti pojasnjene od Izvršnega sveta do faze obravnave predloga proračuna."
42,"1) Želimo, da Izvršni svet pojasni, kakšna je funkcija ekološkega sklada, kaj je z veljavnostjo zakona o zagotavljanju in uporabi sredstev za varstvo okolja in na kakšen način želi preko integralnega proračuna zagotavljati uresničitev tistih ciljev, ki so opredeljeni v navedenem zakonu."
31,"Po pravni interpretaciji za katero mi stojimo, namreč ta zakon še velja kot specialni zakon in ni bi derogiran s predpisi, ki so bili v zadnjih dne omenjeni v tej skupščini."
28,2) Da Izvršni svet predloži poročilo o zbranih in uporabljenih sredstvih za varstvo okolja v preteklem letu in program uporabe predvidenih sredstev za varstvo okolja v letu 1991.
15,3) Da pojasni realizacijo 5. člena zakona o zagotavljanju in uporabi sredstev za varstvo okolja.
11,4) Da opravi revalorizacijo višine ekološkega davka na porabljeno električno energijo.
16,TA davek je bil namreč določen že pred časom v višini 4 par na kilovatno uro.
6,Elektrika se je medtem nekajkrat podražila.
23,"Davek kot obremenitev onesnaževalcev, kar pomeni tudi realizacijo principa, da tisti, ki povzroča več škode, več prispeva k odpravljanju posledic, ni bi spremenjen."
8,Tukaj nas niti federacija niti Evropa nista ovirali.
6,To so stvari v naši pristojnosti.
34,"Ker sem precej časa porabil, bom oddal še nekatere pisne pripombe na program varstva okolja, kolikor je razločljiv iz osnutka proračunske bilance in prosim, da jih Izvršni svet kot predlagatelj upošteva pri pripravi predloga."
4,Hvala lepa za razumevanje.
2,Hvala lepa.
2,Aleksandra Pretnar.
3,En zelen pozdrav.
13,Za konec imam konkreten predlog oziroma se zavzemam za novo postavko v proračunu.
43,"Povsem realna so pričakovanja, da bo Slovenijo zajel val beguncev, pri čemer sploh ne mislim na begunce iz vzhodnoevropskih držav ali Albanije - ti gredo v Italijo - temveč mislim na begunce, ki se bodo pričeli umikati pred državljansko vojno iz posameznih delov razpadajoče Jugoslavije."
35,"Žal, Slovenija vse do popolne osamosvojitve in priznanja v OZN ne more računati na nikakršno mednarodno pomoč, saj bi šlo dejansko za problem begunstva znotraj države, ki pa zato ne bo prav nič manj težak."
13,"Zato predlagam, da se v proračunu namenijo sredstva za zbirni center za begunce."
16,"In od današnjih razprav naprej, vsaj nekaterih, imam še dodaten razlog, da se zavzemam za begunce."
31,"Bojim se, da tudi slovenskim otrokom in ženskam ne bo preostalo drugega, kot da se iz države, ki jih ne bo sposobna ubraniti, zatečejo v centre za begunce v sosednjih državah."
1,Hvala.
4,Še kdo želi razpravljati?
9,"Če ne, zaključujem razpravo k 2. točki dnevnega reda."
8,"Predlagam, pa prosim, bodimo dosledni, deset minutno pavzo."
27,"Medtem pa prosim, strankarske vodje ali njihove namestnike, da zagotovijo čez deset minut sklepčnost zbora, da bi lahko sklepali o predloženih sklepih k 2. točki dnevnega reda."
17,"Predlagam, ampak res prosim, deset minut, zato da bi lahko danes vsaj 2. točko dnevnega reda zaključili."
8,Zbor združenega dela je že pri 8. točki.
14,"Prosim deset minut, namestniki vodij klubov pa naj zagotovijo čez deset minut polno sklepčnost."
1,Hvala.
5,Pa res prosim deset minut.
4,Najprej še eno obvestilo.
10,Jutri ob 8.00 uri bo v sobi 209 Zakonodajno-pravna komisija.
12,"Mi lahko ugotovimo, da je ura 19.00 in za danes sejo prekinjamo."
6,Nadaljujemo jutri ob 10.00 uri tukaj.
2,Hvala lepa.
