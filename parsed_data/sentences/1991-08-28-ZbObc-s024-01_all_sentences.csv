7,"Spoštovane delegatke in delegati, gospe in gospodje!"
8,Pričenjam 24. sejo Zbora občin Skupščine Republike Slovenije.
13,"Kar zadeva opravičene, velja isti, kot je bilo rečeno v nadaljevanje 23. seje."
7,Prehajamo na določitev dnevnega reda 24. seje.
8,Še prej pa bi preverili navzočnost v dvorani.
6,"Prosim, da vsi pritisnete na tipko."
10,Zbor je sklepčen in lahko pravno veljavno razpravlja in sklepa.
7,Predlog dnevnega reda ste prejeli s sklicem.
45,"Izvršni svet Skupščine Republike Slovenije je 23. avgusta 1991 predložil skupščini predlog zakona o spremembi zakona o posebnem prometnem davku ter predlaga, da ga zbori obravnavajo na današnji seji, in sicer v skladu s 314. členom Poslovnika Skupščine Republike Slovenije, to je po hitrem postopku."
12,Razlogi za tak postopek obravnave so razvidni iz spremnega pisma Izvršnega sveta.
5,Želi predstavnik Izvršnega sveta besedo?
7,Želi o predlogu Izvršnega sveta kdo razpravljati?
4,"Gospod Danijel Starman, prosim."
4,Spoštovane kolegice in kolegi!
18,"Predlagam, da ne uvrstimo na dnevni red točko predlog zakona o spremembi in dopolnitvi zakona o prometnem davku."
29,"Prvič menim, da Izvršni svet ni obrazložil razlogov iz drugega odstavka 314. člena Poslovnika, ki opredeljuje, kdaj se lahko nek zakon uvrsti na dnevni red seje po hitrem postopku."
30,"Če lahko sam pristopim k interpretaciji drugega odstavka 314. člena, menim, da bi Izvršni svet eventualno lahko obrazložil, da bi ta zakon uvrstili dnevni red zaradi večjih motenj v gospodarstvu."
7,Predlog zakona zamuja najmanj za devet mesecev.
26,"Če bi ta zakon prišel na dnevni red v začetku tega leta, bi ga razumel kot poseg v tržna neskladja, danes pa tega več ne razumem."
23,"Zato poleg tega, glede na stališča Odbora za proračun in javne finance, ki samo potrjujejo mojo tezo, ta zakon danes ne smemo obravnavati."
34,"Z njegovim sprejetjem ne bi prav ničesar dosegli, ker je že v postopku intenzivnega sprejemanja zakon za izdajo zakona o prometnem davku proizvodov in storitev v skupščini, ki smo ga julija sprejeli v osnutku."
37,"Če bo pa ev. sprejet zakon, bom pa takrat navedel vsebinske razloge, ki so izjemno pomembni in predstavljajo tudi rušenje trga v Jugoslaviji, predstavljajo poseg v enotni sistem in v nekem smislu tudi odstopanje od Brionske deklaracije."
15,"Zato predlagam, da tega predloga ne sprejmemo, da tega zakona ne uvrstimo na dnevni red."
1,Hvala.
2,Hvala lepa.
4,Želi še kdo razpravljati?
1,Ne.
7,V imenu Izvršnega sveta gospa Alenka Markič
0,.
2,Spoštovani poslanci!
39,"Res je razlog za predlog, da se ta interventna rešitev obravnava po hitrem postopku ravno v situaciji, ki je nastala in ki bistveno vpliva na rušenje trga in ki posredno tudi bistveno vpliva na pogoje gospodarjenja dela slovenskega gospodarstva."
47,"Gre za rešitev, ki je bila uveljavljena v Republiki Hrvatski s 24. julijem letos, ko je Republika Hrvatska uveljavila kompleten nov sistem prometnega davka, katerega v naši skupščini sedaj obravnavate že več kot mesec dni v prvi ali drugi fazi zakonodajnega postopka, za rešitev je bila sprejeta."
46,"In glede na specifike, ki so v strukturi hrvaškega gospodarstva in razne druge razloge, vendar v vsebinsko razpravo, ne bi sedaj šla, je pa rešitev takšna, da je prometni davek za avtomobile do 1,8 litra kubature za skoraj sedemkrat nižji, če so ti avtomobili iz uvoza."
14,"Mislim, da v Sloveniji, kjer imamo tudi avtomobilske proizvajalce, moramo na takšno rešitev reagirati."
41,"Res pa se strinjam, da se s tem začne druga razprava, to je, da se pogoji gospodarjenja s takimi rešitvami tako razlikujejo, da dejansko ta enotni trg dokončno razpada in so vprašanja veliko širša, kako to reševati s samostojnimi ekonomskimi rešitvami."
27,"Zato menimo, da je smotrno predlagati rešitev, ki bi izenačila glede obdavčitve prometa, nakup proizvoda domače proizvodnje in uvoznega in predlagamo to spremembo zakona po hitrem postopku."
15,"Takšna rešitev je tudi vključena v sistemski zakon, ki ste ga obravnavali pred mesecem dni."
2,Hvala lepa.
4,Gospod Starman želi replicirati.
55,"Predstavnica Izvršnega sveta se je dejansko spustila že v vsebino predloga, vendar še vedno vztrajam na tem, da se obrazložijo pogoji za hitri postopek, v čem bodo v Sloveniji nastale bistvene motnje v gospodarskem sistemu v roku enega meseca, ko bo zakon sprejet, glede na to, da enake določbe veljajo od 22. decembra lansko leto."
18,Po podatkih Ekonomske fakultete se je v tem času v Sloveniji uvozilo okoli 90 tisoč avtomobilov prek Hrvatske.
22,"To je tudi, politično vprašanje, ali ne bi s sprejemom tega zakona ustvarili na Hrvatskem pogoje na neke recipročne zakone proti Sloveniji."
15,"V mislih imam obdavčitev slovenskih vikendov na Hrvaškem, ki jo že izvajajo proti srbskim lastnikom."
19,"Vprašanje je ali je vlada konzultirala pri sprejemu tega zakona z Republiko Hrvatsko, ki deluje v izjemno težkih pogojih."
30,"Zato še enkrat apeliram, da obrazložimo, da prisluhnemo, ali so izpolnjeni pogoji iz 214. in 215. člena, da preskočimo dve fazi in uvrstimo to na dnevni red po hitrem postopku."
2,Hvala lepa.
2,Gospod Šonc.
23,"Dvakrat sem že dal v tej skupščini pobudo, da se ta problem reši na način, da se izenačijo pogoji med Hrvatsko in Slovenijo."
21,"Na zadnji seji skupščine mi je bilo odgovorjeno od predstavnice Izvršnega sveta, da to kar Hrvatska dela, ne delajo resne države."
29,"Mislim, da to ni sprejemljivo in da tako, kot je zakon predložen, čeprav sem ga na hitro bral, bi za to razliko bremenil kupce in še celo za nazaj."
6,Če prav razumem od 22. oktobra.
36,"Ponovno vztrajam in predlagam, da se pogoji izenačijo, ne da se razlika ohranja in da delamo pravzaprav pogoje, ker trgovali bomo še vedno, še vedno se trguje, če so pogoji boljši, bodo našli še druge oblike."
2,Hvala lepa.
2,Hvala lepa.
2,Gospod Gros.
38,"Moram reči, da je ta zakon napisan tako, kot bi ga napisala bivša ali sedanja republiška davkarija in je nelogično, da bomo iz čiste nevoščljivosti vpeljali neke nove davke, celo za nazaj, kar je nek unikum v svetu."
38,"Nisem še slišal, da bi se kje v svetu to dogodilo, da bi nekaj kupil, potem bo pa čez eno leto, ko si se mogoče že trikrat v grobu okrog obrnil, pa tvoji pravni nasledniki plačevali prometne davke."
15,"Mislim, da je to neumnost brez primere, to si republiška davkarija ne bi smela privoščiti."
38,"Ob priliki sem že v tej skupščini povedal, da bi naša republika, naša država morala biti tista država, ki bi imela davke nižje kot vse sosednje države, da bi kapital pritekal k nam, ne od nas k drugim."
6,Vladimir Slejko je naslednji za razpravo.
25,"To, da zavedeš 90 tisoč ljudi, da kupijo avto, potem pa jim za nazaj predpišejo davek, to je kriminal in to dela trenutno ta vlada."
48,"Mislim, da je ravno ta vlada gledala kaj se vse dogaja devet mesecev in moram reči, da so prve tri mesece ljudje razmišljali: bo, ne bo, bo, ne bo, potem pa so videli, da to v praksi gre in so se pač racionalno obnašali, kakor se bodo vedno."
25,"Mislim, da nobenega zakona, pa tudi, če je država še tako na izgubi, ne gre sprejemati za nazaj, posebej še, če bi morali kaj plačevati."
29,"Če ga bo sprejela, ga bo sprejela za naprej in kakor so anarhični pogoji v tej državi, potem se bo dogodilo, da bo še marsikakšen tak zakon prišel skozi."
18,"Trenutno, če gradimo svojo državo, moramo sprejeti tudi svoj monetarni, svoj davčni sistem in se po njem ravnati."
8,Dajmo se držati zakonov in ne buriti ljudi.
27,"To je tako, kot, da bi ljudi vabili, da naj pridejo, čez pet let bi jim pa vse skupaj zaračunali, prej pa bi rekli, da je zastonj."
11,Pravila igre morajo biti poznana na začetku in ne na koncu.
1,Hvala.
2,Hvala lepa.
4,Gospod Razdevšek ima besedo.
43,"Izvršnemu svetu bi predlagal, da za vse blago, ki je cenejše kje drugje kot v Republiki Sloveniji, uvede posebni davek in popolnoma zapre slovenski trg z obrazložitvijo, ki jo zelo rad uporablja, da predlagani zakon pomeni začasno ureditev v pogojih nedograjenega gospodarskega sistema."
9,"Zanima me pa, kdaj bo končno naš sistem dograjen."
2,Hvala lepa.
14,"Razpravljalcev ni več, sedaj bo predstavnik Izvršnega sveta še kaj več povedal o tem."
9,"Gospa Alenka Markič, namestnica ministra za finance, ima besedo."
26,"Ne bom se spuščala v vsebinsko razpravo, samo to bom povedala, da ste ga vsi tisti, ki ste brali ta zakon kot retroaktiven zakon brali narobe."
5,Zakon velja od dneva uveljavitve.
39,"Pri prvi registraciji v Republiki Sloveniji, če je bil avto uvožen po datumu, ko je ne z zakonom, vendar na osnovi nekega odloka v Republiki Hrvatski začela veljati rešitev, da se je njihovim kupcem državljanom, povrnil del uvoznih dajatev."
1,Hvala.
2,Hvala lepa.
14,"V zakonu dejansko ne gre za nikakršno retroaktivnost, to se da zelo hitro videti."
22,"Sedaj nismo pri vsebini, sedaj gre za to, da se odločimo o uvrstitvi na dnevni red in o obravnavi po hitrem postopku."
23,"Ker razpravljalcev ni več, dajem predlog Izvršnega sveta, da se ta točka uvrsti na dnevni red in obravnava po hitrem postopku, na glasovanje."
3,Poglejmo navzočnost najprej!
6,Kdo je za predlog Izvršnega sveta?
3,Kdo je proti?
4,Kdo se je vzdržal?
7,"Ugotavljam, da predlog Izvršnega sveta ni sprejet."
23,"Izvršni svet Skupščine Republike Slovenije predlaga, da zbor obravnava predlog Zakona o varstvu žrtev vojaške agresije na Republiko Slovenijo od 27. junija 1991."
3,Prosim gospod Protner.
30,"Dal bi rad samo tole izjavo zaradi tistega, ki je že včeraj sporočil, da tega predloga Izvršnega sveta ne bomo sprejeli, ker je večina poslancev kupila avtomobile po tem režimu."
23,"Glasoval sem proti predlogu Izvršnega sveta in nisem kupil avta, torej ni bila podlaga mojega glasovanja to, verjamem, da tudi ne večine poslancev."
1,Hvala.
2,Hvala lepa.
34,"Mislim, da glede na to, da je povsem jasno, da retroaktivnost ne velja, je tukaj stvar jasna, da kdor ga je že kupil, ta sploh ne bi bil ogrožen tudi, če bi zakon sprejeli."
13,"Bolj zanimivo bi bilo mogoče ugotoviti, ali so uvoženi tudi avtomobili Crvene zastave."
17,"Ampak, žal se temu prijetnemu odkrivanju sedaj izogibamo s tem, ko tega nismo uvrstili na dnevni red."
32,"Izvršni svet predlaga, da zbor obravnava predlog zakona o varstvu žrtev vojaške agresije na Republiko Slovenijo od 27. junija 1991 v skladu s 314. členom Poslovnika Skupščine Republike Slovenije po hitrem postopku."
8,Razlogi so razvidni iz spremnega pisma Izvršnega sveta.
5,Želi predstavnik Izvršnega sveta besedo?
6,Želi kdo razpravljati o tem predlogu?
15,"Tedaj dajem ta predlog Izvršnega sveta za obravnavo navedenega zakona po hitrem postopku, na glasovanje."
4,Kdo je za predlog?
3,Kdo je proti?
4,Se je kdo vzdržal?
8,"Ugotavljam, da je predlog z večino glasov sprejet."
37,"Izvršni svet Skupščine Republike Slovenije predlaga, da zbor obravnava predlog za izdajo zakona o spremembah in dopolnitvah zakona o vodah s predlogom zakona v skladu s 312. členom Poslovnika Skupščine Republike Slovenije, to je po skrajšanem postopku."
5,Želi predstavnik Izvršnega sveta besedo?
2,"Ja, prosim."
13,"Prosim, če se predstavite, ker v pregledu predstavnikov Izvršnega sveta vas očitno ni."
2,Adrijana Kovačič
0,.
4,"Spoštovane poslanke, spoštovani poslanci!"
10,"Vsi dobro vemo, kaj nam pomenijo vode v vsakdanjem življenju."
28,"Prav tako je vsem znano, kako zelo so onesnažene, vemo tudi, da je eden izmed načinov preprečevanja takega onesnaževanja predpisovanje denarnih kazni za vsakršno kršitev Zakona o vodah."
21,"Osnovni namen predloženega zakona in njegova uskladitev z obstoječimi sistemskimi predpisi, tako z zakonom o gospodarskih prestopkih, kakor zakonom o prekrških."
17,"Tu gre za valorizacijo oziroma dvig dosedanjih predpisanih kazni, ki so po veljavni zakonodaji kar smešno nizke."
15,"To izhaja iz dejstva, da so te denarne kazni večinoma nespremenjene že od leta 1986."
35,"Za ilustracijo lahko povem, da je najvišja predvidena denarna kazen za povzročitev nenadnega onesnaženja voda, kakor tudi za obratovanje brez vodno gospodarskega dovoljenja le tisoč dinarjev za odgovorno osebo, za pravno osebo pa 50,00 din."
25,"Zato poudarjam, da je takojšen sprejem omenjenega zakona nujen, saj bo na ta način nadoknadil zamujeno ter kvalitativno vplival na kaznovalno politiko na področju voda."
2,Hvala lepa.
2,Hvala lepa.
7,Želi o predlogu Izvršnega sveta kdo razpravljati?
6,Potem dajem ta predlog na glasovanje.
9,Kdo je za skrajšani postopek pri zakonu o vodah?
3,Je kdo proti?
4,Se je kdo vzdržal?
10,"Ugotavljam, da je predlog Izvršnega sveta z večino glasov sprejet."
41,"Izvršni svet Skupščine Republike Slovenije tudi predlaga, da se pri obravnavi predloga za izdajo zakona o skladu kmetijskih zemljišč in gozdov Republike Slovenije z osnutkom zakona v skladu z 2. odstavkom 265. člena Poslovnika združita prva in druga faza zakonodajnega postopka."
5,Želi predstavnik Izvršnega sveta besedo?
4,Prosim gospod dr. Osterc
0,.
6,"Spoštovani predsednik, spoštovane poslanke in poslanci!"
31,"Tak predlog utemeljujem z dejstvom, da procesa denacionalizacije, ko bo zakon sprejet, pravzaprav ni mogoče izpeljati oziroma normalnega prometa s kmetijskimi zemljišči, če nimamo formiranega sklada, ki bo s tem upravljal."
48,"Zaradi tega, ker smo že nekoliko v zaostanku, Izvršni svet predlaga, da se prvi dve fazi združita, tako da bi lahko v doglednem času dobrega meseca po sprejetju Zakona o denacionalizaciji in o lastninjenju, lahko sprejeli tudi ta zakon, da bi potem čim prej stekli vsi ti procesi."
1,Hvala.
2,Hvala lepa.
3,Prosim gospod Senčur.
3,Replika gospodu ministru.
16,"Namreč, na besede, da denacionalizacijskih postopkih ni mogoče izpeljati oziroma procesa denacionalizacije brez sprejetja tega zakona."
10,"Vse denacionalizacijske postopke je možno izpeljati, tudi če sklada nimamo."
5,"Želim, malo bolj temeljito pojasnilo."
1,Hvala.
3,Gospod dr. Osterc
0,.
6,"Vse to, kar vi pravite drži."
28,"Gre preprosto za to, da moramo imeti neko institucijo, ki bo vse te procese vodila in temu je to namenjeno, ker ne moremo po različnih poteh stvari peljati."
22,"Vse skupaj, kar bo šlo v fond za denacionalizacijo, mora priti nekje skupaj, ker sicer ni mogoče želja in zahtev razlaščencev realizirati."
39,"Zaradi tega, da bo skupaj nekdo to peljal in je predvideno, da je ta sklad pravna oseba, ki s tem to počne, ministrstvo za kmetijstvo bo samo pomagalo pri ustanovitvi tega sklada, potem bo pa to samostojna pravna oseba."
1,Hvala.
12,"Če ne želi nihče več razpravljati, prehajamo na odločanje o tem predlogu."
23,Glasujemo o združitvi prve in druge faze o predlogu za izdajo zakona o skladu kmetijskih zemljišč in gozdov Republike Slovenije z osnutkom zakona.
7,Kdo je za predlog o združitvi faz?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
37,"Izvršni svet Skupščine Republike Slovenije predlaga, da se tudi pri obravnavi predloga za izdajo zakona o osebnih dohodkih in drugih prejemkih delavcev v javnih in vzgojno-izobraževalnih zavodih z osnutkom zakona združita prva in druga faza zakonodajnega postopka."
5,Želi predstavnik Izvršnega sveta besedo?
5,Želi o predlogu kdo razpravljati?
4,"Prosim, gospa Vojka Štular."
38,"V zvezi s 7. točko današnjega dnevnega reda oziroma predloga, da bi se prva in druga faza sprejemanja zakona o osebnih dohodkih in drugih prejemkov delavcev v javnih in vzgojno-izobraževalnih zavodov združili predlagam, da gre v redni postopek."
10,"Ta svoj predlog utemeljujem tudi s tem, da je včeraj"
19,"Odbor za vzgojo in izobraževanje in šport predlagal, da ta zakon zaradi številnih vsebinskih vprašanj obravnavamo po rednem postopku."
32,"Prav tako sem iz materialov, ki smo jih danes dobili na klop, ugotovila, da so tudi nekatere druge komisije predlagale tak način sprejemanja tega zakona, ki je za to področje izredno pomemben."
26,"S tem bi pridobili tudi čas za vse potrebne pripombe, ki jih je izredno veliko in da bi bil ta zakon kvaliteten in dosegel svoj namen."
2,Hvala lepa.
2,Hvala lepa.
2,Še kdo?
15,Dajem predlog Izvršnega sveta o združitvi prve in druge faze pri tem zakonu na glasovanje.
5,Kdo je za ta predlog?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
21,"Tako predlagam za današnjo sejo dnevni red, ki ste ga prejeli danes na klop in mi dovolite, da ga ne berem."
10,Ali želi o predlogu dnevnega reda v celoti kdo razpravljati?
7,Gospod Starman se je javil k besedi.
4,Spoštovane kolegice in kolegi!
13,"Klub poslancev, koalicije DEMOS je razpravljal o težki situaciji v sosednji Republiki Hrvatski."
38,"Menim, da je zaostrovanje razmer tako, eskalacija delovanja jugoslovanske armade tako očitna, teptanje mednarodnih konvencij, ki tudi določajo pravice v vojni tako, da zahteva, da Skupščina kot najvišje telo v tej deželi, sprejme posebno izjavo o teh dogodkih."
24,"V sosednji republiki tudi potrebujejo in to pričakuje tudi mednarodna javnost tako stališče naše države, ki je od vsega začetka skupaj nosila breme osamosvojitve."
19,"Zato predlagam, da kot posebno točko uvrstimo na dnevni red Izjavo Skupščine Republike Slovenije o vojni v Republiki Hrvatski."
17,"Osnutek izjave ste dobili tudi pred tem na mizo in prosim, da to sprejmete kot posebno točko."
2,Hvala lepa.
2,Hvala lepa.
2,Gospod Razdevšek!
4,Spoštovane kolegice in kolegi!
28,"V imenu Kluba Liberalno demokratske stranke predlagam predložitev predloga zakona o denacionalizaciji in predloga zakona o zadrugah na septembrsko sejo, kjer bi vse tri zakone obravnavali v paketu."
26,"Obrazložitev: Menimo, da sprejem omenjenih dveh zakonov na 24. seji zborov izrecno prejudicira sprejem zakona o lastninskem preoblikovanju podjetij zaradi povezanosti in prepletenosti vseh treh zakonov."
2,Hvala lepa.
2,Hvala lepa.
5,Ima še kdo kak predlog?
4,Gospod Božič najprej prosim!
4,Spoštovane kolegice in kolegi!
37,"Društvo slovenskih filmskih delavcev opozarja na zelo težko situacijo na področju slovenske kinematografije in zato sem sklenil, v dogovoru še z nekaterimi kolegi, da predlagam v obravnavo to tematiko ali na današnji seji ali v najbližji prihodnosti."
52,"Predvsem pa bi to moralo iti v obravnavo najprej na matično telo, to je Odbor za kulturo, kajti vemo, da je Slovenija letno proizvedla štiri do pet celovečernih filmov, vrsto kratkometražnih, z večjim ali manjšim uspehom, letno je bil vsaj eden dober film, za letos pa je planirano snemanje samo enega filma."
5,Viba je kot veste propadla.
42,"Pravzaprav je na tem področju huda anarhija in kot država se ne moremo v svetu predstavljati samo s smučanjem in morda z odlično nagrajenimi slovenskimi vini na velesejmu, ampak je treba biti bolj celovit in dovolj široko kulturno razgledan in razvit narod."
18,"Zato mislim, da bi to področje zaslužilo nekoliko več pozornosti ker, kot veste kulturna skupnost ne obstaja več."
13,Zdaj so stvari nekoliko drugače urejene in bi morali zakoličiti tudi to področje.
62,"Zato predlagam zboru, nekaj gradiva je na razpolago, mislim da je to premalo in da bi verjetno bilo to potrebno sistematično obdelati, da se vsaj na prihodnji seji po predhodni razpravi v Odboru za kulturo, ki jo vodi gospod Šeligo, ta tematika obdela in da damo Izvršnemu svetu oziroma Ministrstvu za kulturo navodila in podporo za to, da ta panoga ne usahne."
35,"Zdaj je situacija taka, tisti, ki so strokovno delali na teh področjih, se preusmerjajo in bomo v kratkem ostali brez stroke, brez ljudi, ki bi to znali početi in bo potrebno potem začeti spet znova."
1,Hvala.
1,Hvala.
4,Gospod Železnik ima besedo.
14,"Navezal bi se na predlog gospoda Starmana, glede uvrstitve na dnevni red problematike Hrvatske."
43,"S tem, da bi poudaril, da smo v tem času, ko poteka ta velikosrbska imperialna agresija na sosednjo prijateljsko Hrvatsko, katero samostojnost in suverenost je Slovenija tudi uradno priznala, z redkimi častnimi izjemami pokazali nerazumljivo pasivnost in storili bistveno premalo za pomoč Hrvatski."
30,"Ne zadostuje, da bi samo zavzemali stališče do teh dogodkov na Hrvatskem, ampak da bi se tudi opredelili z ustreznimi sklepi za konkretno pomoč v tej situaciji v Republiki Hrvatski."
35,"Ne smemo dovoliti, da bi z nadaljevanjem takšne politike v času, ko preživlja Hrvatska najtežje trenutke v svoji sodobni zgodovini, storili napako, ki bi še dolga leta obremenjevala medsebojne odnose med državama Hrvatsko in Slovenijo."
48,"Da ne bi naprej obrazlagal tega predloga, predlagam, da v sklopu tega predloga gospoda Starmana, ga naš zbor uvrsti na dnevni red, podobna iniciativa bo podana tudi v ostalih dveh zborih, to je sprejem konkretnih zavezujočih sklepov, na podlagi katerih bo Slovenija ponudila sosednji Hrvatski celovit paket pomoči."
21,"Predlagamo tudi, da bi predlog takšnih sklepov pripravila posebna delovna skupina, v kateri bi bili po trije člani - poslanci vsakega zbora."
11,Takšen predlog dajeva skupaj z gospodom Ivanom Vodopivcem iz našega zbora.
27,"Drugo, kar bi še okrog dnevnega reda predlagal, podpiram tudi predlog gospoda Božiča glede razmisleka o uvrstitvi na današnjo ali katero drugo sejo zbora problematiko filmske proizvodnje."
2,Hvala lepa.
3,Prijavljenih ni več.
9,Imamo torej tri predloge v zvezi z dnevnim redom.
16,"Začnimo pri predlogu gospoda Starmana, ki je bil podprt in deloma dopolnjen s strani gospoda Železnika."
12,"Mislim, da gre v tem trenutku samo za primerno formulacijo naziva točke."
17,"Gospod Starman je predlagal, naj se točka imenuje izjava Skupščine Republike Slovenije o vojni v Republiki Hrvatski."
16,Glede na predlog gospoda Železnika bi bilo morda smiselno poimenovanje te točke oblikovati nekoliko bolj splošno.
6,"Prosim gospod Šonc, imate morda predlog?"
28,"Strinjam se s predlogom gospoda Železnika, vendar bi opozoril na dejstvo, da mogoče nekatera okolja v Jugoslaviji komaj čakajo, da bi lahko obtožili Slovenijo, da Hrvatski konkretno pomaga."
40,"Tu smo že videli oz. slišali izjave šefa zvezne carine, pa tudi vojske, da smo orožje prodali Hrvatski itd., in mogoče je politično neprimerno sprejeti tak sklep in menim, da je to, kar je predlagano v tej izjavi, zaenkrat dovolj."
4,Jaz bi tako predlagal.
1,Hvala.
10,"Zaenkrat niso predloženi še nikakršni sklepi, sklepe bi šele formulirali."
24,"Mislim, da ne glede na to, kako formuliramo točko dnevnega reda, lahko rečemo točka Predlog izjave Skupščine Republike Slovenije o vojni v Republiki Hrvaški."
0,.
21,"To je očitno napaka, ne vem, kje se je to porodilo, mislim, da je smiselno, da se to na zborih obravnava."
8,Tudi v dnevnem redu skupne seje tega ni.
50,"Predlagam, da glasujemo o točki dnevnega reda predlog izjave Skupščine Republike Slovenije o vojni v Republiki Hrvaški, s tem da se v razpravi o tem ne omejujemo samo na izjavo, kakršna je predložena v najširši usklajenosti med poslanskimi klubi in skupinami, lahko pa se dogovorimo tudi za nekatere konkretnejše sklepe."
5,Kdo je za tak predlog?
3,Je kdo proti?
4,Se je kdo vzdržal?
22,"Ugotavljam, da smo z večino glasov uvrstili na dnevni red dodatno točko predlog izjave Skupščine Republike Slovenije o vojni v Republiki Hrvatski."
36,"Drugi predlog, ki je bil predlagan v razpravi o dnevnem redu, je preložitev dveh točk dnevnega reda, in sicer predloga zakona o denacionalizaciji in predloga zakona o zadrugah na naslednjo sejo, to je predlog gospoda Razdevška."
4,"Kdo želi razpravljati, prosim!"
2,Spoštovani predsednik!
9,"Dovolite mi, da bi na kratko obrazložil svoje mnenje."
38,"Ne nasprotujem glasovanju o obeh oziroma vseh treh zakonih skupaj, mislim pa, da je nesmotrno, da prelagamo razpravo o temi, ki je zelo vroča tema, ki je vezana na zakon o denacionalizaciji, je vezana na zakon o zadrugah."
30,"Vzporedno se bomo dotaknili tudi lastninskega preoblikovanja in mislim, da bi bilo neproduktivno, da te stvari odlagamo z enim skupnim dogovorom, da glasujemo o zakonu skupaj na naslednjem septemberskem zasedanju."
4,To je moj predlog.
2,Hvala lepa.
2,Hvala lepa.
5,Glasujemo o predlogu gospoda Razdevška.
18,"Kdo je za predlog gospoda Razdevška, to je za preložitev teh dveh točk dnevnega reda na naslednjo sejo?"
3,Je kdo proti?
4,Se je kdo vzdržal?
5,"Ugotavljam, da smo predlog zavrnili."
30,"Predlagam, da se o predlogu, ki ga je dal gospod Frelih, da bi samo odločanje o teh zadevah prestavili, da se o tem predlogu odločimo takrat, ko bomo razpravo opravili."
22,"Mislim, da bo tedaj vse še dosti bolj jasno kot zdaj, ne zamudimo pa več, če sedaj o tem še ne odločimo."
56,"Tretji predlog, ki je bil podan v zvezi z razširitvami oziroma na celotni predlog dnevnega reda, pa je predlog gospoda Božiča, ki sem ga razumel tako, da je tudi on mnenja, da ta trenutek še nimamo dovolj podlage za razpravo o tej temi, se pravi o problematiki slovenske kinematografije na današnji seji, zato predlagam naslednji sklep:"
25,Izvršni svet Skupščine Republike Slovenije naj čimprej pripravi in predloži Skupščini informacijo o problematiki slovenske kinematografije s predlogi ukrepov za sanacijo razmer na tem področju.
16,"In drugo, Odbor za kulturo naj obravnava to informacijo in pripravi predloge za obravnavo v zboru."
11,"Gospod Božič, ali bi lahko vaš predlog oblikovali v to smer?"
12,"Dobro, tu je postavljeno čimprej, ne vem kaj še lahko konkretizira tukaj."
2,Imate predlog?
2,Gospod Črnej!
19,Klub poslancev SDZ je podal delegatsko pobudo o tem in je ta pobuda konkretizirana in bi jo mogoče prebral.
9,Ali nam bo kaj pomagala pri odločanju o tem?
2,"Mislim, da."
4,Ali jo smem prebrati?
43,Podpisani delegati vseh treh zborov Skupščine Republike Slovenije na podlagi seznanitve o perečih problemih slovenske kinematografije in v dogovoru z Društvom slovenskih filmskih delavcev vlagamo naslednjo delegatsko pobudo: da se nemudoma začne postopek za sprejem zakona o produktivni in neproduktivni kinematografiji Republike Slovenije.
42,"Drugič, da se za koledarsko leto 1992 v proračunu Republike Slovenije zagotovijo posebna namenska sredstva za slovensko produktivno kinematografijo in da se za čas do sprejema zakona o filmu delitev in način porabe sredstev za produktivno kinematografijo takoj uredi z ustreznim predpisom."
83,"Podpisani poslanci želimo, da se Izvršni svet do te pobude opredeli najkasneje do naslednje seje zborov Skupščine Republike Slovenije, da se po sprejemu mnenja Izvršnega sveta o tej pobudi opravi razprava v Odboru za kulturo Skupščine Republike Slovenije, h kateri naj bodo povabljeni tudi predstavniki Društva slovenskih filmskih delavcev in da se po razpravi v Odboru za kulturo problematika slovenske kinematografije uvrsti na dnevni red sej zborov v okviru celovite razprave o kulturi, na kateri bi oblikovali konkretne zadolžitve Izvršnega sveta za realizacijo."
19,"To je pač pobuda, ki konkretno k temu sklepu, ki smo ga vsaj v osnovi vendarle formulirali, ne prispeva."
25,"V zvezi z elementi globalne kulturne politike je Odbor za kulturo sklenil, da Izvršni svet do konca septembra pripravi in predloži elemente globalne kulturne politike."
6,To je potem drug časovni okvir.
9,"Ali postavimo nek rok ali ne, to je vprašanje."
6,Kakšen rok postavimo za naslednjo sejo?
7,"Prosim, gospod Partljič, če lahko pridete sem!"
18,"Oprostite, rekel bom nekaj kot po svoji navadi, na pol za šalo, je pa važno za naše delo."
39,"Ko poslušam in na videz je lepa sprememba med prejšnjim režimom in tem, ko nam predstavniki Izvršnega sveta te reči tolmačijo, pa vidim, da nam pošiljajo čedne in lepe mlade gospe, ki to tolmačijo, to je vidna zunanja razlika."
16,Prej teh tolmačenj navadno tudi ni bilo ali pa so to bili pusti in tečni moški.
44,"Vendar bi imel kritično pripombo na te tovarišice, da jih jaz nič ne slišim, kadar tu govorijo in morda bi Skupščina tu omogočila kakšen trening, ker je škoda, ker se ne sliši in se potem samo po zunanjosti odločam, kar pa ni zelo seriozno."
38,"Moram reči, da sem gospoda razumel in ga poslušal in kolikor sem razumel, njegova pobuda vključuje ta termin in kar mene zadeva, se mi zdi popolnoma vseeno, kar sprejmemo: ali Partljičev predlog ali Božičev predlog ali to pobudo."
16,"Mislim, da oboje vključuje in mislim, da je važno, da na prihodnji seji o tem govorimo."
15,"Če pa ne bo takrat pripravljeno, pa bomo naprej diskutirali, kaj je treba še pripraviti."
37,"Vsekakor mislim, da naj gre na prihodnjo sejo, mislil pa sem, da vaša pobuda tudi to vključuje, bi se pa bolj nagibal za to pobudo, ker se mi zdi bolj tehtno pripravljena, ker je pač pismeno pripravljena."
2,Hvala lepa.
2,Hvala lepa.
36,"Potem bi kar ostal pri prvotnem predlogu, da naj Izvršni svet čimprej pripravi, ta čimprej tudi vključuje, moramo se zavedati, da je samo 14 dni do naslednje seje, tudi v tem času, da se stvar pripravi."
6,Tak predlog sklepa dajem na glasovanje.
25,"Vsekakor pa bomo o tem tako ali tako morali odločati kot o razširitvi na prihodnji seji, ker v samem predlogu dnevnega reda tega še ni."
7,Kdo je torej za tak predlog sklepa?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
50,"S tem, kolikor razumem, v zvezi s celotnim predlogom dnevnega reda ni več nobenih predlogov in pripomb, zato dajem predlog dnevnega reda, ki je takšen, kot ste ga prejeli na klop, z razširitvijo v zvezi s Hrvatsko in brez 8. točke, se pravi brez tega posebnega prometnega davka, na glasovanje."
6,Kdo je za predlagani dnevni red?
3,Je kdo proti?
4,Se je kdo vzdržal?
10,"Ugotavljam, da je predlagani dnevni red z večino glasov sprejet."
24,"Ugotavljam, da smo pri dnevnem redu neusklajeni med zbori, zato je potrebno imenovati komisijo oziroma naš del komisije za uskladitev dnevnega reda med zbori."
9,"Prosim za predloge: Novak, Starman, Lukač, Kramarič in Partljič."
1,Dobro.
3,Imamo pet predlogov.
12,"Dajem na glasovanje naslednjo sestavo komisije: Novak, Starman, Lukač, Kramarič in Partljič."
6,Kdo je za predlagano sestavo komisije?
3,Je kdo proti?
4,Se je kdo vzdržal?
14,"Ugotavljam, da je z večino glasov taka sestava komisije za uskladitev dnevnega reda potrjena."
11,"Prehajamo na 1. TOČKO DNEVNEGA REDA, to je ODOBRITEV ZAPISNIKA 22."
2,SEJE ZBORA.
14,"Osnutek zapisnika seje, ki je bila dne 17. in 18. julija 1991, ste prejeli."
10,Ima kdo na zapisnik kakšno pripombo oziroma predlog za popravek?
11,"Če je tako, ugotavljamo, da je zapisnik 22. seje zbora odobren."
16,"Vprašujem, če je tukaj prisoten predstavnik Izvršnega sveta za predlog zakona o varstvu žrtev vojaške agresije."
35,"Nekateri predlogi so bili, da bi ta predlog obravnavali na začetku, da je potem možno še eventualno usklajevanje, če bo potrebno, da ne bi spet bilo kakšnih očitkov, da nismo storili vsega, kar je treba."
31,"Prosil bi, če ga lahko dobite, da bi ta predlog zakona skušali spraviti pod streho sedaj na začetku, preden gremo na - lahko bi rekel brez favoriziranja - na osrednje točke dnevnega reda."
20,"Prehajamo na 6. TOČKO DNEVNEGA REDA, to je PREDLOG ZAKONA O VARSTVU ŽRTEV VOJAŠKE AGRESIJE NA REPUBLIKO SLOVENIJO OD 27."
2,JUNIJA 1991.
9,Predlog zakona je predložil Izvršni svet Skupščine Republike Slovenije.
12,"Njegova predstavnika bomo prosili za besedo, čim pride, če jo bo želel."
9,Predlog zakona je bil objavljen v Poročevalcu št. 22.
16,"Predlog zakona sta obravnavali Zakonodajno-pravna komisija in Komisija za vprašanja invalidov, ki sta zboru pisno poročali."
27,"Komisija za vprašanja invalidov predlaga k zakonu dva amandmaja k 4. členu, in sicer k 1. in k 3. odstavku, Zakonodajno-pravna komisija pa amandma k naslovu zakona."
10,Želi morda besedo kdo od poročevalcev omenjenih dveh delovnih teles?
7,"Prosim, gospod Peskar, predsednik Komisije za invalide!"
4,Spoštovane delegatke in delegati!
57,"Komisija je tudi podprla sprejem zakona po hitrem postopku, ker bo z njegovim sprejemom prizadetim osebam omogočena čimprejšnja uveljavitev pravic, kar je še posebej pomembno za tiste družinske člane padlih pripadnikov teritorialne obrambe, organov za notranje zadeve in pa enot za zveze in narodne zaščite, pa tudi vojakov armade iz Republike Slovenije, ki so jih padli preživljali."
60,"Sprejem zakona je upravičen tudi zato, ker so imele razmere v času od 27. junija dalje, v katerem so posamezniki utrpeli telesne okvare ali umrli, tudi dejansko naravo vojnih razmer, čeprav vojno stanje formalno ni bilo razglašeno, je potrebno tem osebam oziroma njihovim družinskim članom zagotoviti enak status in pravice, kot da bi jih utrpeli v formalno razglašenem vojnem stanju."
64,"Zataknilo pa se je v Komisiji za vprašanja invalidov pri časovni opredelitvi zakona, saj velja samo za tiste osebe, ki so bile prizadete v času od 27. junija pa do 18. julija 1991 in torej daje boljšo vrsto in boljše varstvo tem osebam, zlasti pa o predlogu, da se v 3. členu in tako tudi posledično v 4. členu črta datum do 18. julija."
30,"Ta dva člena se namreč nanašata na civilne osebe, se pravi nevojaške, ki so zaradi vojnih dogodkov utrpele okvare ali poškodbe in pravice družinskih članov v primeru smrti teh oseb."
21,"Komisija se na koncu tudi ni opredelila do tega roka, čeprav smo se nekateri člani zavzemali, da se omenjeni datum podaljša."
29,Kot možna varianta je bil predlagan tudi datum dokončnega roka umika Jugoslovanske armade iz Slovenije in da se s tem omogoči enotno priznavanje pravic vsem prizadetim v tem času.
26,"Gre namreč zato, da so se in se še bodo zaradi poskusov ali prebegov vojakov in nesreč pri preseljevanju razstreliva iz Republike Slovenije dogajale različne poškodbe."
20,"Do poškodb bo lahko prihajalo tudi med civilnim prebivalstvom in otroci, ker je ostalo veliko neodkritega razstreliva na nekaterih območjih."
28,"Prav tako je bilo opozorjeno tudi na to, da so vojne aktivnosti potekale že pred 27. junijem npr. v Mariboru in so bile žrtve že pred tem datumom."
56,"Glede na to je potem komisija predlagala predlagatelju, naj v svojem uvodu obširneje in decidirano odgovori na vse te dileme, ki se pojavljajo v tem zakonu, pa tudi zaradi večje jasnosti je treba seznaniti zbore, kako so in kako bodo rešeni primeri pred in po agresiji na Republiko Slovenijo po posameznih veljavnih zakonih s tega področja."
17,"Dodal bi samo še kratko obrazložitev amandmaja, ki ga je dala komisija na tretji odstavek 4. člena."
28,"Iz obrazložitve tega člena v zakonu izhaja, da je imel predlagatelj namen, da družinska invalidnina civilnega invalida vojne znaša 75% družinske invalidnine po predpisih o vojaških invalidih vojne."
27,"Sedaj predlagana 75% osnova ta namen ne bi uveljavila, saj le-ta ne predstavlja zneska družinske invalidnine civilnega invalida vojne, ampak šele osnovo, od katere se le-ta odmerja."
18,"To pa pomeni, da bi ena oseba dobila tudi manj kot 7o% družinske invalidnine od 75% osnove."
5,To je zdaj malo zakomplicirano.
7,Kasneje lahko to še bolj plastično prikažem.
54,"Zato je potrebno vzeti, če hočemo doseči tudi namen, tako kot je želel to predlagatelj, za izhodišče polno osnovo zneska družinske invalidnine in le tako bo ena oseba dobila teh 70% ali če sta to dve osebi 8o% oziroma nekje v povprečju to znese cca 75% s čimer bo ta namen predlagatelja dosežen."
2,Hvala lepa.
2,Hvala lepa.
4,Predstavnik Zakonodajno-pravne komisije morda?
1,Ne.
17,"Predstavnik Izvršnega sveta je že tukaj, prosim, gospod Vladimir Dejan, namestnik ministra za borce in vojaške invalide."
12,"Izvršni svet se strinja z amandmaji, ki so predloženi k 4. členu."
10,Tudi Zakonodajno-pravna komisija je predlagala dopolnitev oziroma spremembo imena zakona.
36,"Glede vprašanj, ki so bila izpostavljena na seji komisije za vprašanja invalidov Skupščine Republike Slovenije, gre predvsem za vprašanja, ki se v več vidikih pojavljajo v zvezi z začetkom in koncem agresije in bi povedal naslednje."
32,"Torej gre za 27. junij kot začetek agresije, torej pravno ureditev agresije v tem smislu, da vse žrtve te agresije, ki so nastale znotraj zakonsko pokritega roka imajo varstvo, ostali pa ne."
10,Vprašanje je začetek in konec 27. junij in 18. julij.
30,"Začetni datum je datum, ko so se tanki pojavili izven kasarn, ko so dobili ukaze, da gredo na mejne prehode v Republiki Sloveniji z namenom, da te mejne prehode zavzamejo."
35,"To dejanje je bilo glede obsega angažiranja jugoslovanske armade in zveznih organov za notranje zadeve, v Predsedstvu Republike Sloveniji kakor tudi v tej skupščini in njenem Izvršnem svetu označeno kot vojaška agresija na Republiko Slovenijo."
58,"To je bila najbolj intenzivna in najbolj krvava faza tega obdobja, ki pa se je umirilo z 18. julijem, to je datum, ko je Predsedstvo Jugoslavije sprejelo sklep o umiku jugoslovanske armade z ozemlja Republike Slovenije in ko so se, kot se spomnimo, pričele tudi enote teritorialne obrambe zmanjševati, ko je šlo za postopno demobilizacijo enot teritorialne obrambe."
61,"Takšna časovna opredelitev agresije na Republiko Slovenijo je zajeta tudi z nekaterimi drugimi akti Republike Slovenije, recimo v izhodiščih, ki jih je Slovenija imela za pogajanja s predstavniki 5. armadnega območja, ko je bil rok po 18. juliju tisti datum, ki je ekskulpiral vse tiste pripadnike Jugoslovanske ljudske armade, ki so prestopili v teritorialno obrambo, skratka kazensko te pripadnike niso preganjali."
29,"Drug splet vprašanj pa je, kako obravnavati vse te primere, ki so nastali pred začetkom agresije in ki nastajajo še v posameznih primerih, lahko tudi po koncu te agresije."
23,"Treba bi bilo povedati to, da gre v večini primerov za konfliktna stanja ali za posamezne konflikte, ki so glede intenzivnosti obsega omejeni."
42,"Tudi v preteklosti se je dogajalo to, da je, recimo en stražar na nekem objektu ustrelil civilista, pa vendar je bilo to v nekoliko drugačnem kontekstu, kot se je to dogajalo, tik pred agresijo, ker so bile razmere bistveno bolj napete itn."
33,"In seveda tudi v obdobju po 18. juliju, ko so bile razmere še vedno zelo naelektrene in so nastajale posamezne konfliktne situacije, recimo, v Cerkljah na Dolenjskem na letališču in še marsikje drugje."
28,"Pomembno je poudariti, da tudi v teh situacijah ljudje ne ostanejo brez varstva oziroma da so te situacije bile tudi prej, in tudi če izvzamemo ta zakon, pokrite."
51,"Po zakonu o obrambi in zaščiti imajo pripadniki teritorialne obrambe več možnosti, če v takih razmerah padejo, v mirnih razmerah imajo možnost pridobiti odškodnino, potem imajo kompletno zagotovljeno pokojninsko, zdravstveno in invalidsko varstvo, tako kot bi nastala njihova poškodba pri delu, ki jo zadobijo v takih razmerah, se pravi 100% varstvo."
29,"Svojci umrlih in padlih v takih razmerah imajo možnost dobiti denarno pomoč, ki je v zadnjih šestih mesecih v Republiki Sloveniji enkratna in znaša najmanj 12 povprečnih osebnih dohodkov."
57,"Glede civilnih invalidov vojne bi bilo treba povedati to, da imajo tisti, ki po izteku roka, ki je označen kot vojna agresija, ki dobijo neko poškodbo, ti imajo možnost pridobiti status civilnega invalida, seveda v primeru, kadar se poškodujejo zaradi zapuščenega vojaškega materiala ali pa gre v teh primerih za čisto civilnopravna razmerja s področja odškodninskega prava."
50,"Tako bi vas moral obvestiti, da so vse te situacije pravno pokrite, je pa seveda obseg varstva nekoliko manjši, kot bi bil v primeru, da bobi nekdo poškodbo v vojni oziroma v agresiji, ki je bila v tem obdobju podobna vojni, veste pa, da vojno stanje uradno ni bilo razglašeno."
29,"Rekel sem, da Izvršni svet sprejema amandmaje, ki so pravno tehnične narave, razen v tistem delu, ko se predlaga drugačna osnova za odmero pravice po 4. členu predloga zakona."
51,"Kot so mi sporočili, pa je tudi na seji Družbenopolitičnega zbora minister Godeša predlagal, da se glasovanje odloži ravno zaradi konca tega roka in bo v vmesnem času situacija še enkrat preučena in bo verjetno predložen amandma Izvršnega sveta, ki naj bi razreševal tudi to vprašanje, če bi bilo zelo sporno."
2,Hvala lepa.
2,Hvala lepa.
37,"Samo to bi še povedal, da so razen amandmajev, ki so bili že omenjeni - od Komisije za vprašanja invalidov in Zakonodajno-pravne komisije vloženi trije amandmaji poslancev Žampe in Planinška, ki ste jih tudi že dobili na klop."
2,Začenjam razprav.
4,Besedo ima gospod Atelšek.
6,"Gospod predsednik, spoštovane gospe in gospodje!"
16,"Podpiram osebno in tudi moja stranka sprejetje tega zakona, vendar me nekatere stvari, posebej ena, moti."
21,"Drugi odstavek 1. člena, ne vem, če katera dežela daje invalidnino tistim, ki se proti njej borijo oziroma so se borili."
13,"Naprej v obrazložitvi piše, da tega niso deležni oficirji oziroma starešine jugoslovanske armade."
22,"Najprej pa zopet ugotavljam, da so odpoklicani slovenski vojaki prišli v glavnem 99 % domov; štirje so ostali, tako sem v časopisu prebral."
28,"Ti štirje se zopet lahko pridejo boriti proti Sloveniji, proti lastnemu narodu in ta lasten narod, ker bo pa nekdo ostal ranjen ali invalid, jim bo plačal invalidnino."
20,"Moti me, da imajo enak status tisti, ki so se borili za osvoboditev Slovenije in tisti, ki so jo napadli."
15,"Izenačenje ne more biti popolnoma enako, ne glede na to, da so to sami vojaki."
28,"Strinjam se, da je pri nekaterih bila zavest takšna, da bi prišli takoj v vrste teritorialne obrambe, je pa bil tudi verjetno kakšen, ki pa ne bi šel."
36,"Ne vem, kako bi formuliral to, da bi le napravili neko razliko med enimi in drugimi, tistimi, ki so nas z orožjem napadali in tisti, logično, ki so bili na strani Slovenije in so se branili."
5,To je en segment problema.
37,"Zakoni v Jugoslaviji so tudi različni in ne verjamem, da bi v Srbiji ali kateri koli drugi republiki našemu Slovencu dali invalidnino, ki bi v takem slučaju bil tam in, da bi se slučajno proti Srbiji boril."
5,Drugo vprašanje je zagotavljanje sredstev.
19,"V obrazložitvi ni napisano in zato vprašam, ker se vidi, da je potrebno 9 milijonov din - iz katerih virov?"
3,Proračun je razdeljen.
25,"Iz katerih virov bomo pokrivali te obveznosti, da ne bi nastal zopet problem, da ni denarja, kadar zakon sprejmemo, zakon mora imeti tudi finančno podlago."
2,Hvala lepa.
2,Hvala lepa.
5,Ali želi še kdo razpravljati?
3,"Prosim, gospod Kuhar!"
4,Spoštovane kolegice in kolegi!
53,"Podpiram amandmaje, ki so jih podali Janez Žampa in Franc Planinšek v našem zboru, ki se nanašajo tudi na ugotovitev, ki zadevajo oceno na seji Komisije za obrambo, ki je pred agresijo dvakrat obravnavala zadeve, tako tudi zadeve, ki so se dogodile na Pekrah pri Mariboru in Ptuju ter še nekaterih drugih krajih."
27,"S tem v zvezi podpiram tudi predlog amandmaja Zakonodajno-pravne komisije, da bi se naslov glasil tako, da se nadomesti ta 27. junij z besedilom v letu 1991."
4,"Hvala lepa, gospod Kuhar."
7,"Če ni več razpravljalcev, potem razpravo zaključujem."
45,"Slišali smo predlog predstavnika Izvršnega sveta, da naj bi sklepanje o tej temi odložili in če se strinjate, če kdo posebej ne nasprotuje, potem to točko dnevnega reda prekinjam in jo bomo nadaljevali takrat, ko bomo dokončno imeli stališča tudi do teh omenjenih odprtih vprašanj."
4,VRAČAMO SE K 23.
3,SEJI ZBORA OBČIN.
31,"Izdelano je že poročilo delovne skupine delegatov vseh treh zborov za pripravo PREDLOGA ZA PONOVNO OBRAVNAVO ZAKONOV O DELNEM POVRAČILU ŠKODE, POVZROČENE Z VOJAŠKO AGRESIJO NA REPUBLIKO SLOVENIJO V LETU 1991."
12,"To je zakon, ki smo ga v okviru 23. seje obravnavali danes."
10,"Vprašam gospoda Protnerja, ki ga ni tukaj, če želi besedo."
46,"Kratko povedano, našemu zboru predlaga skupna delovna skupina, da umakne amandma k naslovu plenuma, ker so bile akcije Jugoslovanske armade na Republiko Slovenijo, z akti Predsedstva Republike Slovenije in Skupščine Republike Slovenije opredeljene kot dejanje vojaške agresije in tako opredelitev vključujejo vsi akti s tega področja."
18,"V zakonu gre za dejansko začasno povračilo škode, zato skupina meni, da predlagani naslov predlagatelja zakona povsem ustreza."
6,To je torej predlog delovne skupine.
6,Ali želi o tem kdo razpravljati?
3,"Prosim, gospod Gros."
21,"Nimam nič proti, da sprejmete tak naziv zakona, vendar potem naj vlada ne izdaja takih dokumentov, kot sem ga prej prebral."
9,"Ne se delati norca iz poslancev, samo to hočem."
8,"Tukaj izrecno piše, da gre za vojno stanje."
22,"Ni res, kar je bilo sedaj povedano, da ne gre za vojno stanje, da v vseh aktih piše, da gre za agresijo."
25,"Tukaj je akt, ki ga je meni poslal gospod Bizjak, predsednik zbora, ki ga je prejel od ministra Janše in je njegov podpis tu gori."
7,"Če kdo ne verjame, naj pride pogledati."
29,"Prosim, da vsaj besedo vzamete nazaj kot skupščina ali kdor je pač iniciral, to besedo, da ne gre za vojno stanje, da se uporablja beseda agresija v vseh aktih."
9,"Ne, v tem aktu se uporablja beseda vojno stanje."
1,Hvala.
2,Hvala lepa.
5,Glasujemo o predlogu delovne skupine.
3,Poglejmo najprej navzočnost.
12,"Kdo je za predlog delovne skupine, da umaknemo naš amandma na naslov?"
3,Kdo je proti?
5,Ali se je kdo vzdržal?
10,"Ugotavljam, da je predlog delovne skupine z večino glasov sprejet."
7,Glasujemo še o predlogu zakona v celoti.
5,Kdo je za predlog zakona?
4,Ali je kdo proti?
5,Ali se je kdo vzdržal?
7,"Ugotavljam, da je predlog zakona soglasno sprejet"
23,"Naj še povem, da za vse druge amandmaje, ki smo jih mi sprejeli, predlaga delovna skupina, da jih sprejmeta tudi ostala dva zbora."
12,Z današnjo obravnavo tega zakona smo očitno prispevali h kvaliteti tega zakona.
6,Vsaka stvar ima tudi dobro plat.
27,"S tem ne mislim na to, da ta zakon začne veljati nekoliko kasneje in ima to dobro plat za tiste posameznike, ki bomo prispevali pri tem zakonu."
15,"Se pa zavedam, da je bila ta zakasnitev sprejema za nekatere precej nerodna oziroma problematična."
10,"Mislim, da sedaj lahko gremo na 2. točko dnevnega reda."
7,O zakonu o šolstvu nimamo še poročila.
12,"Ali se da podati ustno poročilo, ali je ta stvar dovolj jasna?"
12,V tem primeru bi obdelali kar sedaj še vse PREDLOGE USKLAJEVALNE KOMISIJE.
39,"Problem je samo v tem, da naj bi mi prav tako pri zakonu o šolstvu umaknili amandma na naziv in pa 1. člen, kjer govorimo o zakonu o šolstvu in da bi to postal zakon o vzgoji in izobraževanju."
20,"Tam je bilo argumentirano, da ne more biti zakon o šolstvu, da je šolstvo objekt, da je to šola, itd."
46,"Zato predlagamo, z namenom, da bi ta zakon bil sprejet, da umaknemo amandma na naziv in tudi enako v 1. členu, da se nadomestijo besede ""zakon o šolstvu"" s prvotnim besedilom, tako kot sta predlagala ostala dva zbora, da je to zakon o vzgoji in izobraževanju."
2,Hvala lepa.
8,Želi o tem predlogu usklajevalne komisije kdo razpravljati?
4,Potem prehajamo na glasovanje.
17,"Glasovali bomo o predlogu usklajevalne komisije, da zbor umakne amandma k nazivu zakona in k 1. členu."
2,Poglejmo navzočnost.
11,"Kdo je za predlog usklajevalne komisije, za umik teh dveh amandmajev?"
3,Kdo je proti?
5,Ali se je kdo vzdržal?
9,"Ugotavljam, da je predlog komisije z večino glasov sprejet."
14,Glasujemo še o predlogu zakona o organizaciji in financiranju vzgoje in izobraževanja v celoti.
5,Kdo je za predlog zakona?
3,Kdo je proti?
5,Ali se je kdo vzdržal?
9,"Ugotavljam, da je predlog zakona z večino glasov sprejet."
40,"Naj vas še obvestim, da je predlog skupne komisije v zvezi s predlogom zakona o spremembah in dopolnitvah zakona o evidenci nastanitve občanov in o registru prebivalstva tak, da naj Družbenopolitično zbor umakne določene amandmaje, ki so zaenkrat še sporni."
33,"Sprašujem, ko smo že pri tem, če lahko kdo v imenu komisije poroča o tem, kakšen je predlog o predlogu za izdajo zakona o davku od prometa proizvodov in storitev z osnutkom zakona?"
5,Ali ste to zadevo obravnavali?
3,"Prosim, gospod Metelko!"
9,"Ne, to je iz prejšnje seje, ta novi zakon."
9,Mi in Družbenopolitični zbor smo sprejeli zakon z osnutkom.
9,Zbor združenega dela je sprejel samo predlog za izdajo.
11,"Naš predlog je, da se Zbor združenega dela uskladi z nami."
11,"Se pravi, da tudi Zbor združenega dela sprejme osnutek tega zakona."
13,Tudi pri tej točki naš zbor glede na predlog komisije nima kaj početi.
5,Toliko kot poročilo usklajevalne komisije.
13,"S tem smo pravzaprav storili tisto, kar smo lahko v tem trenutku storili."
7,PREHAJAMO NA 2. TOČKO DNEVNEGA REDA 24.
9,"SEJE ZBORA OBČIN, to je PREDLOG ZAKONA O DENACIONALIZACIJI."
9,Predlog zakona je predložil Izvršni svet Skupščine Republike Slovenije.
15,"Želi njegov predstavnik besedo glede na to, da smo poslušali uvod že na skupnem zasedanju?"
9,Predlog zakona je bil objavljen v Poročevalcu številka 21.
39,"Predlog zakona so obravnavali: Zakonodajno-pravna komisija, Komisija za preobrazbo družbene in zadružne lastnine, Komisija za denacionalizacijo, Komisija za proučitev okoliščin, posledic in pojavov oškodovanja družbenega premoženja, Odbor za kmetijstvo in gozdarstvo in Komisija za strategijo nacionalnega in regionalnega razvoja."
12,Njihova poročila ste prejeli deloma s sklicem deloma pa danes na klop.
9,Prav tako ste prejeli tudi amandmaje Gospodarske zbornice Slovenije.
24,"Amandmaje so predložili še Franci Feltrin k celi vrsti členov, da jih ne naštevam po vrsti in pa tudi danes cela vrsta drugih poslancev."
38,"Naj naštejem, da se bo videlo, če smo slučajno koga izpustili: Janez Žampa in Franc Planinšek, Miloš Senčur, Ludvik Kotnik, Zvonko Ivanušič, Franc Lovšin, Marjan Dvornik, Janez Črnej, Ivan Kuhar, dr. Ivan Vivod, Marcel Štefančič in Vitomir Gros."
4,To je zaenkrat vse.
7,Nekateri od navedenih so dali več amandmajev.
7,Želi kdo besedo od poročevalcev delovnih teles?
1,Ne.
2,Pričenjam razpravo.
3,Kdo želi besedo?
4,"Prosim, gospod Danijel Starman."
4,Spoštovane kolegice in kolegi!
23,"Predlog dveh amandmajev sem pred dvema dnevoma izročil gospodu Pirnatu in danes mi je po skupnem zasedanju obljubil, da mi jih bo vrnil."
9,Bom skušal na pamet obrazložitev podati brez teh predlogov.
25,"Ugotovil sem, da nihče od predlagateljev amandmajev, zlasti pa ne Zakonodajno-pravna komisija ni imela nobene pripombe na 69. člen predloga zakona, ki govori o poravnavi."
26,"Moj amandma, ki bo redakcijske narave se nanaša tudi na 4. člen, vendar o tem ne bi posebej razpravljal, če bo treba bom to pozneje obrazložil."
13,Poravnava je zamišljena v predlogu zakona kot predhodna poravnava pred uvedbo upravnega postopka.
11,"Menim, da to sistemsko pravno in tudi sicer ni primerna določba."
34,"To pomeni, da zakonodajalec dopušča možnost, da upravičenci in zavezanci brez upravnega postopka, brez ugotavljanja procesnih predpostavk sami sklepajo neke poravnave, ki jih potem komisija prve stopnje upošteva ali ne upošteva v izdani odločbi."
19,"Sicer pa predpostavlja predlagatelj, da zakon o splošnem upravnem postopku v 134. členu itak ureja t.i. upravno poravnavo."
70,"Moj predlog teži k temu, da bi odpravili ta konstrukt predhodne poravnave in da bi sledili načelu, da mora biti denacionalizacija organiziran, državno reguliran proces, da nikomur ne bi dopuščali samovoljno sklepati kakšne predhodne poravnave, ampak da bi se vse poravnave sklepale v upravnem postopku, ko se ugotovi, kdo so udeleženci, kdo so upravičenci, kdo so zavezanci, kakšen je obseg premoženja in potem lahko stranke prosto razpolagajo s svojimi zahtevki."
14,"Poravnava, ki jo predvideva 134. člen zakona o upravnem postopku je tudi izvršilni naslov."
29,"Po mojem predlogu ta poravnava ne bi bila izvršilni naslov, ampak bi bila inkorporirana v odločbo, ker odločba vsebuje poleg obsega premoženja še vrsto drugih klavzul, tudi intabulacijsko itn."
43,"Menim, da je prav, da se v skladu z načelom, da je postopek organiziran, da denacionalizacija ne bo potekala anarhično, da se bo zlasti pazilo, kdo so upravičenci in da vsi, ki ne bodo v osemnajstih mesecih predložili zahteve ""ex leges"" izgubijo pravico."
20,"Skratka, da ne bomo tako, kot se vsak boji, vlekli ta postopek 10 let po sodiščih in po drugih organih."
12,Slovenijo čaka z izvajanjem tega zakona izjemno naporno upravno in drugo delo.
25,"V naši republiki bo naenkrat nekaj 100 komisij, imamo čez 60 občin, vsaka občina tri štiri komisije, lahko si zamislimo, kakšen aparat bo tukaj deloval."
21,"Zato mora princip sproščene, odprte poravnave, to je pogodbe med udeleženci, odigrati bistveno večjo vlogo kot je predvidena po tem predlogu."
16,"Gre za pravice, s katerimi stranke lahko razpolagajo, in če nekdo noče uveljaviti premoženja, hvala bogu."
17,"Zato predlagam, da se predlog, tak kot sem ga formuliral, upošteva in da ga Izvršni svet podpre."
1,Prosim.
4,Hvala lepa gospod Starman.
4,Besedo ima gospod Črnej.
4,"Spoštovano predsedstvo, spoštovani poslanci!"
34,"Amandmaje, ki jih predlagam pravzaprav v imenu celjskih razlaščencev, bi rad obrazložil zaradi tega, ker so te pripombe prišle precej pozno, tako, da nobena komisija ni mogla o njih razpravljati in zavzeti svoje stališče."
21,"Zato bi vas prosil, da prisluhnete tej obrazložitvi, kajti po mojem prepričanju določeni členi tega zakona povzročajo nove krivice istim žrtvam."
2,In sicer:
31,"V prvem poglavju, 2. člen - na koncu prvega odstavka se doda stavek: ""Po odločitvi upravičenca."" Obrazložitev: upravičenca lahko zavezanci izseljujejo, saj je njihov sedanji vpliv in položaj veliko močnejši od upravičencev."
15,"Tretje poglavje - ""oblika denacionalizacije,"" prvi oddelek ""vrnitev premoženja,"" 16. člen: tretji odstavek naj se črta."
19,"Obrazložitev: Lastninsko pravico na premoženju so si bivši oblastniki krojili po svojem pravu, in to vedno v svojo korist."
17,"So primeri, ko so iz matičnih knjig izbrisali že pokojne lastnike, kot, da jih nikoli ni bilo."
64,"17. člen - doda naj se peti odstavek: ""Premičnine, ki so bile del funkcionalnosti nepremičnin in so predstavljale bistven pogoj za preživetje lastnika nepremičnin ter bivalnega počutja, se morajo vračati ali v naravi, ali pa finančno ovrednotene."" - Obrazložitev: Pri zaplembah je bilo zaplenjeno tudi pohištvo, perilo, vozovi, živina, sodi, različni stroji, zaloge materialov, funkcionalno pohištvo itd., kar je dostikrat predstavljajo velike preživetvene in dejanske vrednosti."
7,19. člen naj se črta v celoti.
42,"Obrazložitev: ta člen uzakonjuje dosedanji prisilni odvzem nepremičnin, ki se je skrival pod geslom ""družbeni interes,"" v resnici pa je bil velikokrat osebni interes določenih bivših politikov, da bi tudi na tak način dvignili svoj ugled na račun tuje ali družbene lastnine."
24,"Na primer: velika umetna jezera, velike zgradbe upravnih služb, velikanske nefunkcionalne zgradbe hmeljskih sušilnic, ali predelovalne in živilske industrije, prevelike bolnice in tako naprej."
9,20. in 21. člen naj se v celoti črtata.
26,"Obrazložitev: ta dva člena omalovažujeta zdrava ekonomska razmišljanja upravičencev, in to predvsem zato, ker ekonomsko in perspektivno nepremičnino noben solastnik ne bo šel razdirat - ampak nasprotno."
12,"Še kako bo zainteresiran, da se takšna funkcionalna tehnologija razvija in ohranja."
36,"22. člen - na koncu drugega odstavka naj se doda stavek: ""Upoštevajoč izgubljeno delovno dobo, prekvalifikacijo poklicev ter spremembo bivališč."" Obrazložitev: Upravičencem se delovna doba, ki so jo prebili na svojem premoženju, ni štela v pokojninsko dobo."
20,"Prav tako so morali zaradi preživetja menjati poklice - se prekvalificirati ter spreminjati kraj svojega bivališča, v kolikor so ostali živi."
9,27. člen - črta naj se alinea in drugi odstavek.
25,"Obrazložitev: besedama ""komasacija in arondacija"" manjka beseda ""prisilna"", ki bi deloma ponazorila dejanska dogajanja ter tragedije ljudi in posledice na lastnikih te psevdostrokovne politične prisile."
5,28. člen naj se črta.
8,Obrazložitev: vsebinsko daje legitimnost prisilnim arondacijam in komasacijam.
49,"34. člen - doda se nov odstavek: ""Prav tako finančna odškodnina pripada upravičencem, katerega podjetje ali stavba je bila porušena zaradi različnih vzrokov."" - Obrazložitev: veliko stavb, ki so bila podjetja ali bivalni prostori upravičencev, je bilo porušenih zaradi zazidalnih načrtov in s tem je bila zabrisana sled za zaplenjeno nepremičnino."
37,"V 40. členu naj se v zadnjem odstavku doda: "".. in pravico do priznanja delovne dobe v svojem podjetju ali kmetijskem posestvu."" - Obrazložitev: upravičenci so ob zaplembah izgubili pravico do uveljavljanja delovne dobe za čas pred zaplembo nepremičnin."
35,"42. člen - v prvem stavku prvega odstavka naj se za besedami ""če premičnin ni mogoče vrniti v last in posest"" vstavijo besede ""posebno, če jih ni več."" - Obrazložitev: pripomba se vsebinsko usklajuje s 34. členom."
37,"44. člen - v prvem odstavku naj se doda stavek: ""V kolikor je bila nepremičnina porušena, se izplača odškodnina v vrednosti, ki je bila ob času rušenja nacionalizirane nepremičnine."" - Obrazložitev: ta stavek vsebinsko usklajuje 34. in 42. člen."
28,"45. člen - v drugem odstavku naj se črta ""20 let"" in nadomesti z ""10 let."" - Obrazložitev: veliko upravičencev je že zelo slabih in živijo v težkih socialnih prilikah."
20,Zato bi rok 10 let podvojil polletno odškodnino in jim omogočil kolikor toliko normalne pogoje za preživetje do konca življenja.
35,"62. člen - v zadnjem odstavku se doda nov stavek: ""Komisije za denacionalizacijo naj po uradni dolžnosti pomagajo preskrbeti upravičencem dokumente, ki so navedeni v tem členu."" Obrazložitev: upravičenci so v večini primerov že zelo stari."
31,"Naša pravna ureditev pa je izjemno zapletena in bi pridobitev vseh teh dokumentov predstavljala za njih skoraj nepremostljivo oviro tudi za to, ker so nekateri tudi finančno v najnižjem razredu družbe."
2,Hvala lepa.
1,Hvala.
4,Besedo ima gospod Štefančič.
6,"Spoštovani predsednik, spoštovani poslanci in poslanke!"
35,"Želim povedati predvsem to, da se zelo nagibam k temu, da se zakon o denacionalizaciji obravnava danes in da se ta predlog tudi sprejme, s tem da se trezno preučijo amandmaji, ki bodo še sledili."
19,"Nikakor pa nisem za to, da bi se odložil in prav je, da naš zbor predloga zakona ni preložil."
13,"Mislim, da je problematika take vrste, da ne prenaša in ne vzdrži odlašanja."
28,"Če smo se odločili za spremembo družbenega sistema, smo premalo naredili takrat, ko smo šli na prve svobodne volitve, s tem smo pravzaprav opravili samo površinski del sprememb."
9,Bistveni del sprememb je pa ravno v teh rečeh.
61,"To, kar je pa bistveno, se nam hoče preveč izmikati z raznimi utemeljitvami, da je to premalo pretehtano, da je premalo preučeno in menim, da je veliko narejeno, da pa seveda nobena stvar ni popolna in bržčas tudi ta predlog ni popoln pa vendar ima toliko elementov v sebi in toliko dodatnih dopolnil, da bo vendar moč sprejeti dovolj konsistentno besedilo."
20,Podpiram zlasti amandmaje združenja lastnikov razlaščenega premoženja in dodajam še amandma k prvemu odstavku 8. člena predloga zakona o denacionalizaciji.
6,To kot svoj prispevek k razmišljanju.
54,"V prvem odstavku 8. člena naj se za besedami ""premične in nepremične stvari"" postavi vejica in doda besedilo ""denar, vrednostni papirji, dolžniško-upniška razmerja in blagovne znamke."" Ker sem pa bil poučen, da bi dikcija dolžniško-upniška razmerja imela težko rešljive pravne možnosti, popravljam svoj amandma v toliko, da izpuščam iz amandmaja to sintagmo dolžniško-upniška razmerja."
10,"Ohranjam pa v amandmaju denar, vrednostne papirne in blagovne znamke."
2,Hvala lepa.
23,"Preden dam besedo naslednjemu, obveščam člane komisije za usklajevanje dnevnega reda, da se bo ta komisija sestala ob 15.30 uri v sobi 209."
4,Besedo ima gospod Zakonjšek.
4,"Spoštovani predsednik, spoštovani zbor!"
15,"Tako kot mnogi, je tudi naša Liberalno demokratska stranka vložila 14 amandmajev k predlogu zakona."
20,"Ko sem nekoliko pregledoval vsebino in število teh amandmajev, sem ugotovil, da jih je več kot členov zakona, krepko več."
61,"Zato se mi zdi predlog ministra, da se sklepa o tem zakonu skupaj z zakonom o lastninskem preoblikovanju na naslednji seji zelo na mestu, ker bo Izvršni svet imel priliko, da v tem času temeljito preuči to veliko število amandmajev, ki so vloženi, od katerih so nekateri istoznačni, nekateri se med seboj izključujejo in bo treba do vsega tega zavzeti stališče."
35,"V imenu naše stranke bi povedal predvsem to, da mi denacionalizacijo gledamo v znatni meri predvsem v funkciji večje ekonomske učinkovitosti slovenskega gospodarstva, zlasti tudi kot pomoč in to dobrodošlo pomoč pri privatizaciji družbene lastnine."
42,"Povsem nesmiselno bi bilo, po naši oceni, da se pri vseh velikih problemih iskanja lastnika v teh procesih lastninjenja izpusti tisti sloj bivših lastnikov oziroma njihovih dedičev, ki je to lastnino v svojem času ustvarjal, z njo upravljal in delal z njo."
25,"Poleg tega denacionalizacija tudi v pravnem, političnem in če hočete v moralnem smislu pomeni dopolnilno jamstvo za varnost osebne lastnine kot gibala dobičkonosne, profitne ekonomije."
57,"To je ta splošen pristop, ki ima potem in to skozi amandmaje nekatere omejitve, preciznejše opredelitve, vedno z vidika tistega kar stranka kot celota zastopa, priti čim prej do lastnika, premoženja in pretvorbe družbenega premoženja v privatno v najširšem kontekstu pojma kot enega bistvenih pogojev za učinkovitejše upravljanje in razvoj slovenskega gospodarstva s tem tudi države nasploh."
23,"Ne bi teh amandmajev posebej obrazlagal, ker bodo vloženi in bo še prilika o tem govoriti, ko bomo te amandmaje in predloge usklajevali."
14,Posebej pa opozarjam na amandma k 14. členu oziroma bolje rečeno 14. a) amandma.
22,"Zakon o denacionalizaciji, kot veste, vsebuje princip, da gre v vseh primerih za fizične osebe, izjemo daje za cerkev in cerkvene skupnosti."
57,"Že v fazi nastajanja tega osnutka in predloga se je pojavil predlog, da se tudi pokojninskemu zavodu odnosno sedanjemu SPIZ-u, odnosno temu kar bo jutri, ko bomo speljali novo ureditev na tem področju, vrne premoženje bivšega pokojninskega sklada, skratka, da se tudi na tem področju naredi izjema poleg cerkva in verskih skupnosti tudi na področju pokojninskega zavarovanja."
25,"O tem vprašanju smo konzultirali tudi stranko Sivih panterjev, dobili pri njih tudi vsebinsko podporo glede dokumentov, ki so na razpolago za utemeljitev te zahteve."
45,"Predlagatelj je v obrazložitvi na 24. strani to eksplicitno odklonil, češ da je to predvsem komplicirano, da SPIZ ni naslednik bivšega pokojninskega zavoda in da bi lastninjenje tudi po tej osnovi bilo zelo komplicirano in da pravzaprav niti ni bilo pravne osnove za to razlastitev."
6,"Mislim, da to vse ne drži."
21,Predvsem je premoženje nosilcev socialnega zavarovanja bilo po 2. svetovni vojni z zakoni podružbljeno odnosno prenešeno v tako imenovano družbeno premoženje.
55,"Tu je zakon o izvajanju socialnega zavarovanja še takratne DFJ, kjer je bilo celotno premoženje pokojninskega zavoda, brez posebne likvidacije prevzeto od takratnega zavoda za socialno zavarovanje, v kasnejših letih, 1948, 1949, 1950 in 1951 pa je bilo to premoženje z odloki ustreznih ministrstev dano v upravljanje različnim nosilcem, od občinskih odborov, rajonskih odborov itd."
6,Tu ne gre za majhno stvar.
26,"V poročilu SPIZ-a za leto 1990, kjer je ta problematika tudi obravnavana, je napisano, da gre za 66 zgradb, za 17 zemljišč in za eno posestvo."
16,"V to niso vključene delnice, vrednostni papirji in neke vrednosti v zlatu, ki so pač izginile."
10,"Zakaj govorim, da je to potrebno vključiti v ta zakon?"
18,"Enostavno zaradi tega, ker bi se na ta način začel oblikovati del tako imenovanega kapitalskega sklada bodočega zavarovanja."
16,"To v tem momentu niti najmanj ni pomembno za zavarovance in upokojence, ki sedaj prejemajo pokojnino."
133,"To bo koristno in to bo dalo večjo socialno in materialno varnost tistim, ki imajo danes 20 let in ki se bodo čez 20 let upokojili, ker bi po konceptu, ki je tu že razdelan in ki je bil prisoten v razpravi o pokojninskem zakonu, poleg teh sredstev, skratka vračanje premoženje bivšega pokojninskega zavoda, poleg dela delnic, ki bi po zakonu o privatizaciji odnosno po lastninskem preoblikovanju podjetja šel pokojninskemu skladu, poleg morda; o tem bomo razpravljali o predlogu zakona o stanovanjski reformi, dela kupnine iz prodaje stanovanj, poleg morda še nekaterih drugih sredstev, bil to prvi zametek bodočega kapitalskega sklada, ki bi na nek način garantiral, da bi se sfera socialnega zavarovanja in vsega, kar je s tem povezano, oblikovala na povsem drugih, poleg generacijskih, trdim, poleg generacijskih tudi na kapitalskih osnovah."
11,"Naj omenim samo še eno stvar, ki morda ni toliko znana."
41,"Leta 1941 je prišlo precejšne število upokojencev iz štajerskega in gorenjskega območja v Ljubljano, ker so se pač umaknili okupaciji in to brez kakršnegakoli zadržka dobili izplačane pokojnine, ker je pokojninski zavod imel sklad, ki je lahko omogočil izplačilo teh pokojnin."
38,"Skratka, to je eden od amandmajev, ki je v tem sklopu in prosim poslance in poslanske klube, ko bodo verjetno razpravljali o tudi vseh ostalih amandmajih, da imajo to pred seboj in te argumente na nek način upoštevajo."
2,Hvala lepa.
4,Hvala lepa gospod Zakonjšek.
4,Kdo želi še razpravljati?
4,Gospod Feltrin ima besedo.
1,Spoštovani!
20,"Svoje amandmaje sem dal, v začetku julija in ko sem to sedaj pregledal, ko imamo Poročevalec, so bili večinoma upoštevani."
18,"Zato umikam popolnoma vse, razen k 27. a) členu predlagam, da ga predlagatelj zakona upošteva v 27. členu."
8,"Mislim, da je to o gozdovih možno upoštevati."
13,Ostali amandmaji so več ali manj upoštevani in sem tudi že dobil odgovor.
27,"Moji amandmaji se po členih ne ujemajo s tem, kar imate vi v Poročevalcu, ker sem dal amandmaje na osnutek, ki sem ga dobil v začetku julija."
45,"Pripominjam le to, da se strinjam s tem zakonom in moram reči, da sem eden tistih, ki mi je zakon kar všeč, da si bomo enkrat vsi Slovenci ali pa državljani Slovenije pogledali v oči in pošteno rekli, dali smo tja, kjer so nekoč vzeli."
31,"Ne mi, ampak tisti, ki so vzeli in ne razumem tiste, ki razpravljajo o tem, zakaj ga ne sprejmemo skupaj z zakonom o privatizaciji, ki ni nič drugega kot iskanje lastnika."
14,"Ravno tako je zakon o denacionalizaciji iskanje oziroma vrnitev lastniku, tistemu, ki je bil."
10,"Sam se bo poiskal, sam bo prišel in bo povedal."
13,"Zakon ga samo pelje, da bo vedel, kam priti in kako to uveljaviti."
21,"Tisti, ki bo pa za zakon o privatizaciji, bo pa iskal luknje v zakonu, kako bi čim cenejše prišel do lastnine."
9,To smo že doživljali in še doživljamo črno privatizacijo.
9,Zato samo toliko in to me čudi od nekaterih.
17,"Prosim pa, da predlagatelj 27. člen upošteva oziroma, če ga je že upošteval, kje, da pove kje."
1,Hvala.
2,Hvala lepa.
4,Želi še kdo besedo?
36,"Če ni več prijavljenih za razpravo, potem opozarjam na sledeče, da s tem, ko razpravo zaključimo, preneha možnost za vlaganje amandmajev, da ne bi bilo potem nesporazumov ne glede na to, kdaj bomo odločali o tem."
7,"Še enkrat povprašam, če kdo želi besedo?"
7,"Če ne, razpravo na to temo zaključujem."
22,"To točko dnevnega reda s tem tudi prekinjam, ker je glede na število amandmajev potrebno dobiti ustrezno stališče, in narediti ustrezen pregled."
21,"Ko bo to narejeno, potem bomo tudi odločili o tem, kdaj lahko gremo na glasovanje o amandmajih in o samem zakonu."
4,To točko zdajle prekinjam.
23,"Do skupne seje imamo malo časa in nima smisla začeti zakona o zadrugah, ker bi se ga samo lotili in potem prekinili sejo."
8,Morda lahko obdelamo kakšno drugo točko dnevnega reda.
28,"Predlagam, da se lotimo, če bomo uspeli zagotoviti prisotnost predstavnika Izvršnega sveta, predloga za izdajo zakona o vodah, ker po izjavi predstavnice gre predvsem za revalorizacijo kazenskih sankcij."
11,"Mislim, da bi lahko pod skupno sejo to točko še zaključili."
22,"Prehajamo na 5. TOČKO DNEVNEGA REDA, to je PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O VODAH, S PREDLOGOM ZAKONA."
15,Predlog za izdajo tega zakona s predlogom zakona je predložil Izvršni svet Skupščine Republike Slovenije.
7,Objavljen je bil v Poročevalcu št. 21.
20,"Predlog za izdajo zakona s predlogom zakona sta obravnavala Zakonodajno-pravna komisija in Odbor za pravosodje, ki je imel sejo danes."
6,Ta dva sta zboru pisno poročala.
9,Želi besedo kdo od poročevalcev teh dveh delovnih teles?
18,"Osnovno o tem, kaj vsebuje ta zakon, smo slišali že ob določitvi načina obravnave, zato bi odprl razpravo."
3,Želi kdo besedo?
4,Prijavljenih za razpravo ni.
21,"Zato bi kar prešli na glasovanje o predlogu za izdajo zakona o spremembah in dopolnitvah zakona o vodah, s predlogom zakona."
5,Amandmajev na ta zakon ni.
7,"Zato glasujemo, kar takoj o predlogu zakona."
3,Poglejmo najprej navzočnost.
16,Glasujemo o predlogu za izdajo zakona o spremembah in dopolnitvah zakona o vodah s predlogom zakona.
3,Kdo je za?
3,Je kdo proti?
4,Se je kdo vzdržal?
19,"Ugotavljam, da je predlog za izdajo zakona o spremembah in dopolnitvah zakona o vodah s predlogom zakona, soglasno sprejet."
8,"Predlagam, da s tem prekinemo sejo Zbora občin."
21,"Ob 16. uri je skupna seja vseh treh zborov, po koncu te skupne seje bomo obvestili delegate, kako je z nadaljevanjem."
20,"Če bomo končali v nekem razumnem času, bomo nadaljevali s sejo zbora, sicer pa bo nadaljevanje jutri ob 10.00 uri."
22,"Če je kdo še od komisije za usklajevanje dnevnih redov tukaj, potem naj gre v sobo 209, kjer že dela skupna komisija."
