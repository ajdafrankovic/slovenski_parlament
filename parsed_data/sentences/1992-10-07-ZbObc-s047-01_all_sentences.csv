6,Nadaljujemo s 47. sejo Zbora občin.
10,Predlog dnevnega reda seje zbora ste prejeli s sklicem seje.
13,"Naj vas opozorim, da imam dva predloga za razširitev dnevnega reda, in sicer:"
29,"Prvič, prejeli ste pisni predlog Vlade Republike Slovenije z dne 20.7.1992 v zvezi z obravnavo in sprejetjem predloga zakona o jamstvu Republike Slovenije za obveznosti podjetja Petrol-Zemeljski plin, d.o.o."
30,"Ljubljana za plačilo stroškov prenosa zemeljskega plina, s katerim vlada ponovno predlaga našemu zboru, da ta predlog zakona uvrsti v dnevni red današnje seje in ga obravnava po hitrem postopku."
16,Zbor občin namreč na 43. seji tega zakona tudi po usklajevanju ni uvrstil v dnevni red.
14,"Zato vlada predlaga, da zbor uvrsti ta zakon v dnevni red in ga obravnava."
4,Želi besedo predstavnik vlade?
8,"Prosim, gospa Olga Marinko iz Ministrstva za energetiko."
22,"Prosimo za obravnavo in sprejetje tega zakona iz preprostega razloga, ker je od tega odvisna nadaljnja dobava zemeljskega plina iz Ruske federacije."
11,"Pogodbe, tako nabavna kot transportne pogodbe, so potekle konec lanskega leta."
11,Letošnje leto premoščamo s kratkoročnimi dogovori s transporterji in dobaviteljem plina.
30,"Za čas od leta 1993 dalje moramo pač te zadeve urediti na dolgoročnih osnovah, ker se nam sicer lahko zgodi, da bomo prišli ob ta zelo pomemben vir zemeljskega plina."
14,"Samo s plinom, ki ga začenjamo dobivati iz Alžirije, tega izpada ne moremo nadomestiti."
27,"Menim, da bi bilo tudi zelo neprimerno nadomeščati izpad zemeljskega plina iz Ruske federacije z večjo porabo mazuta, to pa predvsem iz ekološkega in tudi energetskega razloga."
10,"Zato prosim, da se ta zakon obravnava in tudi sprejme."
2,Hvala lepa.
2,Pričenjam razpravo.
8,K razpravi se je že priglasil gospod Feltrin.
1,Predsedujoči!
29,"Imel bi proceduralno vprašanje oziroma predlog k prejšnji seji: namreč glasovati moramo še o interpelaciji ministra za notranje zadeve in prosim, da to izvedemo, da bomo to točko končali."
17,"Poslanca moram opozoriti, da smo sedaj pri določanju dnevnega reda, da pa se lahko o tem dogovorimo."
14,"Toda pred tem je verjetno korektno, da zbor pozove ministra, o katerem bo sklepal."
17,"Verjetno bomo to obvestilo posredovali, ko bomo končali s sprejemanjem dnevnega reda, če se bomo tako odločili."
1,Hvala.
25,"Kdo želi razpravljati o predlogu vlade, da se razširi današnji dnevni red s predlogom zakona o jamstvu Republike Slovenije za obveznosti podjetja Petrol-Zemeljski plin, d.o.o."
7,Ljubljana za plačilo stroškov prenosa zemeljskega plina?
2,Pričenjam razpravo.
4,Besedo ima dr. Žunter.
31,"Pred odločanjem o tem bi predstavniku vlade postavil dve vprašanji: Ali je res, da je gospod Drnovšek na pogovorih v Zagrebu ponujal slovenski plinovod v uporabo Hrvaški, in pod kakšnimi pogoji?"
14,"Drugič: Zakaj mora samo država Slovenija dajati garancije firmam, nobena druga država pa ne?"
4,Želi še kdo razpravljati?
3,"Prosim, gospod Dragovan."
30,"Zastavil bi podobno vprašanje: Ali je bilo tudi v preteklosti potrebno dajati garancije bankam, ker je očitno, da Ljubljanska banka podjetju Petrol-Zemeljski plin ne da garancije brez garancije slovenske države?"
1,Hvala.
1,Hvala.
5,Besedo želi še gospod Zakonjšek.
8,"Predlagam, da uvrstimo ta predlog na dnevni red."
12,O tem smo enkrat že razpravljali; gre enostavno za tako imenovano supergarancijo.
23,"Če drugega ne, se dokončno odločimo potem, ko bomo opravili razpravo, ker mislim, da so razmišljanja o tem, kaj to pomeni, zelo različna."
16,"Tu ne gre za nobeno direktno financiranje dobave plina iz Sovjetske zveze, temveč za neko supergarancijo."
13,"Zakaj pa je potrebna, bomo videli in verjetno slišali, ko bomo opravili razpravo."
1,Hvala.
8,"Prosim predstavnico vlade, če odgovori na ta vprašanja."
17,"Na prvo vprašanje, ali je gospod Drnovšek resnično ponudil hrvaški strani uporabo slovenskega plinovoda, ne znam odgovoriti."
31,"Dejstvo pa je, da že odkar dobivata Slovenija in Hrvaška plin iz bivše Sovjetske zveze, sedanje Ruske federacije, poteka tranzit plina, ki ga Hrvaška dobiva iz Ruske federacije preko ozemlja Slovenije."
8,"To je dejstvo, ki traja že 15 let."
7,Zakaj naj bi država Slovenija dala garancijo?
18,"Na transportno pogodbo preko Avstrije mora dati Ljubljanska banka svojo bančno garancijo, ker sicer pogodba ne bo uveljavljena."
38,"Ljubljanska banka pa glede na to, da je dala že vrsto teh garancij - ona garantira transport plina preko Tunizije, preko Italije, pod morjem, za alžirski plin - in sedaj zahtevamo od nje še dodatno garancijo za transport preko Avstrije."
28,"Ob tej množici garancij in glede na to, da je politika cene zemeljskega plina v rokah vlade, pač Ljubljanska banka pogojuje izdajo svoje bančne garancije s supergarancijo države."
22,"Že gospod Zakonjšek je povedal, da je to samo neka oblika supergarancije, ki v normalnih razmerah ne sme imeti nobenih finančnih posledic."
46,"Na vprašanje, ali je bilo tudi v preteklosti potrebno dajati garancije, sem že odgovorila; garancij za transport alžirskega plina preko Tunizije in Italije in pod kanalom ni bilo potrebno dati, ker so v banki od tega odstopili, saj gre za manjše količine in za nižje zneske."
30,"Glede na to pa, da je, kot sem že omenila, prišla pristojnost določanja cene zemeljskega plina v roke države oziroma vlade, pa banka svoje garancije pogojuje z izdajo supergarancije države."
1,Hvala.
3,"Gospod Feltrin, prosim."
19,"Sprašuje gospo predstavnico vlade, ali potem dajemo garancijo tudi za Hrvaško, ker gre plin preko Slovenije, kot ste povedali."
4,Kdo daje to garancijo?
5,Ali Hrvaška tudi daje garancijo?
4,Gospa Marinko bo pojasnila.
18,Država Slovenija naj bi dala garancijo izključno samo za trasport slovenskih količin plina preko Avstrije in nič drugega.
15,"Kako ima hrvaška Ina Nafta-plin urejeno s svojo državo, s svojo banko, ne znam odgovoriti."
6,Praktično z njimi nimamo nobenih stikov.
21,"Kako bodo Hrvatje ta problem uredili, ne vem, lahko pa zagotovim, da se ta garancija nanaša izključno na slovenske količine plina."
1,Hvala.
2,Hvala lepa.
4,Še kdo želi besedo?
23,"Če ne, zaključujem razpravo in dajem predlog vlade za razširitev dnevnega reda z navedenim zakonom in za obravnavo po hitrem postopku na glasovanje."
3,Kdo je za?
3,Je kdo proti?
0,.
4,Se je kdo vzdržal?
9,"Ugotavljam, da je z večino glasov predlog vlade sprejet."
39,"Odbor Skupščine republike Slovenije za vzgojo in izobraževanje ter telesno kulturo je na podlagi sklepov zborov k osnutku resolucije o športu predložil predlog te resolucije, in predlaga, da ga zbori uvrstijo na dnevni red današnje seje ter ga sprejmejo."
9,"Predlog resolucije o športu ste prejeli s pošiljko, 25.9.1992."
11,Želi o tem predlogu Odbora za razširitev dnevnega reda kdo razpravljati?
22,Zaključujem razpravo in dajem predlog Odbora za vzgojo in izobraževanje ter telesno kulturo za razširitev dnevnega reda z navedeno resolucijo na glasovanje.
3,Kdo je za?
3,Je kdo proti?
4,Se je kdo vzdržal?
4,Najprej moramo ugotoviti prisotnost.
6,"Prosim, da dvignite prisotni poslanci karton."
3,Glasovanje ni sporno.
4,Kdo želi ponovitev glasovanja?
1,Dobro.
16,"Kdo je za to, da se resolucija o športu uvrsti na dnevni red, naj dvigne karton?"
3,Je kdo proti?
4,Se je kdo vzdržal?
8,"Ugotavljam, da resolucija ni uvrščena na dnevni red."
16,"V zvezi s postopki obravnave posameznih aktov pa imamo naslednje predloge, o katerih mora odločiti zbor."
47,"Prvič, Vlada Republike Slovenije je predložila predlog za izdajo zakona o Vladi republike Slovenije z osnutkom z osnutkom zakona in predlaga, da se pri obravnavi tega akta združita prva in druga faza zakonodajnega postopka, to je, da se hkrati obravnava predlog za izdajo zakona in zakonski osnutek."
36,"V zvezi s tem naj opozorim na poročilo Odbora za pravosodje in upravo, ki ne podpira združitev faz obravnave in predlaga zborom, da obravnavajo le prvo fazo zakonodajnega postopka, to je le predlog za izdajo zakona."
41,"V zvezi s tem so se predsedniki Zborov Skupščine dogovorili, da opozorijo zbore, da je ta zakon nujno potrebno sprejeti še v času trajanja mandata te skupščine, da bi lahko Državni zbor takoj po konstituiranju opravil tudi imenovanje Vlade Republike Slovenije."
24,"Zato predlagajo zborom, da sprejme predlog za združitev prve in druge faze zakonodajnega postopka, ne glede na omenjeno mnenje Odbora za pravosodje in upravo."
16,"Dileme, na katere opozarja odbor, pa naj se skušajo razčistiti v sami razpravi o osnutku zakona."
18,Po končanih razpravah v zborih pa naj bi zbori sprejeli ustrezen sklep z usmeritvami za pripravo predloga zakona.
15,Želi ob predlogu vlade za združitev prve in druge faze obravnave tega zakona kdo razpravljati?
2,Gospod Starman.
4,Spoštovane kolegice in kolegi!
29,"Odbor za pravosodje je dolgo razpravljal o tem predlogu zakona oziroma osnutku in, kot vidite, že vsebinsko prišel do stališča, da koncept zakona tak, kot je ponujen, ni sprejemljiv."
33,"Predlagal je tudi, da se ne sprejme skrajšani postopek, torej preskoči ena faza, ker bo ravno v fazi od tez do osnutka lahko prišlo do dogovora glede temeljev za bodoči zakon o vladi."
47,"Kasneje bi potem obrazložil tudi vsebinski del, predlagam pa, da ne sprejmemo skrajšanega postopka, ampak da priporočimo vladi, da intenzivno dela na tem zakonu, da bi bil zagotovo sprejet v tem mesecu ali v začetku prvega naslednjega meseca, ker mora biti ta zakon obvezno sprejet pred volitvami."
7,"Gospod Kozinc, minister za pravosodje, bo pojasnil."
64,"Prosil bi ta cenjeni zbor, da podpre predlog vlade za uvrstitev po skrajšanem postopku na dnevni red, predvsem pa bi se skliceval na besede, ki jih je povedal gospod predsedujoči; dejansko je potrebno, da se v čimkrajšem času ta zakon sprejme in zato bi se pridružil tudi v imenu vlade priporočilu vodstva Skupščine, da se ta zakon uvrsti v predlagani obliki na dnevni red."
1,Hvala.
4,Gospod Feltrin želi besedo.
21,"Predlagam, da zakon obravnavamo kot osnutek, da ne združimo faz zaradi tega, ker gre za velike razlike v konceptualnih spremembah zakona."
41,"Ta zakon, kolikor smo ga videli, vsebuje precej nedorečenih stvari, in če se Zakonodajno-pravna komisija oziroma Ustavna komisija ni mogla odločiti oziroma ni tega sprejela, potem ne bomo poslanci tisti, ki sprejemamo neumnosti in zaradi takih neumnosti ne bom dvigal roke."
15,"In če se vlada in odbor ne moreta uskladiti, potem je nekaj zelo zelo narobe."
23,"Prosim, da si to priznate sami in se dogovorite, potem pa pridite z usklajenim mnenjem in recite: smo za in zato imamo skupščino."
23,"In moram povedati, gospod minister, predsednik Bučar je proti temu zakonu, on pa je vrh oziroma vodstvo te Skupščine in ni za to."
17,"Gospod predsednik Bučar je bil danes na poslanskem klubu, in nam je to jasno in glasno povedal."
3,"Prosim, gospod Jug."
33,"Jaz bi gospoda Grosa prosil, ne glede na njegovo poslansko imuniteto in ne glede na vse, kar se tu dogaja, da me ne zmerja z lažnivcem in naj ne govori, da sem lagal."
39,"Jaz sem se v svojih besedah skliceval na besede gospoda predsedujočega, ki je rekel in kot pravnik pazil na svoje besede, da je bilo vodstvo skupščine za to, da se obravnava po skrajšanem postopku in uvrsti na dnevni red."
12,"Zato jaz nisem lagal, ampak sem se skliceval na besede gospoda predsedujočega."
2,Hvala lepa.
13,"Zato, da bodo zadeve jasne, bom še enkrat prebral, kar sem že prebral."
41,"V zvezi s tem smo se predsedniki Zborov Skupščine dogovorili, da opozorimo zbore, da je ta zakon nujno treba sprejeti še v času trajanja mandata te skupščine, da bi lahko Državni zbor takoj po konstituiranju opravil tudi imenovanje Vlade Republike Slovenije."
23,"Zato predlagamo zborom, da sprejmemo predlog za združitev prve in druge faze zakonodajnega postopka, ne glede na mnenje Odbora za pravosodje in upravo."
10,Mnenje in stališče gospoda predsednika skupščine je lahko tudi drugačno.
5,Gospodu Starmanu bi rekel naslednje.
9,Zakon o vladi je nacionalni interes vsega slovenskega naroda.
21,"Zato bi opozoril vse strankarske liderje, da ne barantajo in kupčkajo z nacionalnimi interesi, ker hitro in nujno potrebujemo ta zakon."
3,PODPREDSEDNIK JANEZ LUKAČ:
9,"Gospod Jug, taka opozorila ne prispevajo k dobremu vzdušju."
5,"Prosim, gospod Starman ima repliko."
15,"Z magistrom Jugom delim mnenje, da je zakon nujen in da je v nacionalnem interesu."
34,"Ravno zato ne moremo nojevsko z glavo v pesku sprejemati zakonodajo, ki bo škodljiva za nadaljnih 50 let in bo Slovenijo že v začetku postavila v nemogoč organizacijski položaj, kar se tiče državne organizacije."
29,"Zato prosim, ne na ta način apelirati na poslance in na njihovo vest, ampak pogovorimo se o vsebini, bi naj bo podprta s tezami zakona in ne z osnutkom."
19,"Osnutek pomeni že sprejetje tez, ta zakon, ki ga ponuja vlada, pa že v konceptu zgrešeno predstavlja stvari, državo."
3,"Gospod Jug, prosim."
2,Gospod Gros.
12,"Glejte, jaz sem mislil samo to, o čemer je govoril gospod Starman."
12,"Če pa se je kdo čutil prizadetega, potem ste se sami pokazali."
27,"Jaz sem samo rekel, da če je nujno za slovenski narod, da sprejmemo stvari po hitrem postopku, potem nehajmo ""kupčkati"" pri čemer, pa nisem mislil na vas."
14,"Tisti, ki ste prišli mene, pardon, zafrkavat, ste se izdali kot tisti, ki kupčkate."
4,Drugi me niso napadali.
8,"Najprej ima besedo gospod Feltrin, nato gospod Gros."
40,"Gospod Jug, nobenega kupčkanja ni bilo v tem, ko sem povedal, da kadar bodo ti gospodje pravniki, na mnenje katerih dam veliko, in gospod Bučar, ki je profesor državnega prava, rekli da, takrat bom tudi jaz kot nepravnik rekel da."
25,"Ampak, če ti niso usklajeni, potem, prosim dovolite, da rečem ne vem in ne bom glasoval za, dokler le-ti ne bodo prišli z usklajenim mnenjem."
18,"Če mi gospod Bučar, ki je profesor prava, trdi nekaj drugega, potem mi ne govorite, da jaz kupčkam."
11,"Nekdo drug zadaj kupčka, in odkrite tistega pri vas, ki kupčka."
2,Gospod Gros.
25,"Čeprav sem prej rekel, da ne bom več razpravljal, pa je na tako zdraharstvo, kot ga je danes začel gospod Jug, tukaj le treba odgovoriti."
16,"Gospod Jug, vi niste o zadevi povedal nič, razen, da ste obtožili gospoda Starmana in ostale."
8,"Vi niste slišali samega sebe, kaj ste rekli."
7,"Vi ste obtožili praktično vse, razen sebe."
24,"Zaradi tega sem jaz tudi tako reagiral in sem povedal, da ste zdrahar in ni treba, da v tem parlamentu govorimo o raznih zdrahah."
16,"Res je, da zakon o vladi potrebujemo, ampak ni nobena tregedija, če ga tudi ne sprejmemo."
21,"Tudi sedaj imamo vlado in tudi če tega zakona ne sprejmemo, bomo vlado imeli pač po tem zakonu tudi po volitvah."
10,"Torej to ni res, da zakon o vladi nujno potrebujemo."
27,"Že prej sem povedal, da nam je prejšnja skupščina podtaknila nekaj takih zakonov, zaradi katerih je ta država v takih težavah, iz katerih se ne moremo skopati."
24,"Nam pa pravobranilci, javni pravobranilci, sodišča in ne vem kdo še vse govorijo, da ne morejo reagirati, ker je pač zakonodaja takšna, neumno pripravljena."
10,"Pridejo na občino in mi povedo, da je neumna zakonodaja."
4,Pravniki mi to govorijo.
12,"Zato prosim, gospod Jug, da pazite kaj govorite, kadar rečete, da kupčkamo."
10,"Kupčkali so tisti, ki so nas v to nesrečo spravili."
4,Gremo po vrstnem redu.
12,"Najprej ima besedo gospod Štefančič, nato gospod Klavora, gospod Zakonjšek, gospod Kokošinek."
2,Hvala lepa.
4,Spoštovane poslanke in poslanci!
24,"Tudi jaz sem trdno zelo prepričan - sicer v nasprotju s tem, kar je sedaj pripovedoval gospod Gros - da ni nujno, da ta zakon sprejmemo."
16,"Naj povem natančno, zakon o vladi je nujno, da ga sprejmemo, ker zakona o vladi nimamo."
24,"Če pristajamo na to, da bomo po volitvah šli s takim vozom naprej, kot ga imamo sedaj, naredimo sebi in slovenskemu narodu medvedjo uslugo."
3,To je prvo.
20,"Ampak, ko govorim o nujnosti sprejetja zakona, ne govorim o sprejetju tega zakona, ki je predlagan, ampak o kvalitetnem zakonu."
24,"Zato menim, da je problematiko zakona o vladi nujno uvrstiti na dnevni red, vendar v takšno proceduro, ki nam bo zagotovila kvalitetno sprejetje zakona."
2,Hvala lepa.
4,Besedo ima gospod Klavora.
0,...
0,...
38,"Opozoril bi vas, da je vrsta točk na dnevnem redu današnje seje, zato apeliram, da se nehamo pogovarjati o sami seji, da nehamo s temi replikami zavlačevati sejo, ker bomo v nasprotnem do večera sprejeli komaj dnevni red."
21,"Prosim vas, dajmo vodenje seje prepustiti predsedniku, dajmo sklepati in sprejeti dnevni red in potem preiti na bistvene teme današnjega dne."
1,Hvala.
4,Besedo ima gospod Zakonjšek.
2,Hvala lepa.
14,"Kljub pozivu gospoda Klavore moram reči, da podpiram predlog vlade iz enega samega razloga."
27,"Zdi se mi, da lahko v fazi obravnave predloga z osnutkom opravimo tudi vso to razpravo in razčistimo vprašanja in probleme, ki jih odpira Odbor za pravosodje."
36,"Bojim se, da sicer tudi v naslednjih tednih, ko bomo vstopili v predvolilno in neposredno volilno obdobje, ne bo dovolj časa za večkratno razpravo o tem zakonu, ki pa je, kot ste že vsi rekli, nujen."
3,Pa še nekaj.
19,"Prosil bi vas, kolegi poslanci, poslanke niti niso pri tem mišljene, da vendarle poskušamo ohraniti neko raven kulture nastopanja."
32,"Vsak ima svoj način izražanja in verjetno se težko spremeni, nekdo lahko reče, da je nekaj laž, drugemu pa se ne zdi, da je to povsem res, verjetno pa mislita oba enako."
39,"Vse mogoče izrazi, ki se pač izrečejo v teki razpravi, potem nehote dvignejo temperaturo, če pa je visoka temperatura, se zablokira možganski tok, krvni tok in tako naprej in se težje misli, kot, če so stvari nekoliko bolj umirjene."
2,Hvala lepa.
8,"Odstopam od replike, ker soglašam z gospodom Klavoro."
8,Gospod Gros ima repliko na razpravo gospoda Zakonjška.
27,"Jaz se gospodu Zakonjšku iz srca zahvaljujem za moralni nauk tipa, kot smo ga slišali v osnovni šoli - jaz sem že 50 let star - recimo leta 1955."
12,Takih moralnih naukov smo mi imeli v tej državi mnogo mnogo preveč.
38,"Veste, zelo lahko je rožice saditi v tem parlamentu, tudi jaz znam zelo lepo govoriti, tako da ne bo nihče nikoli užaljen, da se boste vsi cedili, usta boste imeli do ušes odprta, to ni zame noben problem."
14,"Jaz znam tudi tako govoriti, samo to ni več pošteno, v tem je problem."
30,"Gospod Zakonjšek, tudi jaz znam tako lepo po tihem govoriti, da nihče ne bo vedel, kaj sem povedal na začetku stavka, ko sem končal stavek; lahko tako govorim, ni problem."
32,"Samo nima pomena; mi smo dolžni obravnavati vsako stvar zavestno in po premisleku in če se tukaj pojavita dve diametralno nasprotni trditvi, potem je normalno, da nekdo ugotovi, da je nekdo lagal."
14,"Vi mene ne morete prepričati, da ni nihče lagal, če sta dve različni trditvi."
8,Nekdo je lagal ali pa se je zmotil!
10,"Bobu je treba reči bob, ne pa tako, gospod Zakonjšek."
9,"Zlasti pa prosim, ne dajajte moralnih naukov nam vsem."
4,Besedo ima Janez Črnej.
12,"Strinjam se z vsemi, ki trdijo, da je zakon o vladi nujen."
14,"Menim pa, da je vsebina tega zakona bolj pisana na kožo sedanjemu izvršnemu svetu."
23,"Menim, da Slovenija kot majhna država ne potrebuje tako velikega in tako obsežnega državnega aparata, ki ga ponuja osnutek oziroma predlog tega zakona."
20,"Slovenija se mora nujno otresti preteklosti, ko se je prek izvršnega sveta urejeval vsak najmanjši delec življenja državljana oziroma prebivalcev."
48,"Zato mislim, da je treba vsebinsko nujno spremeniti ta osnutek in se o tem predhodno temeljito pogovoriti, to pa zaradi tega, ker se lahko zgodi, da nam bodo ljudje čez pet let očitali, da smo državljane enostavno obremenili s takim državnim sedlom, ki ga ne morejo več vzdrževati."
17,"Zato bom proti združitvi obeh faz in za to, da se v tezah temeljito spremeni tudi vsebina."
7,Vladi bi tudi sam zastavil naslednje vprašanje.
55,"Namreč, gospod Bučar je imel intervju v časopisu, kjer je napovedal svoj predlog zakona in je dal tudi oceno napačnega konceptualnega pristopa k vladnemu predlogu, češ da ima vse elemente prejšnjega monističnega sistema, kjer vlada ne nastopa kot politični organ, ampak kot izvršni organ takratnega parlamentarnega ali pa skupščinskega sistema in je očital velike pomanjkljivosti."
23,"V skupščini tudi kroži osnutek tega drugačnega, z ustavo usklajenega koncepta, ki ga predlaga gospod Bučar ali ki ga napoveduje v javnih sredstvih."
33,"Zato je prav, da danes, ko o tem razpravljamo in se odločamo, o katerem konceptu bomo razpravljali - ni dvoma, da zakon mora biti - imamo že v javnosti dve varianti in dva različna pristopa."
38,"Če povzamem besede, ki jih je javno v časopisju izrekel predsednik tega parlamenta, potem imamo predlog vlade, ki je parlament v malem in neoperativen in neustrezen demokratični ureditvi državnega zbora ali pa imamo potem nek sodoben ustrezen zakon."
45,"Namreč, tu je sedaj dilema, ki jo vlada mora upoštevati - ker ne moremo reči, sedaj smo pa odmislili vse to, kar je bilo že o tem rečeno, pa bomo samo o tem odločali, kar je tu - namreč, da sta v javnosti dva povsem različna koncepta."
35,"Verjetno mora predstavnik Vlade pred našim glasovanjem na to odgovoriti; še zlasti pa je na to opozoril gospod Feltrin, da je gospod Bučar celo s poslanci o tem razpravljal in jih obvestil o takem stanju."
4,Gospod Dragovan ima besedo.
32,"Ugotovili smo, da sta dva koncepta in predlagam predsedujočemu, da daste na glasovanje prvo varianto in nato združitev faz, zbor pa naj se potem avtonomno odloči, kako bo nadaljeval s svojim delom."
19,"Ste upoštevali, da če združite faze, potem ni možnosti, da bi glasovali o konceptu, o katerem so drugi govorili?"
13,"Na to opozarjam, da ne bi potem rekli, da smo se dali speljati."
4,Besedo ima gospod Štefančič.
35,"Moti me namreč to, da se sedaj govori o dveh konceptih; v proceduri je en sam koncept, drugi pa nas ta trenutek ne zanima, lahko je sicer zveličaven, ampak bo moral priti najprej v proceduro."
16,"Zato predlagam, odločimo za fazo, ki je edino pravilna v tem trenutku, torej za prvo fazo."
4,Besedo ima Vika Potočnik.
4,Spoštovane poslanke in poslanci!
10,"Tudi jaz predlagam, da gremo korak naprej in da glasujemo."
38,"To, kar ste, gospod predsedujoči, povedali, da krožita dva koncepta, pa žal ali na veselje mene v tem trenutku, ker ni v proceduri, ne zanima in se mi zdi samo zavlačevanje tega, kar bi želeli mogoče danes opraviti."
39,"Zato predlagam naslednje; ker vidim, da je kar večina, ne da bi vedela, zakaj, za razdružitev faz, predlagam, da pač glasujemo in da se odločamo o fazi postopka, torej ali še danes tudi sprejmemo osnutek, ko bomo opravili razpravo."
19,"Mogoče pa bomo le med razpravo ugotovili, da je osnutek tako dober, da bi ga mogoče lahko tudi sprejeli."
3,Predlagam torej glasovanje.
32,"Gospod predsedujoči prosim, da ne komentirate moje razprave, ker mislim, da do sedaj tega nikomur niste storili in tudi ne dovolim, da bi meni in meni prepustite, da naredim svojemu govoru piko."
1,Hvala.
19,"Vi pa tudi meni ne smete podtikati, jaz sem točno povedal, da je v javnih sredstvih napovedan nov koncept."
13,"Kako pa je to razumeti, pa je stvar poslancev, ne pa vašega komentarja."
2,Hvala lepa.
4,Imam repliko na to!
21,"Danes v sredstvih javnega obveščanja tudi piše, da je gospod Gros odstopil, meni pa je povedal, da samo ne bo glasoval."
9,"Zato verjamem gospodu Grosu, ne pa sredstvom javnega obveščanja."
3,"Gospod Starman, prosim."
28,"Tudi jaz predlagam glasovanje, in sicer o tem, da sprejmemo vladni osnutek kot teze, ker sicer nimamo možnosti razpravljati o drugem konceptu, saj osnutek že določa temeljna izhodišča."
15,"Predstavil bom po pooblastilu predsednika Bučarja njegov koncept, ki je usklajen z nekaterimi strokovnimi krogi."
24,"Ta koncept je že znan od polletja leta 1990, ko so ga objavili v Sobotni prilogi Dela nekateri sedanji ustavni sodniki in profesorji prava."
40,"Tako da gre za izredno pomembne stvari, vendar predlog moje predgovornice onemogoča razpravo o kakršnemkoli drugem konceptu kot o nadaljevanju sedanjega Izvršnega sveta; sedanji Izvršni svet bi se oblikoval v vlado po enakih principih, kot je delal partijski izvršni svet."
8,To je koncept vlade in to bomo dokazali.
12,"Zato predlagam, da podprete predlog, da se obravnavan vrne v prvo fazo."
3,"Prosim, gospod Gros."
6,Imam repliko na izvajanje gospe Potočnikove.
5,Zanimovo je obnašanje stranke LDS.
41,"Najprej pošlje za govornico nekega dobrodušnega gospoda, ki apelira na poslance za lepo obnašanje, seveda uporabi vrsto moralnih naukov od Marksa in ne vem še česa, potem pa kot strela iz jasnega trešči Vika Potočnik in udari in si nekaj izmisli."
26,"To je prav simptomatično za to stranko in moram reči, da se je zadnjih nekaj mesecev malo potuhnila, zdaj je pa to seveda udarilo na dan."
15,"Kaj komunistična kamarila piše preko svojih medijev, mene popolnoma nič ne briga, gospa Vika Potočnik."
12,Gospod Gros govori in ne ga motiti in tudi nobenih žaljivih posnetkov.
3,"Prosim, gospod Gros."
18,"Tudi vi, gospa Vika Potočnik, ste bili članica te komunistične kamarile, samo v drugo obliko ste se metamorfirali."
16,"Povem vam, da bo ta vaš komunizem propadel, kljub temu da računate, da še ni propadel."
26,"Res je, da se je spremenil v neko gospodarsko mafijo, res je to, in vsi to tukaj vidimo, tudi ljudstvo to vidi, samo vi ste propadli."
11,"S takimi političnimi metodami, s tako nesramnim obnašanjem, kot je vaše..."
10,"Gospod Gros, tudi vi ne smete prekoračiti časa za razpravo."
13,"Hvala lepa za opozorilo, ta stavek bom končal, potem se bom še opravičil."
5,"Skratka, naj povem na kratko."
7,Opleli ste s takim načinom političnega delovanja.
3,Prej ali slej.
21,"V kolikor mislite, da sem vas žalil, pa sem prepričan, da vas nisem, nasprotno, vi ste druge žalili, se vam opravičujem."
2,Hvala lepa.
4,Lahko preidemo na glasovanje.
25,"Imamo predlog vlade, da se združita prva in druga faza zakonodajnega postopka, to je, da se hkrati obravnava predlog za izdajo zakona in zakonski osnutek."
10,"Kdo je za ta predlog vlade, prosim, da dvigne karton."
3,Kdo je za?
3,Je kdo proti?
6,"Ugotavljam, da predlog vlade ni sprejet."
31,"Vlada Republike Slovenije v zvezi s predlogom zakona o odkupu terjatev do Iraka in Zvezne direkcije za promet in rezerve izdelkov posebnega namena predlaga, da ga zbor obravnava po hitrem postopku."
4,Želi predstavnik vlade besedo?
26,"Glede na to, da gre za interventni zakon, ki bi reševal marsikatero podjetje, ki je praktično pred stečajem, predlagam, da ta zakon uvrstite na dnevni red."
11,"Poleg tega predlagam dopolnilo, in sicer, da se v 2. členu..."
6,Zdaj gre za določanje dnevnega reda!
7,Zakon je bil na vladi soglasno sprejet.
2,Pričenjam razpravo.
4,Dr. Žunter ima besedo.
13,"Prosim, da se gospodje iz vlade predstavijo, da vemo, s kom se pogovarjamo."
2,Gospod Gubenšek.
5,"Upam, da sem pravilno povedal."
31,"Prosil bi predstavnike vlade, da povedo, ker sem si sedaj zapisal marsikatero podjetje, in če ni mišljeno kompleksno reševanje vsega, potem gre spet za zelo čudno pojmovanje in to predstavnika vlade."
3,"Prosim, gospod Gubenšek."
20,"Gre za podjetja, ki so sklenila pogodbo s prejšnjo vlado, staro Jugoslavijo in pravni naslednik te vlade je Republika Slovenija."
20,"Gre za to, da rešujemo vsa tista podjetja, ki so to pogodbo sklenila in imajo iz te pogodbe neporavnane terjatve."
1,Hvala.
3,"Gospod Novak, prosim."
16,"Spoštovani, jaz bi se samo toliko oglasil v podporo, da uvrstimo ta predlog na dnevni red."
8,Gre za ne preveč hitro sprejemanje interventnega zakona.
21,"Kot veste, je bil zakon objavljen že v Poročevalcu številka 10, avgusta letošnjega leta, se pravi, bo vsak čas dve leti."
13,"Res je, da je predviden hitri postopek, ampak mi ga sprejemamo zelo počasi."
22,"Kot vemo, je v Sloveniji že 1500 podjetij, ki bi pravzaprav morala iti v stečaj, če ne bi imeli moratorija na stečaje."
44,"Gre za prek 190.000 zaposlenih, ki bi pretežno ostali na cesti brez zaposlitve in gre tudi ne samo za zlom gospodarstva, temveč v tem primeru tudi za zlom pokojninsko-invalidskega zavarovanja, zdravstvenega zavarovanja in zavarovanja za primer nezaposlenosti, ker bi preprosto zmanjkalo sredstev v proračunu."
30,"No in ker gre tukaj tudi za podjetja, za katera mi vsi želimo, da jih ne bi prodali tujcem, v mislih imam namreč železarne, predlagam, da ta predlog zakona podpremo."
4,Še kdo želi razpravljati?
15,Zaključujem razpravo in dajem predlog vlade za obravnavanje navedenega akta po hitrem postopku na glasovanje.
3,Kdo je za?
3,Je kdo proti?
4,Se je kdo vzdržal?
3,Se ne izide?
6,"Prosim, da še enkrat ugotovimo prisotnost!"
8,"Štirje poslanci manjkajo, zato prejšnja razglasitev ne velja."
7,Čez 15 minut naj bi začeli odmor.
5,Ali gremo prej na odmor?
5,"Prosim, besedo želi gospa Potočnikova."
2,Gospod predsedujoči!
6,"Opravičujem se, toda imam proceduralno vprašanje."
9,"Prosim, če mi pojasnite, ali imam prav ali ne."
23,"Poglejte: mi smo prej glasovali o 1. točki - predlog za izdajo zakona o Vladi Republike Slovenije z osnutkom zakona, in tega nismo sprejeli."
2,Je tako?
32,"Nismo pa glasovali o predlogu gospoda Starmana in o tem, kar sem jaz predlagala, da bi glasovali o drugi možni varianti, to je o predlogu za izdajo zakona o vladi s tezami."
2,Nismo glasovali!
17,"Predlog za izdajo zakona je na dnevnem redu, teze pa so sestavni del predloga za izdajo zakona."
8,"Ampak prvega, o čemer smo glasovali, nismo sprejeli."
7,"Ne, samo združitev faz ni bila izglasovana."
21,"Ali ste to tako poudarili, da bo to razvidno iz zapisnika, da nam ne bo kdo v naslednjih fazah proceduralno oporekal?"
4,Samo to bi prosila.
12,"Prosim vas, nobenih replik, ker je procedura jasna in ni od danes."
3,"Prosim, gospod Starman."
23,"Menim, da je kolegici treba pojasniti, da nas je na prvi seji našega zbora učila proceduro, danes pa nas hoče učiti kvazi proceduro."
10,Ni imela tega namena; vsaj jaz nisem dobil takega občutka.
13,"Nastala je zmota o tem, ker smo mi glasovali samo o vladnem predlogu."
17,"Torej gre za to, da smo pravilno glasovali, ker nismo sprejeli separatnega predloga, ki odstopa od prakse."
18,"Praksa pa je: predlog za izdajo s tezami - in to smo sprejeli, in to je na dnevnem redu."
2,Hvala lepa.
3,"Gospa Potočnik, prosim."
18,"Gospod Starman, če ste me dobro poslušali, sem jaz postavila to kot vprašanje, ne pa že kot dejstvo."
32,"Predlagam,da ugotovimo, ali smo delali v redu, ker resnično v tisti naglici nisem bila povsem gotova, da smo naredili vse v redu, zato ni bil nikakršen namen bodisi zavajati ali podučevati."
27,"Bilo pa bi najbrž veliko bolje, če bi se v tistih prvih dneh kaj naučili in ne bi bili v takem proceduralnem, poslovniškem kaosu kot smo danes."
8,"Gospa Vika, sedaj greste pa spet malo ""čez""."
4,"Prosim, da ugotovimo prisotnost!"
7,Gospod Starman ima besedo pri nesklepčnem zboru.
5,Torej 15 minut imamo časa.
5,Danes nas čaka veliko dela.
29,"Menim, da bi lahko v teh 15 minutah dobili še dva poslanca in odločali o tem, s čimer smo zaključili 23. sejo - to je predlog ustavne obtožbe in interpelacija."
21,"Predlagam tudi, da bi v komisijo, ki jo na prejšnji seji nismo oblikovali, imenovali gospoda Zakonjška, gospoda Lukača in gospoda Grosa."
17,"To bi bila komisija, ki bi na podlagi razprave in predloženih gradiv oblikovala stališče zbora do interpelacije."
17,"Zadnjič je bil tak predlog dan, jaz pa predlagam konkreten sestav komisije in glasovanje o obeh vprašanjih."
16,"Gospod Starman, mi v tem trenutku nismo sklepčni, in zato ne moremo nadaljevati že začete točke."
6,"Prosim, da še enkrat preverimo sklepčnost!"
6,Sejo bomo nadaljevali ob 13.30 uri.
2,Nadaljujemo sejo.
39,"Pri sklepanju in odločanju o predlogu Vlade Republike Slovenije v zvezi z predlogom zakona o odkupu terjatev do Iraka in zvezne direkcije za prometne rezerve izdelkov posebnega namena, in sicer, da se obravnava po hitrem postopku, nismo bili sklepčni."
10,"Razpravo smo opravili, zato zaključujem razpravo in prehajamo na glasovanje."
6,Glas bo obrazložil gospod Branko Novak.
10,"Ne bom ponavljal celotne obrazložitve, ker sem jo podal zjutraj."
10,"Za tiste, ki vas takrat ni bilo, samo na kratko."
33,"Mojim nasprotovanjem, da se zakon uvrsti na dnevni red, dodajam samo to, da uvrstitev zakona in zakon kot tak podpirata tudi Odbor za proračun in javne finance in Odbor za splošno gospodarske zadeve."
40,"Opozoril bi še na to, da je Odbor za proračun in javne finance predlagal, da naš zbor ponovno razpravlja o uvrstitvi na dnevni red zakona o intervencijah v gospodarstvu in predlaga predsedujočemu, da tudi ta predlog uvrsti na dnevni red."
10,Smo pri glasovanju o hitrem postopku ali ne hitri postopek.
6,Vlada prosi in predlaga hitri postopek.
5,"Še druga obrazložitev glasu, prosim."
8,"Spoštovane poslanke, spoštovani poslanci, obrazložil bom svoj glas."
14,"Sem proti temu, da se ta zakon obravnava po hitrem postopku, iz več razlogov."
10,"Besedilo zakona, ki ga imamo pred seboj, odpira vrsto problemov."
14,"Prvi problem je ta, da ne vemo, kdo so pravi upniki za te terjatve."
28,"Drugič, ne vemo, kdo so dolžniki, tretjič, ne vemo, kdo bo ta denar prejel, četrtič, gre za prelivanje sredstev med posameznimi slovenskimi regijami in med posameznimi gospodarskimi resorji."
19,"To so vse vprašanja, ki zahtevajo od nas resno, zrelo in tehtno presojo, ne pa urejanje po hitrem postopku."
55,"Pri tem bi še dodal, da argument, ki je bil uporabljen in se nanaša na slovenske železarne, je popolnoma odveč in nekorekten, ker slovenske železarne so državne in lahko država v odnosu do slovenskih železarn že danes, mimo tega zakona stvari ureja kot ve in zna in kot mora to lastnik kot dober gospodar opraviti."
1,Hvala.
3,Prehajamo na glasovanje.
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov predlog vlade sprejet."
38,"Pri predlogu za izdajo zakona o Bloudkovih priznanjih z osnutkom zakona, Vlada Republike Slovenije predlaga, da se združita obravnava prve in druge faze zakonodajnega postopka, to je, da zbor hkrati obravnava predlog za izdajo zakona in zakonski osnutek."
4,Želi predstavnik vlade besedo?
14,Želi o predlogu vlade za združitev prve in druge faze zakonodajnega postopka kdo razpravljati?
18,Zaključujem razpravo in dajem predlog vlade za združitev prve in druge faze pri obravnavi navedenega akta na glasovanje.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov ta predlog vlade sprejet."
27,"Prav tako Vlada Republike Slovenije predlaga, da zbor obravnava predlog zakona o najetju kredita za nakup opreme za potrebe Republiške uprave za zračno plovbo, po hitrem postopku."
17,S predlogom vlade za obravnavo tega akta po hitrem postopku soglaša Odbor za proračun in javne finance.
4,Želi predstavnik vlade besedo?
13,Želi o predlogu vlade za obravnavo navedenega akta po hitrem postopku kdo razpravljati?
15,Zaključujem razpravo in dajem predlog vlade za obravnavo navedenega akta po hitrem postopku na glasovanje.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog vlade z večino glasov sprejet."
44,"V zvezi z obravnavo aktov Banke Slovenije je matični odbor, to je Odbor za kreditno-monetarni sistem in politiko, zaradi nekaterih odprtih vprašanj in neusklajenosti med vlado in Banko Slovenije odložil sprejemanje stališč do navedenih aktov Banke Slovenije in zahteval od vlade dodatno pisno stališče."
21,"Ker tega še ni, predlagam, da to točko preložimo na naslednjo sejo zbora in jo umaknemo z dnevnega reda današnje seje."
6,Želi o tem predlogu kdo razpravljati?
27,"Zaključujem razpravo in dajem na glasovanje predlog, da se obravnava akta o Banki Slovenije preloži na naslednjo sejo zbora in se umakne z dnevnega reda današnje seje."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov tudi ta predlog sprejet."
25,"Predlagam, da za današnjo sejo določimo dnevni red, ki ste ga prejeli danes na klop, s predlaganimi spremembami in mi dovolite, da ga ne berem."
4,Gospod Senčur ima besedo.
3,"Hvala, gospod predsedujoči."
22,"Ob tej priložnosti vas uvodoma pozivam, da v bodoče ne kršite poslovnika in njegovega 297. člena, kadar gre za glasovanje o amandmajih."
7,Glede dnevnega reda imam pa naslednji predlog.
27,"Predlagam, da se umakne z dnevnega reda predlog zakona o kmetijskih zemljiščih in gozdnih zemljiščih oziroma o Skladu teh zemljišč Republike Slovenije, in sicer iz naslednjih razlogov."
45,"Po mojem mnenju ni ustavne podlage za sprejetje takega zakona, namreč, ker bi ta akt, ki naj bi bil organizacijske narave, ne pa da nacionalizira premoženje sedanjih občin, oziroma bodočih lokalnih skupnosti, ki bodo na ta način že v osnovi osiromašene in brez svojega premoženja."
58,"Ravno zaradi tega tudi ne sprejemam tolmačenja in menim, da ni nikakršne podlage za tako tolmačenje, po katerem bi iskali analogijo z zakonom o javnih zavodih; pri teh vemo, da je premoženje prišlo v last ustanoviteljev, kar je logično, ali pa, da bi iskali analogijo z osnutkom zakona o lastninskem preoblikovanju podjetij, ki je šele v fazi osnutka."
11,"Niti ne vemo, kdaj bo sprejet in kakšna bo njegova vsebina."
19,"In drugič, tudi sama vsebina predloga zakona, kakršen je predložen, mislim, da je skrajno ignorantska do pripomb tega zbora."
72,"Torej ne glede na to, če ima predlog zakona ustavno podlago oziroma če bo zakon sprejet, če bo imel ustavno podlago ali ne, menim, da je to še huje, da niso upoštevane pripombe v zvezi s premoženjem sedanjih občin, niti v najmanjši meri ni bilo poskusa v tej smeri, da bi vlada oblikovala ustrezen amandma, s katerim bi zavarovala premoženje lokalnih skupnosti drugače kot je to predvideno v 17. členu osnovnega besedila."
1,Hvala.
9,Na katere določbe ste mislili in v katerem primeru?
27,"Gre za primer sklepanja o amandmajih, ki jih je podala skupna komisija, se pravi gre za zakon o političnih strankah oziroma amandmaje 37.a, b) in c)."
9,"Odločali smo namreč v paketu, morali pa bi posamično."
14,"Nimate kolega prav, mi smo odločali o poročilu in s tem, ko smo potrdili..."
7,"Upam, gospod predsedujoči, da boste to argumentirali."
1,Ne.
8,"Prvič ste zamudili čas, drugič pa nimate prav."
27,"Tu imamo sedaj poleg vladnih predlogov še predlog gospoda Senčurja, da se predlog zakona o Skladu kmetijskih zemljišč in gozdov Republike Slovenije odloži z današnjega dnevnega reda."
5,"Sem prav razumel, gospod Senčur?"
4,Želi predstavnik vlade besedo?
1,Prosim.
1,Pozdravljeni!
17,"Razlogi, ki jih je gospod Senčur navedel za odložitev tega zakona z dnevnega reda, verjetno ne držijo."
17,Ustavna podlaga za ta zakon je bila v tej Skupščini obravnavana in potrjena v septembru lanskega leta.
18,"V sedanji ustavi, v veljavni ustavi se ne omenja več družbene lastnine, mi jo pa še vedno imamo."
39,"Zato je treba izhodišča za olastninjenje sedanje družbene lastnine iskati nazaj, se pravi v ustavnem amandmaju 99, 3. točka, v katerem je bilo določeno, da se z zakonom določi prehod preoblikovanja družbene lastnine v javno in druge lastninske oblike."
21,"Torej, to je bila ta ustavna podlaga, ki je bila potrjena in iz tega razloga verjetno ne more iti zadeva nazaj."
78,"Glede premoženja lokalnih skupnosti pa se bomo vrnili še malo nazaj, in sicer v november leta 1989, ko so bile z ustavnimi amandmaji in z ustavnim zakonom ukinjene kmetijske zemljiške skupnosti in interesne skupnosti in takrat je bilo določeno, da se premoženje, delavci in sredstva zemljiških skupnosti začasno, do ureditve z zakonom, prenesejo v upravljanje občinam in so torej občine začasno kot pravni naslednik kmetijsko zemljiške skupnosti upravljale s skladom kmetijskih zemljišč in gozdov in upravljajo še danes."
112,"Pogledati moramo tudi, kako je ta sklad kmetijskih zemljišč in gozdov nastajal, pa zdaj mislim, bilančno se tega verjetno ne da tako prikazati v celoti, vendar, sredstva za pridobivanje zemljišč v zemljiške sklade so bila oblikovana v večini primerov na podlagi odškodnine zaradi spremembe namembnosti, ki jo je navedel zakon o kmetijskih zemljiščih in jo je prvotno v celoti, nato pa samo deloma odstopil občinam kot vir financiranja, poleg tega pa je država sama iz proračunskih sredstev za urejanje celostnega razvoja podeželja in obnovo vasi zagotavljala precejšen del sredstev tudi občinam, da so odkupovale kmetijska zemljišča, ki so bila naprodaj in ta zemljišča so sedaj v skladih kmetijskih zemljišč po različnih občinah."
41,"En del zemljišč, ki so sedaj v upravljanju občin, pa je posledica nacionalizacije v najširšem smislu, mišljeno, vseh tistih predpisov, na podlagi katerih so se zemljišča od cerkva, veleposestnikov in fizičnih oseb pravzaprav podržavila in naknadno s tem prenašala v občine."
24,"Torej predlagam, da predloga gospoda Senčurja ne sprejmete, da zakon uvrstite na dnevni red in ga obravnavate in se bo potem videlo, kako je."
1,Hvala.
3,"Replika, gospod Senčur."
6,Replika se nanaša na dva argumenta.
6,"Namreč, prvi je glede ustavne podlage."
15,"Izrecno je bilo rečeno, da je podlaga v 3. točki amandmaja 99 k ustavi 1974."
20,"Ta podlaga je, da se z zakonom ureja preoblikovanje družbene lastnine v javno in druge oblike lastnine ter lastninske omejitve."
23,"Razumem, da je podlaga za preoblikovanje družbene lastnine v javno, vendar, kdo je nosilec te javne lastnine, kdo bo lastnik, ta javni lastnik."
20,"Te podlage ni, da sedanja družbena lastnina, na kateri ima pravico razpolaganja občina, postane javna lastnina republike, to je nacionalizacija."
5,Zato te razlage ne sprejemam.
50,"Drugič, govorite, da gre za premoženje bivših kmetijskih zemljiških skupnosti, sami pa dobro veste, da so tudi občine že prej imele pravico razpolaganja na kmetijskih zemljiščih, tudi na gozdovih, pa, recimo, je potem tisto navodilo o prenosu, itd., pa sam zakon o gozdovih so nekaj prenašali, pa niso vsega prenesli."
16,"Se pravi, da gre tudi za premoženje občine, ki nikdar ni bilo premoženje kmetijskih zemljiških skupnosti."
5,Tudi to premoženje sedaj jemljemo.
1,Hvala.
3,"Prosim, gospod Feltrin."
20,"Spoštovani, ne vem, ali imamo kratek spomin ali kaj, ampak poglejte, zakon o denacionalizaciji, ki je bil sprejet, nas obvezuje."
19,"V časopisih beremo, da zaradi tega, ker nimamo zakona o zemljiških skladih in tako dalje, občine ne morejo vračati."
12,"Danes pa se kar nekam hočemo sprenevedati, da tega zakona ne potrebujemo."
15,"To smo neštetokrat v našem zboru slišali, da ga nujno potrebujemo za vračanje kmetijskih zemljišč."
12,"Menim, da je gospa Lippajeva dobro povedala in da je zakon potreben."
16,"Sem pa tudi za to, da se ne podržavlja občinskih zemljišč, kar je kolega Senčur rekel."
21,"Menim, da je treba ta vprašanja urediti, vendar pa zaradi tega ne bi sedaj ovirali sprejetja tega zakona oziroma obravnavo le-tega."
11,Poleg tega tudi pripomb k osnutku zakona do 10.4. ni bilo.
2,Katerih pripomb?
2,Ali mojih?
7,Jaz sem ravno te pripombe takrat izpostavil.
7,"Kaže, da gre drugje za ""kratek stik""."
4,Gospod Rainer ima besedo.
1,Spoštovani!
23,"Tudi jaz se zavzemam za to, da tega zakona trenutno ne uvrstimo na dnevni red, vendar iz nekoliko drugačnih razlogov kot gospod Senčur."
58,"Moram reči, da se mi zdi zakon kot tak, z amandmaji, ki sem jih tudi sam vložil in je nekatere od njih vlada delno povzela kot svoje, nekatere pa malenkost spremenila, samo ne moremo ga sprejemati sedaj, ko ni nobene garancije, da bodo zelo kmalu sprejeti tudi zakon o lastninjenju, zakon o gozdovih in zakon o kmetijskih zemljiščih."
37,"Ocenjujem, da s tem, ko bomo sprejeli samo ta zakon in nimamo nobenega zagotovila za vse ostale, ki sem jih prej omenil, lahko sprožimo nekontroliran razpad vsaj dveh današnjih sistemov - se pravi družbenega kmetijstva in družbenega gozdarstva."
23,"Sam izhajam iz gozdarskih vrst in vem, da sistem ni dober, da ga je treba spremeniti, vendar si nihče ne želi nekontroliranega razpada."
14,"Spremembe naj imajo podlago v zakonu in na ta način, kot se sedaj predlaga."
20,"Se pravi: v zakonu je o tem dobro napisano, vendar ni tistih zakonov, ki morajo biti sprejeti takoj za tem."
30,"V zakonu je amandma, ki govori, da zakon sicer začne veljati 15 dni po objavi v Uradnem listu, da pa dejansko vse finančne transakcije začnejo šele s 1.1. naslednje leto."
18,"Vendar, še enkrat pravim: ni nobene garancije, da bodo tisti zakoni, ki bodo omogočili ta prehod, tudi sprejeti."
2,Hvala lepa.
1,Hvala.
4,Besedo ima gospod Božič.
1,Hvala.
3,Kolegice in kolegi!
13,"Tudi jaz sem seveda za to, da bi čim prej dobili takšen zakon."
23,"Toda žal, ta zakon ne upošteva nekaterih tehtnih pripomb, ki smo jih dali v proceduri ob tem zakonu in ob zakonu o denacionalizaciji."
12,Ta zakon bo nekatere napake iz zakona o denacionalizaciji samo še poglobil.
16,"Nadalje, če ga bomo uvrstili na dnevni red, bom temeljito in na široko poskušal obrazložiti zadeve."
12,"Ustavna podlaga je, ni pa ustavne podlage za ponovne napake in krivice."
23,"Torej, ta zakon bo kmetijsko zemljo spravil v državni sklad in boste oropali tisto, kar ni vaše; to, kar so že naredile občine."
16,"Tukaj sem pozval župana iz sežanske občine, naj se opredeli, zakaj prodaja tisto, kar ni njegovo."
5,"Pravi, da to ni rešeno."
4,Prodajajo javne vaške površine.
6,Ta zakon tega ne sme legalizirati.
1,Drugič.
21,"Pri zakonu o denacionalizaciji ni bilo rešeno obdobje, ki ga je ""zakoličil"" na Primorskem Zavod za bonifikacijo vzhodnih meja Kraljevine Italije."
22,"Vsi hočete popravljati neke krivice od sedaj, ampak krivic je bilo veliko; tako je izginila srenska zemlja, tako so izginile nove kmetije."
16,"Zakaj se ne vprašamo, če ne bi lahko katerega od teh problemov iz preteklosti tudi rešili."
3,In tretja zadeva.
46,"Točno veste, da so štiri občine v Sloveniji - to so občina Kočevje, občina Koper, Izola in Piran - kjer boste vzeli zemljo zato, da boste delali z njo, kar boste hoteli, ker je nimate komu vrniti in ne glede na to, kakšne dobre namene imate z njo."
34,"Interpretiral bom zakon, ko bomo prišli do te točke, in vam bom dokazal, da lahko s to zemljo napravite karkoli, jo prodate, zato da pridete do denarja, ki ga je država dolžna izplačati oškodovancem."
19,In to je krasen zbiralnik za pridobitev denarja in za zelo malomarno delo z državno ali sedanjo občinsko lastnino.
20,In z zakonom se moramo zaščititi pred oblastjo - katerokoli in pred katerokoli stranko - ki bi lahko take pravne praznine izkoristila.
10,"Zato opozarjam, da bi morala vlada odgovoriti na nekatera vprašanja."
15,"Tukaj imam tudi odgovore vlade, recimo, na vprašanje vračanja zemlje na območju teh štirih občin."
22,"Odgovor je nikakršen: vlada se ni potrudila, da bi našla nekatere rešitve, ne prejšnja, ko so se pojavili ti problemi, ne zdajšnja."
10,"Lepo prosim, to je stvar stroke, da poišče pravne formulacije."
32,"Če je moj amandma zavrnjen, če je zavrnjen amandma gospoda Juga, če je zavrnjenih vrsta amandmajev, ko smo poskušali na različne konstruktivne načine zaščititi legitimne pravice, nihče ni ponudil neke pametne rešitve."
18,"Menim, da je vlada dolžna to ponuditi in da se je potem dosti lažje o teh zadevah pogovarjati."
35,"Mi lahko napišemo še sto amandmajev, ampak kaj, če nas boste potem na vsaki točki sesuli s takimi ali drugačnimi pravnimi ""cakami"", dejstva pa so ta, ki sem jih tukaj predstavil, ne pa kakšna druga."
20,Poleg tega zamerim občinskim upravnim organom - za republiškega tega še ne morem trditi - da ne ločijo srensko od juserske zemlje.
13,In to mi dopovedujejo tako v Sežani kot še v nekaterih drugih občinah.
3,Žalostno je to!
29,"In da se krši tako naravno pravo, kot tisto, kar je bilo po urbarjih zapisano, in tisto, kar je potem za časa Kraljevine Italije na nek način spremenilo status."
16,Naša jugoslovanska in slovenska oblast pa je to naprej legalizirala in peljala to protipravno stanje naprej.
1,Hvala.
2,Hvala lepa.
4,Besedo ima gospod Rojec.
27,"Moram se opravičiti ljudem iz vlade, vendar tega zakona tudi sam ne morem podpirati in tudi mislim, da ne zasluži, da sploh pride na današnji dnevni red."
1,Prvo.
36,"Mene v nobenem primeru ne more prepričati sklicevanje na ustavo iz leta 1974 in na 99. člen takratne ustave, ker vendar moramo mi delati po ustavi, ki velja danes in ki smo jo sprejeli lansko leto."
12,"Kakršnakoli uporaba in sklicevanje na takratno ustavo, bi rekel, je stvar preteklosti."
15,"Po sedanji ustavi pa gre za tipično ponovno nacionalizacijo in ponovno razlastitev, tokrat lokalnih skupnosti."
67,"Razpolagam tudi s konkretnimi podatki: naša mestna občina Celje je imela svoje premoženje, ki je obstajalo iz mestnih gozdov, iz mestnih zemljišč (npr. vrtnarstva), mestna občina in mesto Celje sta kupili dodatna zemljišča za potrebe svojih zazidalnih načrtov - to je še danes v skladu kmetijskih zemljišč in to nam bo država enostavno vzela, mi pa bomo morali svojo zemljo ponovno kupovati od naše republike, od naše države."
29,"Vemo pa naslednje: da se lastninska pravica na nepremičnini lahko odvzame v javno korist ali omeji proti nadomestilu v naravi ali proti odškodnini, pod pogoji, ki jih določa zakon."
30,"Če želi republika ta zemljišča imeti, naj jih od lokalnih skupnosti enostavno odkupi, tako kot smo jih npr. morali mi svoj čas, ali kot jih je občina svoj čas kupovala."
26,"Mirno se lahko sklicujem na primer, da je mestna občina Celje leta 1936 kupila mestno vrtnarijo za potrebe mesta - to je danes evidentirano kot kmetijsko zemljišče."
18,Po tem zakonu bo to prišlo v last republike in mi bomo ponovno prisiljeni ta zemljišča kupovati nazaj.
21,"Podobno, npr. velja za nekatera zemljišča, ki so bila odkupljena odplačno in danes jih ima občina v rezervi zaradi bodoče zazidave."
11,Te logike zakonodajalca in države oziroma republike enostavno ne razumem več.
2,Še nekaj!
46,"Ob zakonu o denacionalizaciji se boste spomnili razprave, ko smo zahtevali, da dobi cerkev nazaj ne samo svoja zemljišča, ampak naj tudi lokalne skupnosti, torej drugi pravni subjekti (npr. mesta, občine, ali vaške skupnosti, ki so bile omenjene, ali neke zbornice ipd.) dobijo vrnjeno svojo lastnino."
8,"Vendar nihče, razen cerkve, ni dobil ničesar povrnjeno."
19,"Torej, takšen zakon, kakršen je, ne zasluži obravnave pred to skupščino in predlagam, da ga umaknemo z dnevnega reda."
2,Hvala lepa.
4,Besedo ima gospod Dvornik.
6,Današnja razprava je neke vrste presedan.
18,"Ugotavljam, da je predlog zakona izjemno slabo pripravljen in da so stranke tiste, ki so pripravile tak predlog."
8,V razpravi pa predstavniki teh strank zakon rušijo.
9,"Ali je to že parlamentarna anarhija, ali kaj drugega?"
9,Očitno se v lastni hiši ljudje ne znajo dogovoriti.
16,"Prepričan pa sem, da gre za zavestno ""rušenje"" zakona o denacionalizaciji, in to želim jasno povedati."
27,"S sprejetjem tega zakona bo nastalo neko stanje, ko bo prišlo do močnih konfliktov na tistih segmentih, kjer bodo posamezni upravičenci v bistvu politizirali rešitve tega zakona."
13,"Dobili bomo politično pregreto situacijo, ki bo onemogočila kakršnokoli nadaljnje delo pri denacionalizaciji."
43,"Da je to res, mi potrjuje tudi razprava gospoda Rainerja, za katerega mislim, da prav vem, da je v službi v GG-ju, ki v Sloveniji s svojimi javnimi nastopi in sklepi glede vlog v komisiji za denacionalizacijo najbolj zavirajo izvajanje zakona o denacionalizaciji."
4,Imamo kar nekaj replik.
4,"Gospod Rainer, ima besedo."
16,"To, kar je rekel gospod Dvornik, je v primeru GG Brežice, od koder prihajam, navadno natolcevanje."
11,"Brez preveritve, brez najmanjšega dokaza, da bi to lahko bilo res."
30,"Lepo prosim, povejte mi samo en primer, v katerem se nismo v predpisanem roku, ki ga je konkretno, vaša komisija na občini postavila gozdnemu gospodarstvu, opredelili do zahtevka za denacionalizacijo?"
13,V določenem roku smo se vedno opredelili in brez vsakih zadržkov omogočali vračanje.
7,Marsikateri postopek bi lahko bil že končan.
16,"Za občino Novo mesto sploh ni podatka, da bi bilo za območje GG Brežice kaj narejeno."
2,Hvala lepa.
2,Gospod Klavora.
5,Repliciral bom kar na Dvornika.
16,"Ob sprejemanju zakona o denacionalizaciji sem zastavil, enako kot še nekaj kolegov, vprašanje lastnine vaških skupnosti."
7,Takrat je bilo to preslišano in zavrnjeno.
27,"Ko smo ničkolikokrat že sprejemali tak zakon, sem vedno ponavljal isto pesem, da te stvari glede vaških skupnosti niso rešene, kot tudi niso rešene prave lastnine občin."
17,"Repliciram gospodu Dvorniku samo v toliko, da hočem reči, da tudi prejšnja vlada tem pripombam ni prisluhnila."
3,To je dejstvo.
29,"Presenečen sem, da kljub tolikim poskusom, ta kratki zakon - ki je po mojem mnenju le potreben zaradi jasnih razlogov, ni doživel tistih sprememb, da bi ga končno vendar sprejeli."
9,"Ne drži pa vse, kar je bilo sedaj rečeno."
19,"Kljub vsemu podpiram predlog, da pričnemo z razpravo o tem zakonu, ne pa, da spet razpravljamo o dnevnem redu."
5,"Hvala, besedo ima gospod Senčur."
6,Imam podobno mnenje kot gospod Klavora.
17,"Namreč, vsi dosedanji predlogi ali pa vsi akti v prejšnjih fazah so bili kratko malo nebistveno drugačni."
13,"Tako da natolcevanje glede tega, katere stranke so ta zakon pisale, je smešno."
14,"Ta zakon je bil pisan še v času krščanske vladavine, če se ne motim."
7,Jaz bi opozoril rajši na te stvari.
24,"Ne obsojamo, kdo je zakon pisal in kdo ga ni, ampak kakšen je ta zakon in kaj komu jemlje ter, ali ima ustavno podlago."
3,Nisem še končal.
1,Hvala.
5,Repliko ima še gospod Gradišar.
3,Povsem na kratko.
27,"Ne mislim odgovarjati kolegu Božiču ali kolegu Dvorniku, ampak gre za podobo in pravne države; ali jo imamo ali je nimamo in denacionalizacija je povezana z nacionalizacijo."
5,Proces bo trajal 10 let.
17,"Treba je uresničiti tisto, kar se da uresničiti in kar je razvidno, to so stanovanjske enote, posestvo."
19,"V Šentjerneju so kmetje zbrali okoli 100 ha svoje zemlje preko zadruge, ker se občina in država nista zganili."
11,"Tukaj so dejansko zavore in vemo, da je denacionalizacija oblika lastnine."
19,"Tukaj je treba začeti in naj vlada predloži poročilo, kaj je realizirano, zakaj ni in kaj pomeni opustitev realizacije."
3,To je potrebno!
10,"Da dobimo vpogled v to, kaj se dogaja v Sloveniji."
25,"Ene občine so pri tem zelo uspešne, druge se morajo ponekod za vsako lastno sobo v stanovanju boriti, kot da so tujci v svoji hiši."
4,Takšnih primerov je veliko.
7,To ne bi smel biti nikakršen problem.
14,"Kakšne so koristi in kdo se bo s tem okoristil, pa je socialno razmišljanje."
1,Hvala.
3,"Replika, gospod Dvornik."
5,Moram replicirati glede GG Brežice.
28,Rekel bi samo tole: v času moratorija na sečnjo je po izjavah potencialnih ali bivših lastnikov na površini 300 ha GG Brežice izvajalo sečnjo in deloma tudi goloseke.
14,"Kar se pa tiče predloga tega zakona, pa ga ni pisala nobena krščanska vlada."
6,Tako da protestiram proti takemu zavajanju.
16,Predlog je bil pripravljen na podlagi osnutka in razprav in je bil pripravljen v Drnovškovi vladi.
18,"Natanko se ve, katere stranke so v tej vladi in te so danes zahtevale, da se odloži razpravljanje."
20,"To je, kot jaz pravim, anarhična demokracija in se to zavestno dela, potem je to zelo slabo za to državo."
6,"Zadnji čas, je da so volitve."
1,Hvala.
6,Gospod Rainer ima repliko gospodu Dvorniku.
12,"Odgovoril bi gospodu Dvorniku tole: Kaže, da se midva danes ne razumeva."
18,"Mi smo sečnjo izvajali, ne na 300 ha, kot on trdi, ampak na 2500 ha v moratorijskih gozdovih."
17,"In to samo tiste sečnje, ki so bile s tem zakonom obvezne in smo jih morali izvajati."
13,"Kako pa ljudje oziroma občinski organi na to gledajo, pa je njihova stvar."
12,"Goloseke pa mi lahko pridete pokazat, jaz bom pa vam vaše pokazal."
1,Hvala.
1,Hvala.
4,Gospod Senčur ima repliko.
10,"Ne vem, če je ravno replika, gre za pojasnitev zadeve."
14,"V Poročevalcu piše, kdo je predlog tega zakona pripravil in kdo bi ga zagovarjal."
5,Točno piše: dr. Jože Osterc.
3,Toliko v vednost.
1,Dobro.
6,Sedaj je dr. Vivod na vrsti.
2,Hvala lepa.
11,"Jaz sem za to, da se zakon uvrsti na dnevni red."
18,"Vendar pa ne morem razumeti predlagatelja, zakaj ne more vrniti pašnikov in gozdov vaškim skupnostim, pa tudi občinam."
4,Izhajam iz občine Vitanje.
4,Danes je ni več.
20,"Vitanje je imelo občinske gozdove z namenom, da je podpiralo tiste občane, ki niso imeli denarja, da bi kupili drva."
6,Ti gozdovi so bili večinoma pridobljeni.
14,"In v čem je problem, da ne morete vi vrniti ""srenjske"" lastnine, občinske lastnine?"
6,Zakaj se tega zakona ne spoštuje?
5,To je za nas nerazumljivo.
22,"Mi se bomo z močnimi silami borili, da se ta zemlja vrne vaškim skupnostim in tudi občinam, ki so zemljo pošteno pridobile."
1,Hvala.
2,Gospod Žampa.
3,Hvala za besedo.
4,Spoštovane poslanke in poslanci!
10,"Res me čudi, da otroci v očetovi hiši niso pokorni."
11,"Vlada, vemo katera je, in prav tisti poslanci predlagani zakon negirajo."
5,To je malo težko razumljivo.
23,"Vendar bi vas vse tiste, ki nasprotujete temu zakonu, tako da sploh ne pride na dnevni red, hotel opozoriti le na nekaj malenkosti."
25,"Ali se vi, gospodje, zavedate ali ne, da je zemlja nacionalna dobrina in kaj pomeni za vsakega Slovenca, ki na tem prostoru dela in živi."
19,Treba je ta prostor najbolj racionalno in najbolj pošteno in najbolj aktivno in pozorno koristiti in ga tudi uporabljati.
12,V celoti gledano je približno 13 ali 12% vse slovenske zemlje obdelovalne.
5,Pri gozdovih ne vem odstotka.
48,"Gre pa za naslednje: če je ta vlada res taka, kot ji pravimo, pa država čisto poštena država, bo z eno besedo vso zemljo verjetno le morala dati takšnemu lastniku ali upravljalcu ali kakor koli ga imenujemo ali obdelovalcu te zemlje, da bo najbolj gospodarno z njo delal."
31,"Da bomo mi vsi v tem slovenskem prostoru, nas dva milijona ali koliko nas je, imeli le vsaj kakšen košček lastnega kruha, da nam ne bo treba toliko uvažati kot uvažamo."
4,"Za to gre, verjetno!"
35,"Če pa tej vladi ali pa tej državi ne zaupamo tega, potem pa vlada ni prava ali cela država ni prava ali pa mi nismo pravi, ki smo sem prišli, ki ne znamo opredeliti stvari."
17,"Če bom rekel malo bolj ostro resnico, bo kdo že iz tega poslanskega zbora rekel, da natolcujem."
14,"To pa ni res, tu so dejstva, ki potrjujejo, da te stvari ne gredo."
17,"Vemo, da z gozdovi ni vse v redu, vemo tudi, da na zemljiščih ni vse v redu."
27,"Vemo tudi, kot pravi dr. Vivod, da bo treba kmetijska zemljišča urediti in kdo jih bo drug uredil kot Ministrstvo za kmetijstvo, saj je za to pristojno."
8,"Saj zdravniki ne bodo gmajne urejali, ljudje božji."
5,"Oprostite, da to rečem sedaj."
19,"Če pa ministrstvu ne zaupamo, potem pa, recimo, komu naj potem zaupam, da bi ta kmetijski prostor enkrat uredili."
11,"Vemo, da so občine imele svoje površine in naj jih imajo."
12,"Ampak mora potem biti nek gospodarski red, neka odgovornost do teh površin."
10,"Za to gre verjetno, tako si jaz ta zakon razlagam."
15,"Na drugi strani imamo zakon o zadrugah, ker ga brez tega zakona ne moremo izpeljati."
17,"Denacionalizacija je pa že postala bogokletna beseda, pa je tudi ne moremo izpeljati, če tega zakona nimamo."
12,"To se pravi, hočemo nekaj, kar smo že začeli graditi, zavestno rušiti."
20,"Meni je to čisto vseeno, samo naj potem nekdo prevzame tudi vse nadaljnje ekonomske in gospodarske odgovornosti nad temi površinami."
23,"Naj tudi te odgovornosti prevzame tisti, ki ruši proces urejanja kmetijskega prostora in hkrati kos kruha vsakemu Slovencu, ki na tem prostoru živi."
19,"Menim, če država tega ni sposobna, pa ti lastniki, ki sedaj so, pa za te pravimo, da niso pravi."
12,"Res pa je tudi, kot smo tukaj slišali, da smo razveljavili kmetije."
16,"Gospodje, ne pozabite, koliko tisoč kmetij smo v Sloveniji uničili, prav zaradi tega, da to imamo."
12,"Na nekaj vas moram opozoriti, ker rečete, da država ni dober gospodar."
16,"Pojdite v Švico, pa boste videli, koliko procentov planinskih pašnikov je v rokah občin oziroma države."
11,"Praktično vse planine držijo v rokah občine, v podaljšani besedi država."
16,"In so verjetno malo bolj bogati, kot smo mi in imajo lastnega kruha za sebe dovolj."
6,Da ne govorimo o tistih drugih.
10,Mi pa smo druga država za Švico po geografski legi.
1,Hvala.
5,Glasoval bom za ta predlog.
2,Hvala lepa.
2,ANTON ROJEC:
55,"Želim gospodu Žampi, ki ga nisem dobro razumel, odgovoriti naslednje: ne vem, kaj je imel v mislih, ko je govoril o slabem gospodarjenju in podobno, osebno lahko samo povem, da ima naša občina v kmetijskem skladu 219,34 ha zemljišč; vsa zemljišča so primerna in dobro obdelana, čeprav so v zemljiškem skladu občine, ne pa republike."
3,"Gospod Štefančič, prosim."
21,"Spoštovani poslanci in poslanke, najprej bi želel povedati, da me ne imejte za rušilca, nisem to in tudi nimam teh namer."
24,"Mi sprejemamo takole približno osnutke, tako se nekako zaključi razprava,zbor sprejema osnutek in nalaga vladi, da pri pripravi predloga upošteva pripombe iz razprave."
50,"To je približno pri vsakem zakonu več ali manj enako, in potem se seveda zgodi tako, kar se je zgodilo pri tem zakonu, da pride sveženj opazk, pripomb in še vrsta dopolnil, tako da potem ni tistega racionalnega posluha, ki bi hotel, želel sprejeti ""polne kupe"", ali pa ""bisage"" predlogov."
17,"To se dogaja in to se je tudi to pot zgodilo, da gre dejansko domala vse mimo."
23,"Danes smo približno tam, kjer smo bili pri razpravi o osnutku, zato mislim, da je ta misel o obravnavi takega predloga verjetno prenagljena."
13,"Opazk in pripomb o amandmajih je toliko, da jih je težko vse akceptirati."
49,"Nisem pa za to, da enostavno rečemo, naj se zakon umakne z dnevnega reda, če pa se to stori, je treba zavezati vlado, da ponovno prouči vse te predloge iz razprave, zlasti pa amandmaje in nato racionalneje, kot je doslej ravnala, da racionalneje prisluhne vsem tem ugovorom in predlogom."
2,Gospod Kokošnik.
6,"Spoštovani predsedujoči, spoštovani delegatje in delegatke!"
26,"Menim, da ta zakon moramo sprejeti, vendar ni nujno danes, pač pa ga je treba sprejeti v svežnju, ko bomo obravnavali tudi zakon o lastninjenju podjetij."
19,"Predvsem bi pa rad opozoril na zablodo, da je občinska lastnina hkrati tudi državna, obratno pa ne more biti."
2,Hvala lepa.
24,"Ponovno moram opozoriti na ustavni zaplet, ki je zdaj nastal po tem, ko je bil predlog za izdajo zakona skupaj z ustavno podlago sprejet."
41,"Pri zakonih, ki so v proceduri po novi ustavi, se ustavna podlaga ne piše več, zaradi tega, ker ustava določa, da se o pravicah, obveznostih odloča z zakonom, nič več pa na katerih področjih, nič več se teh stvari ne ureja."
20,"Strinjam se, gospod Rojec, da je v ustavi dana podlaga za razlastitev, vendar trdim, da tukaj ne gre za razlastitev."
49,"Tako kot vi razglašate, da je družbena lastnina, s katero upravljajo občine začasno do ureditve z zakonom, že olastninjena in je postala javna lastnina, po istem rezoniranju bi bila tudi družbena lastnina, ki je v podjetju že olastninjena in je lastnina podjetja in nima več kdo posegati v to."
24,"Torej takšne konstrukcije po mojem ne zdržijo, zato vlada tudi vztraja pri tem zakonu, da ustavna podlaga je, in da se te stvari izvedejo."
13,Glede lastnine občin bi morala povedati še naslednje: zakon o denacionalizaciji je sprejet.
52,"V 27. členu zakona o denacionalizaciji, sprejela ga je ta skupščina, je določeno, da Sklad kmetijskih zemljišč in gozdov Republike Slovenije - ki ga takrat še nikjer ni bilo - izdaja priznanice za vsa tista zemljišča, ki jih lastniki v naravi ne bodo hoteli prevzeti, in odgovarja za vsa zemljišča, ki jih ne bo."
30,"S čim pa bo odgovarjal, če zemljišč ne bo imel, s čim bo jamčil, kako bo delal, če teh zemljišč ne bo, ker nekaj teh zemljišč je v občinskih skladih."
16,"Torej občina bo imela lastnino nad temi zemljišči, odgovornost za vračanje bo pa prevzel republiški sklad."
35,"To najbrže tudi ne gre. 17. člen predloga zakona o skladu kmetijskih zemljišč predvideva, da se po končani denacionalizaciji občinam vrnejo tista zemljišča, ki so jih občine pred vojno imele in še dodatni kriteriji so."
26,"Vendar si ne moremo, če je ta država odgovorna speljati denacionalizacijo, da se ji vsi vzvodi za vse to onemogočijo, odgovarja pa potem ne vem kdo."
11,"Če sklad zemljišč ne bo imel, ne more izvajati svoje vloge."
31,"Glede agrarnih skupnosti moram povedati, da tisti člani agrarnih skupnosti, ki so bili fizični lastniki, - imamo namreč več vrst agrarnih skupnosti - imajo po zakonu o denacionalizaciji možnost dobiti vrnjeno svojo lastnino."
38,"Tisti, ko so bili lastniki, vendar agrarne skupnosti nikoli niso bile pravne osebe, in tudi po sedanjem sistemu skupnosti niso pravne osebe, zato po naši ustavi ne morejo biti nosilec pravic in odgovornosti in ne morejo biti lastniki."
38,"To so pa tiste, ki so imele zemljišča teh vaških skupnosti, zemljišča vasi in vsega tega, ker niso bile pravne osebe in jim torej ne moremo nekaj dati, ker ne morejo biti po ustavi nosilec pravic in obveznosti."
31,"Po zakonu o kmetijskih zemljiščih je predviden za ustanavljanje pašnih skupnosti cel postopek; kako lahko oni zagotovijo pašo, vsi pašni interesenti, prednost imajo tisti, ki so jo imeli že od prej."
18,"Če po naši ustavi nekdo ne more biti lastnik, ker ni pravna oseba, mu ne moremo lastnine vrniti."
42,"To je tisti, ki so bili solastniki in so bili člani pašnih ali agrarnih skupnosti, vaških, ali kakorkoli se jim je že v posameznih območjih reklo, glede na njihov namen, tisti pa lahko po denacionalizaciji kot fizične osebe dobijo svoje dele nazaj."
26,"Opravičujem se, vendar, da bi ta zakon sprejemali hkrati z zakonom o gozdovih in zakonom o lastninjenju, če bi bilo to možno, bi bilo zelo lepo."
29,"Mi smo tudi hoteli, da bi zakon o zadrugah, zakon o lastninskem preoblikovanju in zakon o denacionalizaciji sprejemali hkrati, vlada jih je pripravila, predložila, vendar se to ni zgodilo."
15,Zakon o gozdovih je pripravljen in gre v vlado in bo pač vložen v Skupščino.
20,"Zakon o lastninskem preoblikovanju je predviden za obravnavo na zborih 28. oktobra, ne vem pa, ali bo ali ne bo."
52,"Ta zakon tudi ne omogoča, da se dela z zemljo, kar se hoče in kar se noče, ampak veže sklad, da dela v skladu s sprejeto razvojno politiko države, torej sprejeto politiko v Skupščini, s predpisi, torej z vsemi zakoni in s svojimi akti, ki ne smejo biti v nasprotju s predpisi."
52,"Zelo me veseli, da ste tudi povedali, da imajo občine kmetijska zemljišča v rezervi zato, da jih bodo pozidale, ker to je tudi eden od razlogov, zaradi katerih je treba vzpostaviti drugačno varstvo kmetijskih zemljišč, ker vemo, da se rezervirajo na občinah s pozidavo, in ni pomembno ali so najboljša ali ne."
21,"Ponovno prosim,ta skupščina je sprejela zakon o denacionalizaciji, vlada je dolžna ta zakon izvesti in odgovarja skupščini za njegovo neizvedbo."
32,"Če ta zakon ne bo sprejet, če sklad ne bo imel zemljišč, s katerimi bo lahko izvajal svoje naloge po zakonu o denacionalizaciji, potem vlada ne more odgovarjati za neizvajanje tega zakona."
1,Hvala.
8,"Spoštovane kolegice in kolegi, zdaj imam tri replike."
8,"Ob 16,00 uri imamo skupno usklajevalno delovno sejo."
9,V svoj dnevni red bi pred tem morali sprejeti.
4,Besedo ima gospod Senčur.
16,"Čisto na kratko v zvezi z razpravo gospe Lippajeve, namreč, da misli občina pozidati kmetijska zemljišča."
20,"Gospa bi morala vedeti, da imamo zemljišča tudi na tako imenovanem drugem območju, ki so za kmetijske in druge namene."
4,Gospod Božič ima besedo.
0,...
0,...
14,"Rad bi rekel samo to, da so krajevne oziroma vaške skupnosti tudi ustavna kategorija."
4,Besedo ima gospod Rojec.
34,"Če pravilno razumem, pomeni, da bomo morali zemljišče, ki so ga, recimo, že v skladu z zazidalnimi načrti kupili in se še danes obdeluje, ker še ni pozidano, od republike ponovno kupiti za gradnjo."
10,"Če nam boste to nacionalizirali, ga bomo morali dvakrat plačati."
26,"In drugič, ali bomo lastno zemljišče, kjer imamo mestno vrtnarijo in je kmetijsko zemljišče, to bo postalo sedaj republiško, ponovno imeli v najemu in ga plačevali?"
2,Hvala lepa.
30,"Sedaj smo res prišli do tega, da lahko odločamo o predlogu, da se predlog zakona o skladu kmetijskih zemljišč in gozdov Republike Slovenije ne uvrsti na dnevni red današnje seje."
4,Gospod Štefančič želi besedo.
37,"Predlagal sem, da bi glasovali o umiku z dnevnega reda, da ne glasujemo kar tako o umiku na splošno, ampak da obvežemo vlado, da prouči te predloge iz razprave in amandmaje ter racionalneje prisluhne ugovoru tem zahtevam."
14,"Seveda je treba določiti nek rok, da je to najkasneje do seje konec oktobra."
20,"Menim, da bi morali v tem smislu pripraviti sklep, ne pa kar tako da glasujemo o umiku z dnevnega reda."
45,"Gospod Štefančič dopolnjuje prvotni predlog, ki ga je dal gospod Senčur, da se danes omenjeni zakon ne uvrsti v dnevni red, vlada pa naj do 28. tega meseca pripravi oziroma dopolni svoj predlog s pripombami in predlogi, ki so bili dani v razpravi k osnutku."
3,Ali to mislite?
13,"Vsi pa dajete možnost vladi, da pove, kaj lahko upošteva in česar ne."
3,Kdo je za?
3,Je kdo proti?
4,Se je kdo vzdržal?
12,"Ugotavljam, da se obravnava tega zakona odloži na sejo 28. tega meseca."
12,"Sedaj pa imamo predlog dnevnega reda v celoti, s pravkar sprejetim popravkom."
12,"Predlagam, da predloga zakona o obrestni meri ne uvrstimo na dnevni red."
61,"To utemeljujem s tem, da ne dvomim o potrebnosti zakona o obrestni meri, vendar menim, da bi morali upoštevati sklep Odbora za kreditno-monetarni sistem, ki je predlagatelja obvestil oziroma mu dal predlog, da skupaj z vlado pripravi predlog zakona, ki bo usklajen s politiko vlade in ki bo usklajen tudi z zakoni, ki se pričakujejo - to je zakoni o sanaciji bank."
28,"Bojim se, da sam predlog zakona o obrestni meri ne bo učinkovito rešil problema obrestnih mer, ki ga je po mojem mnenju potrebno nujno proučiti z vseh aspektov."
23,"Zato predlagam, da ga odložimo in da predlagatelja zavežemo, da to uredi skupaj z vlado in da takoj nato predloži nov predlog zakona."
24,"Tudi sam predlagam, da vaš predlog zbor sprejme, kajti skupina je dobila pooblastilo zborov, da pripravi ta zakon v sodelovanju z Vlado Republike Slovenije."
18,"Ta zakon je tudi pripravila; vendar je veliko različnih pogledov, ki jih očitno v medfazi ni mogoče rešiti."
24,"Pravkar sem dobil sporočilo, da je Družbenopolitičnem zboru ta zakon uvrstil na dnevni red in ni razlogov, zakaj ga ne bi tudi v našem."
1,Hvala.
5,Ali želi še kdo besedo?
3,"Prosim, gospod Feltrin."
14,"Predlagam, da zakon uvrstimo na dnevni red, ker mislim, da ta ne ruši ničesar."
16,"Ko smo imeli še urejen obrestni sistem, prej ni rušil ničesar, ampak sedaj, ko nekateri služijo."
12,Tudi na račun tega so danes brezposelni in nimajo plač Hvala lepa.
4,"Upam, da boste razumeli."
2,Hvala lepa.
21,"Preden glasujemo v celoti, moram dati na glasovanje predlog, da se tudi zakon o obrestni meri ne uvrsti na dnevni red."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da ta predlog ni sprejet."
19,"Predlog dnevnega reda 47. seje Zbora občin Skupščine Republike Slovenije, tako kot smo ga sedaj dopolnili, dajem na glasovanje."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je dnevni red sprejet."
12,"Prosim za predloge za usklajevalno komisijo pri dnevnem redu, ker nismo usklajeni."
18,"Predlagam, da komisijo za usklajevanje dnevnega reda v našem zboru sestavljajo: Senčur, Dragovan, Novak, dr. Krambergar, dr. Črnej."
3,Kdo je za?
18,"Ob 16. uri se prične skupna delovna seja, kjer bi uskladili zakon o političnih strankah in volilni kampanji."
8,Po skupni seji se nadaljuje seja Zbora občin.
