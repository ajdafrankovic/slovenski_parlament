9,"Spoštovane poslanke in poslanci, gospe in gospodje, cenjeni gostje!"
14,"Pričenjam skupno zasedanje Zbora združenega dela, Zbora občin in Družbenopolitičnega zbora Skupščine Republike Slovenije."
26,"Skupno zasedanje smo sklicali predsedniki zborov po medsebojnem sporazumu na podlagi 83. člena Poslovnika Skupščine Republike Slovenije, upoštevajoč dogovor na sestanku vodij poslanskih klubov danes zjutraj."
127,"Predlagam, da bi zbori v skladu z drugim odstavkom 82. člena Poslovnika Skupščine Republike Slovenije na skupnem zasedanju obravnavali in tudi sprejemali predlog zakona o Državnem svetu, ki so ga v obravnavo v skladu s 314. členom Poslovnika Skupščine Republike Slovenije predložili poslanci vseh treh zborov, in sicer: Anton Peršak iz Družbenopolitičnega zbora - Demokratska stranka, Ignac Polajnar, Družbenopolitični zbor - Slovenski krščanski demokrati, Marjan Podobnik, Družbenopolitični zbor - Slovenska ljudska stranka, dr. Hubert Požarnik, Družbenopolitični zbor - Zeleni Slovenije, Andrej Muren, Zbor združenega dela - Socialdemokratska stranka Slovenije, Franc Gradišar, Zbor združenega dela - Neodvisni, mag. Dušan Semolič, Družbenopolitični zbor - Socialistična stranka Slovenije, Roberto Battelli, Družbenopolitični zbor - Italijanska in madžarska narodnost, Miran Potrč, Družbenopolitični zbor - Stranka demokratične prenove, Anton Tomažič, Družbenopolitični zbor - Narodni demokrati in Danijel Starman, Zbor občin - klub poslancev Demosa."
15,"Prav tako bodo zbori na skupnem zasedanju, ločeno po zborih, sprejeli tudi predlog dnevnega reda."
46,"V skladu s 358. členom Ustave Republike Slovenije iz leta 1974 in 84. členom Poslovnika Skupščine Republike Slovenije in upoštevajoč drugi odstavek 2. člena ustavnega zakona za izvedbo Ustave Republike Slovenije iz leta 1991, zbori na skupnem zasedanju odločajo, tako da glasujejo poslanci vsakega zbora posebej."
8,"Predlagam, da najprej zbori ločeno sprejmemo naslednji sklep:"
22,"""Zbor soglaša, da bo predlog dnevnega reda in predlog zakona o Državnem svetu obravnaval in tudi sprejemal na skupnem zasedanju, dne 10.9.1992."""
7,Tak sklep je podlaga za skupno zasedanje.
5,Želi o predlogu sklepa razpravljati?
7,Potem gremo na glasovanje ločeno po zborih.
6,Najprej za vse zbore ugotovimo prisotnost.
3,Najprej Družbenopolitični zbor
2,", Zbor občin"
4,in Zbor združenega dela
7,"Ugotavljam, da so vsi trije zbori sklepčni."
14,"Predlagam, da najprej o predlogu sklepa, ki sem ga prej prebral, glasuje Družbenopolitični zbor."
5,Kdo je za predlagani sklep?
3,Je kdo proti?
4,Se je kdo vzdržal?
9,Predlagani sklep je Družbenopolitični zbor z večino glasov sprejel.
7,Isti predlog dajem na glasovanje Zboru občin.
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je Zbor občin z večino glasov sprejel predlagani sklep."
9,Isti predlog sklepa dajem na glasovanje Zboru združenega dela.
3,Kdo je za?
3,Je kdo proti?
4,Se je kdo vzdržal?
39,"Ugotavljam, da je Zbor združenega dela z večino glasov sprejel predlagani sklep in s tem tudi ugotavljam, da na podlagi sprejetih sklepov zbori lahko o dnevnem redu in predlogu zakona o Državnem svetu razpravljajo in odločajo na skupnem zasedanju."
8,"Predlagam, da najprej preidemo na določanje dnevnega reda."
7,Predlog dnevnega reda bodo zbori sprejemali ločeno.
11,Pri dnevnem redu imamo kot predlog eno samo točko dnevnega reda.
7,To je predlog zakona o Državnem svetu.
10,"Predlagatelji predlagajo, da se ta točka obravnava po hitrem postopku."
12,Tako moramo najprej odločiti o postopku oziroma o predlogu za hitri postopek.
23,"Na glasovanje dajem predlog, da predlog zakona o Državnem svetu obravnavamo po hitrem postopku, v skladu s 314. členom Poslovnika Skupščine Republike Slovenije."
4,Glasovali bomo po zborih.
3,Najprej Družbenopolitični zbor.
5,Kdo je za ta predlog?
3,Je kdo proti?
4,Se je kdo vzdržal?
0,.
15,"Ugotavljam, da je Družbenopolitični zbor predlog za obravnavo po hitrem postopku sprejel z večino glasov."
7,Isti predlog dajem na glasovanje Zboru občin.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
8,O hitrem postopku odloča še Zbor združenega dela.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je Zbor združenega dela ta predlog soglasno sprejel."
13,"Sedaj lahko dam na glasovanje predlog dnevnega reda, ki obsega eno samo točko."
7,To je predlog zakona o Državnem svetu.
4,Spet glasujemo po zborih.
3,Najprej Družbenopolitični zbor.
6,Kdo je za predlagani dnevni red?
3,Je kdo proti?
4,Se je kdo vzdržal?
12,"Ugotavljam, da je Družbenopolitični zbor z večino glasov predlog dnevnega reda sprejel."
7,O predlogu dnevnega reda glasuje Zbor občin.
6,Kdo je za predlog dnevnega reda?
3,Je kdo proti?
4,Se je kdo vzdržal?
12,"Ugotavljam, da je Zbor občin z večino glasov sprejel predlog dnevnega reda."
5,Glasuje še Zbor združenega dela.
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je Zbor združenega dela soglasno sprejel predlog dnevnega reda."
26,"S tem ugotavljam, da so vsi trije zbori sprejeli predlog, da bodo navedeni zakon obravnavali po hitrem postopku in da so sprejeli tudi predlog dnevnega reda."
11,Prehajamo na 1. TOČKO DNEVNEGA REDA - PREDLOG ZAKONA O DRŽAVNEM SVETU.
17,"Predlog zakona so predložili v obravnavo poslanci vseh treh zborov, ki sem jih navedel že na začetku."
18,"Predlog zakona ste prejeli na klop oziroma ravnokar prejemate ta spremni dopis, kolikor lahko s tega mesta vidim."
27,"V skladu s četrtim odstavkom 2. člena ustavnega zakona za izvedbo Ustave Republike Slovenije, zakone, ki urejajo volilni sistem sprejemajo zbori z dvotretjinsko večino glasov vseh poslancev."
9,"To velja tudi za zakon, ki je pred nami."
17,"V vsakem zboru je potrebno, da bi bil zakon ali posamezni amandma sprejet, zbrati glasove 54 poslancev."
4,Želi besedo predstavnik predlagateljev?
6,Gospod Peršak - Družbenopolitični zbor - želi besedo?
1,Prosim.
13,"Mislim, da je v zvezi s tem zakonom več ali manj vse jasno."
15,"Sam sem se nekako oklical za predstavnika predlagateljev, ker sem prvi podpisani na tem predlogu."
8,"Vi veste, kako je do tega dogovora prišlo."
101,"Zaradi tiste nerodnosti pri glasovanju včeraj, predvsem v imenu vodij poslanskih klubov, ki so pokazali interes, da se ta zakon sprejme in da se na ta način omogoči izvedba volitev tudi za Državni svet po novi zakonodaji in v predvidenem, z ustavnim zakonom predpisanim rokom, apeliram na vse poslance, da pokažejo dobro voljo in odgovornost ter ta zakon danes izglasujejo, tako kot so danes tudi vodje poslanskih klubov podpisali sporazum v predloženem besedilu. 11 vodij poslanskih klubov se nas je zavezalo, da ne bomo predlagali sprememb zakona, nobenih amandmajev, ampak bomo predložili poslancem, da se zakon izglasuje, tako kot je predložen."
4,Predložen je pa tako.
41,"Vključeni so tisti amandmaji, ki so bili včeraj izglasovani kot pozitivni pri tem zakonu in črtana sta 64. in 67. člena, kar je bila materija amandmajev, ki jih je predlagala najprej Liberalna stranka, potem pa na delovni skupni seji Zbor občin."
24,"Tako da je tisto, kar je bilo sporazumno potrjeno na ustavni komisiji in klubih, sedaj vključeno v zakon in kot tak je zakon predložen."
1,Hvala.
2,Hvala lepa.
16,Svoje mnenje v zvezi s predlogom zakona o Državnem svetu je posredovala tudi Vlada Republike Slovenije.
4,To mnenje ste dobili.
6,Vlada se s predlogom zakona strinja.
5,Ali želi besedo predstavnik vlade?
3,Potem odpiram razpravo.
9,K razpravi se je prijavil gospod Golija - Družbenopolitični zbor.
4,Spoštovane poslanke in poslanci!
54,"Zaradi pomembnosti volilne zakonodaje in njenega sprejemanja in zaradi tega, da bi enkrat Slovenija postala pravna država, prava demokracija, ne taka, o kateri mi danes samo govorimo, smo se v Liberalni stranki odločili, da bomo k zakonu o volitvah v Državni svet predložili tako imenovani udbovski amandma, ki ga v prvotni proceduri nismo vložili."
11,"Za nas so amandmaji, ki včeraj niso bili izglasovani, velikega pomena."
17,"Da je to tako, priča 119 glasov za ta amandma, ki jih je včeraj oddal ta parlament."
28,"Zaradi tega še naprej vztrajamo pri teh dveh amandmajih, udbovskem in domicilnem in nas tudi naša načelnost zavezuje, da bomo do konca sprejemanja te volilne zakonodaje tako ravnali."
2,Hvala lepa.
2,Hvala lepa.
8,Gospod Štefančič iz Zbora občin je naslednji razpravljavec.
2,Hvala lepa.
4,Spoštovane poslanke in poslanci!
5,Izrazil bi samo eno željo.
31,"Rad bi vsaj potipal, če mi že ni dano, da preberem, da vidim na lastne oči, tako kot je približno Tomaž naredil nekoč, v neki preteklosti, da je hotel nekaj potipati."
4,Tudi sam bi rad.
16,"Naj mi bo dovoljeno, da pred glasovanjem potipam ta novi zakon o volitvah v Državni svet."
2,Hvala lepa.
9,"Vsekakor bomo poskusili, da pridejo dokumenti tudi na klop."
8,Gospod Grašič iz Zbora združenega dela želi razpravljati.
4,Spoštovane poslanke in poslanci!
29,"Ob sprejemanju tega zakona o Državnem svetu želim izpostaviti le določena dejstva, ki so danes prisotna in bodo še določen čas pri zagotavljanju zastopanja interesov gospodarstva v Državnem svetu."
21,Za odločanje o udeležbi gospodarstva v Državnem svetu si je potrebno predstaviti strukturo slovenskega gospodarstva danes in v prihodnjih nekaj letih.
21,"Dejstvo je, da je, ne glede, kako je organizirano institucionalno danes, pretežno organizirano v zbornici za celotno gospodarstvo in obrtniški zbornici."
16,Društva in združenja delodajalcev so v nastajanju in zastopajo manjša nova podjetja in zasebne nosilce firm.
20,"Struktura slovenskega gospodarstva po privatizaciji bo taka, da bo pretežna organizacijska oblika delniška družba in ne firma z enim lastnikom."
16,"Lastniki kapitala bodo torej zelo razpršeni, udeležen bo državni kapital, kapital delničarjev, obrtnikov in zasebnih podjetnikov."
7,Specifična teža teh nosilcev kapitala bo različna.
11,"Res je, da bodo po številu članov zasebni podjetniki v porastu."
18,"Dejstvo pa je, da še mnogo let po oceni ne bodo nosilci in lastniki pretežnega kapitala v Sloveniji."
20,"Tudi, ko bo v celoti privatiziran družbeni kapital, se najbrž njegovi lastniki ne bodo mogli organizirati drugače kot po firmah."
18,"Ni realno, da bi se razpršeni delničarji vključevali v združenja delodajalcev, kot to ni običaj nikjer na svetu."
25,"Res je tudi, da je delničarska oblika firme, na primer v Nemčiji in Italiji manjšinska oblika, pri nas pa bo verjetno zaradi te posebnosti pretežna."
22,"Pri izvedbi 24. člena tega zakona, ki ga sedaj obravnavamo, je treba upoštevati materialno stanje, kakršno je in kakršno v bodoče bo."
9,"To pa je, da so lastniki kapitala trenutno nedefinirani."
25,Vrši se postopno prehajanje v nov sistem in bo tudi v bodoče potrebno organizirati zastopstvo tega kapitala na racionalen in na logično edino mogoč način.
17,"Formalno-pravni razlog pa je dejstvo, da sta danes Gospodarska zbornica in Obrtniška zbornica edina zakonita zastopnika gospodarstva."
19,"Delodajalci na Slovenskem so in bodo firme organizirali na racionalen način, in v zelo skromnem materialnem obsegu individualni podjetniki."
28,"Število novo organiziranih podjetij resnično hitro narašča, vendar skupaj v celoti to niso delodajalci, ampak so individualne firme z enim zaposlenim, četrtina od teh pa je celo spečih."
16,"Na ta dejstva sem predvsem želel opozoriti pri izvedbi 24. člena zakona, ki ga zdaj obravnavamo."
2,Hvala lepa.
2,Hvala lepa.
4,Želi še kdo razpravljati?
1,Prosim.
6,Replika gospod Golija iz Družbenopolitičnega zbora.
4,"Franc Golija, Liberalna stranka."
20,"Moram pač reagirati na mnenja in trditve mojega predgovornika, ki stvari ne gleda tako kot se stvari razvijajo v svetu."
21,"Mislim, da zbornice ne morejo podpisovati kolektivnih pogodb in da ne morejo zastopati gospodarstva drugače kot po strokovnih in drugih plateh."
29,"Če se bomo odmikali od tega, da Društvo delodajalcev ne bo dobilo pravega mesta, tako kot ga ima v zahodnih ekonomijah, se mi tem ekonomijam nikoli ne bomo približali."
16,"Trditev, da lastniki-delničarji ne bodo v bližnji prihodnosti lastniki več kot polovice slovenskega kapitala, je zmotna."
15,"Če bo to res tako, se mi nikoli ne bomo izmotali iz tega realsocialističnega gospodarstva."
2,Hvala lepa.
2,Hvala lepa.
11,Gospod Gradišar Franc iz Zbora združenega dela se javlja k besedi.
32,"Na svoje kolege apeliram oziroma jim predlagam, da sprejmejo po tem sistemu, ki je pri nas v navadi, zakon o Državnem svetu v taki obliki in v takem besedilu, kot je predlagan."
9,"Se pravi, brez amandmajev in brez teh levo-desnih odstopanj."
20,"Obenem pa še predlagam, mogoče malo prehitevam, da to glasovanje izvedemo tako kot včeraj: z imenskim, javnim in tako naprej."
1,Hvala.
2,Hvala lepa.
8,Gospod Lukač iz Zbora občin je naslednji razpravljavec.
2,Hvala lepa.
3,"Spoštovane kolegice, kolegi!"
8,Predsednik naše stranke je sopodpisnik tega predloga zakona.
21,Včeraj je bil o teh dogodkih dosežen sporazum med vsemi parlamentarnimi strankami in načenjanje teoretičnih razprav danes bi bilo zelo nevarno.
35,"Da pa ne bi bil napačen vtis in občutek v tem domu o vsem tem, kar je povedal gospod Grašič, je treba povedati naslednje; Gospodarska zbornica res združuje podjetja, toda z lastnino v družbeni lastnini."
15,"To pomeni danes že v nekako uveljavljenem pojmovanju, da gre za lastnino vseh državljanov Slovenije."
16,"Dalje to pomeni, da so ti državljani Slovenije že predstavljeni v svojem zboru in tam odločajo."
11,Paralelno bi pa potem vzpostaviti mehanizem paradržavnega odločanja o njihovi lastnini.
29,"To je treba zelo paziti in zato trdim, da je bolje, da to opustimo, ker bi se drugače zapletli v težave, iz katerih spet danes ne bomo našli izhodov."
23,"Zato je prav, da pristanemo na nekaj, kar nismo čisto dorekli, ampak smo se sporazumeli, da je v tem prehodnem obdobju edino mogoče."
8,"Zato se zavzemam, da ta zakon danes sprejmemo."
2,Hvala lepa.
2,Hvala lepa.
4,Prijavljenih razpravljavcev je več.
8,Gospod Žagar iz Družbenopolitičnega zbora se zdaj javlja.
4,Hvala lepa za besedo.
22,"Najprej želim izjaviti, da zavračam način voljenja in dogajanje na včerajšnji seji, ko je skupščina postala neka mučilnica in vse skupaj farsa."
39,"Poslanski klubi oziroma predstavniki poslanskih klubov pa so odločali o tem, kako bomo poslanci glasovali, tako da bi bilo ceneje, če včeraj poslancev ne bi bilo in bi kar poslanski klubi oziroma predstavniki poslanskih klubov sprejeli oba volilna zakona."
24,"Glede zakona o volitvah v Državni svet želim reči naslednje; takemu zakonu, kot je predlagan, nasprotujem predvsem iz razlogov, da gre za posredne volitve."
47,"V bistvu gre za tajne volitve in zaradi tega bodo na vodilna mesta v državi oziroma v Državnem svetu prišli tako imenovani svetniki brez splošnih volitev, brez javnosti, brez volilne kampanje oziroma popolnoma neznani ljudje, ki bodo klub temu bistveno vplivali na potek dogajanja in na politiko."
9,"Kako bodo vplivali na to, je bilo že povedano."
8,Ti svetniki bodo preprosto določeni v zaprtih krogih.
77,"Zato predlagam, spoštovani kolegi in kolegice, v razmislek, da kljub časovni stiski še enkrat premislimo in tudi za Državni svet v celoti predpišemo neposredne volitve ali pa vsaj, da bi poleg že obstoječega sistema določanja kandidatov oziroma tako imenovanih posrednih volitev obstajala tudi možnost kandidiranja na nek način dodatnih kandidatov in ti kandidati, skupaj z že določenimi, bi bili po predlogu zakona oboji v zadnji fazi preizkušeni na splošnih volitvah z volivci oziroma konfrontirani z mnenji volivcev."
4,To stališče ni novo.
5,Je že nekaj časa prisotno.
44,"Delno smo ga rešili z amandmajem, ki zdaj omogoča, da se za del Državnega sveta, to je za predstavnike lokalnih interesov, uvede nek način neposrednih volitev, zato še enkrat predlagam, da še kdo pove svoje mnenje o celotnem neposrednem volilnem sistemu za Državni svet."
2,Hvala lepa.
4,"Hvala lepa, gospod Žagar."
8,Besedo ima gospod Gradišar iz Zbora združenega dela.
9,Imel bi samo kratko repliko na izvajanje kolega Žagarja.
26,"To, kar je on tukaj predstavil, da naj kar vodje poslanskih klubov sprejemajo ta in drugi zakon, je v tem, to kar danes delamo, malo drugače."
27,"Ta dogovor, ki smo ga pač kot vodje sprejeli, smo potem verificirali v svoji sredini, pri svojih kolegih in šele na osnovi te verifikacije smo podpisali to."
16,"To pomeni, da je stvar popolnoma čista, da smo danes, glede na včerajšnji dan, normalen parlament."
1,Hvala.
17,"Tisti očitek gospoda Žagarja tako in tako zavračam v imenu nas treh, ki smo sklicali ta sestanek."
17,"Na tem sestanku smo se hoteli zgolj pomeniti, kako razvozlati klobčič, ki smo ga včeraj dodobra zavozlali."
13,"Sedaj ima najprej besedo gospod Ocvirk iz Družbenopolitičnega zbora, nato pa gospod Partljič."
2,Hvala lepa.
16,"Prav tako kot vsa naša stranka, se izrazito zavzemam za to, da bi čimprej sprejeli zakon."
7,Vendar pa bi želel povedati nekaj stvari.
12,Reakcija danes Liberalne stranke se mi zdi tako rekoč že skoraj neverjetna.
34,"Znova se pogovarjamo oziroma želeli bi se pogovarjati o stvareh, ki smo jih na teoretski ravni - če pustimo nekaj tistih stvari, ki jih nismo razrešili - razreševali skozi marsikatero komisijo in tudi tu pred parlamentom."
42,"Na nek način moram izraziti svoj protest proti temu, da se nam najprej dogaja to, kar se nam je včeraj in kjer gospod Žagar ni bil prisoten, ker smo bili sami tisti, ki smo vsi skupaj ogrožali delo in zaman sedeli tu."
10,Gospod Žagar in njegova stranka so pa izrazito pozitivno delovali.
17,"Prosim, da bi se držali dnevnega reda, se pravi predloga zakona in da ne bi širili tematike."
2,Hvala lepa.
1,Skratka.
42,"Podpiram ta zakon, kot sem ga podpiral tudi včeraj in trdim, da če ta zakon danes ne bo šel skozi, bi bilo zelo žalostno, da bi se ponovila igra, ki smo jo imeli tudi včeraj, da se je obtoževala za to pozicija."
2,Hvala lepa.
2,Hvala lepa.
9,Naslednji ima besedo gospod Tone Partljič iz Zbora občin.
12,"Predlagam, da - če so ljudje že lahko potipali - gremo čimprej h glasovanju."
28,"Drugič - izražam vendar kritiko na vodstvo skupščine, ker vidim, da že drugič spomladi sklicuje skupščino ob polni luni in vedno več dokazov je, da to vpliva na ljudi."
28,"Če ne bi rad žalil opozicije, vsaj na nas je vplivalo - nismo glasovali oziroma smo napak glasovali o tistih amandmajih in prosim, da to malo pogledate v prihodnje."
4,Še nekaj bi prosil.
25,"Razumem, da tisti, ki so dali pobudo za udbovski amandma, na njem vztrajajo; zdi se mi legitimno in danes bomo videli, kako bo kazalo glasovanje."
41,"Če pa bi že imel kakšen predlog takšnem amandmaju, bi morda le predlagal, da si mi, ki smo sedaj poslanci, podpišemo, da ne bomo več kandidirali, ker se bo to slovenskemu narodu zdelo najboljše - bolj kot to, kdo je bil udbovec."
2,Hvala lepa.
10,Še gospod Kolešnik iz Družbenopolitičnega zbora je prijavljen za razpravo.
16,"Ker je tudi gospod Partljič govoril o polni luni, imam tudi sam vprašanje o polni luni."
13,"Namreč, 24. člen je tisti člen, za katerega menim, da je zelo bistven."
14,"Prav zato, ker sem ga prebral, bi postavil samo vprašanje oziroma bi opozoril nanj."
23,"Ne gre za nič drugega - strinjam se z vsem tistim, kar ste povedali, da je treba čimprej sprejeti in tako tudi sam menim."
45,"Vendar, da ne bo potem kakršnihkoli pripomb o zaupanju in nezaupanju, bi samo prebral zadnji odstavek: ""Vsaka gospodarska zbornica in vsako združenje delodajalcev izvoli v volilno telo po enega predstavnika na vsakih dopolnjenih 10.000 delavcev, zaposlenih pri članih Gospodarske zbornice oziroma združenja delodajalcev."" Brez komentarja!"
7,To je vam in nam v vednost.
17,"Upam, da vemo, za kaj gre in da imamo pač to, kar imamo, s to vsebino zapisano."
19,"Opozarjam pa, da imamo še vedno zakon, po katerem vsako podjetje z družbenim kapitalom mora biti član Gospodarske zbornice."
17,"Dokler tu ni sprememb, mislim, da tudi bistvenih sprememb o tistem, kar smo včeraj govorili, ne bo."
2,Hvala lepa.
2,Hvala lepa.
5,Prijavljenih za razpravo ni več.
2,Razpravo zaključujem!
3,Prehajamo na odločanje.
4,Predložen imamo en amandma.
32,"Še enkrat opozarjam, da je v skladu z ustavnim zakonom za sprejem amandmaja oziroma zakona v celoti potrebna dvotretjinska večina, to je v tej fazi sedaj 54 glasov poslancev iz vsakega zbora."
28,"Prehajamo torej najprej na glasovanje o amandmaju, ki ga je predložil gospod Golija in ki bi ga prebral; mislim, da ga v tem času še niso uspeli razmnožiti."
76,"Glasi se tako: v besedilu zakona o Državnem svetu se v tretjem delu ""Prehodnih in končnih določb"" za 69. členom doda nov 69a. člen, ki se glasi: ""Pri prvih volitvah v Državni svet mora kandidat za člana Državnega sveta ob sprejemu kandidature predložiti tudi pisno izjavo, s katero odgovori na vprašanje: Ali ste do volitev sodelovali s Službo državne varnosti ali s katerokoli drugo, tudi tujo tajno službo; in če ste, s katero in kdaj?"
27,"Kot sodelovanje s Službo državne varnosti ali s katerokoli drugo tudi tujo tajno službo se šteje: biti agent službe, biti redni ali občasni delavec ali sodelavec službe."
12,Pisna izjava kandidata se kot javna listina deponira pri republiški volilni komisiji.
17,"V primeru, da se pozneje s sodno odločbo dokaže, da izjava ni resnična, njen podpisnik izgubi mandat."""
35,"To je amandma, ki so ga predlagali naslednji poslanci: v Družbenopolitičnem zboru gospod Golija, v Zboru občin gospod Gros in še gospod Kreft in Žagar iz Družbenopolitičnega zbora, ter gospod Vilfan iz Zbora združenega dela."
3,Prehajamo na glasovanje.
9,Prej smo dobili pobudo gospoda Gradišarja za poimensko izjavljanje.
8,To razumem kot za predlog zakona v celoti.
4,Ali tudi za amandma?
1,Dobro.
6,O tej pobudi se bomo izjasnili.
13,"Sam bi bil za to, da ločeno glasujemo o amandmaju in o celoti."
31,"Predlagam poslancem, da - glede na to, da smo včeraj že nekako natanko ugotovili, kdo podpira to zadevo in kdo ne - o amandmaju glasujemo na običajen način, o predlogu zakona pa poimensko."
12,"Zato najprej dajem na glasovanje predlog, da se o amandmaju glasuje poimensko."
3,Glasujemo po zborih.
10,Gospod Štefančič iz Zbora občin želi besedo iz proceduralnih razlogov.
18,"Če sem dobro slišal je bilo rečeno, da se predlaga amandma za 69. členom kot 69a. člen."
32,"Mislim, da je nekaj narobe, ker ta zakon ima samo 68. členov, torej ni 69. člena, ki bi mu dajali 69a. člen, kvečjemu bi bil dodatek za 68. členom 69. člen."
5,"To imate prav, gospod Štefančič."
12,"Prosim predlagatelja amandmaja, da ga ustrezno popravi, da bo amandma imel smisel."
11,"Za 67. členom, če vam lahko pomagam, nov 67a. člen."
2,Je tako?
1,Dobro.
6,Na ta način ta amandma popravljamo.
11,"Glasujemo najprej o tem, da bomo o tem amandmaju glasovali poimensko."
3,Najprej o amandmaju.
14,"Potem pa bom ločeno dal na glasovanje, da tudi o predlogu zakona glasujemo poimensko."
4,Glasovati moramo po zborih.
15,Ugotovimo prisotnost: Družbenopolitični zbor - 68 poslancev; Zbor občin - 64 poslancev; Zbor združenega dela - 57 poslancev.
6,"Ugotavljam, da so vsi zbori sklepčni."
7,Najprej glasuje o amandmaju poimensko Družbenopolitični zbor.
3,Kdo je za?
10,"Ugotavljam, da v Družbenopolitičnem zboru predlog ni dobil zadostne podpore."
6,O istem predlogu glasuje Zbor občin.
4,Kdo je za predlog?
7,Tudi tu predlog ni dobil zadostne podpore.
4,Še Zbor združenega dela.
3,Kdo je za?
10,Tudi v Zboru združenega dela predlog ni dobil zadostne podpore.
14,"Glasujmo zdaj o drugem predlogu, da o predlogu zakona o Državnem svetu glasujemo poimensko."
7,Najprej glasuje o tem predlogu Družbenopolitični zbor.
3,Kdo je za?
3,Kdo je proti?
4,Se je kdo vzdržal?
8,Družbenopolitični zbor je predlog z večino glasov sprejel.
4,Sedaj glasuje Zbor občin.
5,Kdo je za ta predlog?
3,Je kdo proti?
4,Se je kdo vzdržal?
9,Tudi Zbor občin je z večino glasov predlog sprejel.
7,Sedaj pa glasuje še Zbor združenega dela.
4,Kdo je za predlog?
3,Je kdo proti?
4,Se je kdo vzdržal?
10,"Ugotavljam, da je tudi Zbor združenega dela ta predlog sprejel."
19,"Se pravi: vsi trije zbori bodo glasovali o amandmaju na običajen način, o predlogu zakona pa s poimenskim izjavljanjem."
3,Gremo na glasovanje.
4,Najprej v Družbenopolitičnem zboru.
5,Tako bi tudi obrazložili glasove.
15,"Gremo na glasovanje o amandmaju, ki ga je vložil gospod Golija in drugi navedeni poslanci."
5,Nihče ne želi obrazložiti glasu.
4,Poglejmo prisotnost Družbenopolitičnega zbora.
3,Kdo je za?
3,Je kdo proti?
4,Se je kdo vzdržal?
11,"Ugotavljam, da amandma v Družbenopolitičnem zboru ni dobil zadostne dvotretjinske podpore."
7,O amandmaju gospoda Golije glasuje Zbor občin.
10,Če sem prav videl gospod Schwarzbartl želi obrazložiti svoj glas.
5,"Ni nujno, videl sem roko."
6,"Prosim, gospod Schwarzbartl iz Zbora občin."
9,"Hvala lepa za besedo, čeprav sem malo dolgo čakal."
7,Hotel sem že prej sprožiti proceduralno vprašanje.
15,"Mi smo včasih sila pravoverni, včasih pa zelo radi kršimo in po bližnjicah rešujemo probleme."
14,"Problem je v tem, da pri amandmaju, ki je bil vložen, nimam mnenja vlade."
8,"Ne vem, ali je to potrebno ali ne."
27,"Gre pa še za preprosto vprašanje odgovora na mnenje gospoda Partljiča, da naj bi vsi podpisali neko izjavo kako smo nekompetentni, nesposobni in neprimerni za ta parlament."
26,"Osebno se s tem ne strinjam in mislim, da take izjave ne bi podpisal tudi, če se ne bom javil več za kakršnokoli funkcijo v parlamentu."
3,Zakaj to povem?
10,"Zato, ker želim, da gredo procedure tako kot so predpisane."
22,"Če je potrebno za takšen amandma mnenje vlade, potem bi rad to mnenje vlade vsaj slišal, če ga že nimam pisno opredeljenega."
26,"V kolikor pa poslovnik tega ne določa, tega ta trenutek res ne vem, potem je pa verjetno procedura pravilna in sem zaman prišel za to govornico."
2,Hvala lepa.
2,Hvala lepa.
7,Na ta proceduralni ugovor bi rekel to.
12,"O tem amandmaju se je vlada že izrekla, čeprav pri drugi proceduri."
3,To je prvo.
24,"Drugo pa, kolikor sem doslej študiral poslovnik, ta eksplicitno ne zahteva, ne obvezuje, da je o vsaki stvari potrebno imeti mnenja tega in onega."
9,"Mislim, da ne grešimo, če delamo tako kot delamo."
12,"Glasujemo o amandmaju, ki ga je v Zboru občin vložil gospod Gros."
4,"Prisotnost Zbora občin, prosim."
7,"Gospod iz Zbora občin, po zborih glasujemo."
3,Kdo je za?
3,Je kdo proti?
4,Se je kdo vzdržal?
12,"Ugotavljam, da amandma tudi v Zboru občin ni dobil potrebne dvotretjinske večine."
7,O amandmaju glasuje še Zbor združenega dela.
10,V tem zboru je ta amandma vložil gospod Marjan Vilfan.
5,Poglejmo prisotnost Zbora združenega dela.
3,Kdo je za?
3,Je kdo proti?
12,"Ugotavljam, da tudi v Zboru združenega dela amandma ni dobil potrebne podpore."
9,Prehajamo na glasovanje o predlogu zakona o Državnem svetu.
8,Najprej bo o predlogu zakona glasoval Družbenopolitični zbor.
15,"Sklenili smo, da se o predlogu zakona o vseh treh zborih glasuje s poimenskim izjavljanjem."
4,Je kakšna proceduralna zadeva?
3,Da ali ne?
6,Pravkar smo ugotovili prisotnost po zborih.
6,"Mislim, da ta trenutek ni potrebno."
12,"Bomo sedaj glasovali poimensko, trenutno smo zadosti sklepčni in ni nobenih težav."
16,"Po zborih se bo glasovalo, tako da bomo videli natanko, koliko jih je v katerem zboru."
8,Prehajamo torej na glasovanje najprej v Družbenopolitičnem zboru.
8,"Prosim sekretarko, da začne s tem poimenskim izjavljanjem."
14,"Kakor včeraj bom pa tudi tokrat ponavljal opredelitve posameznega poslanca, da ne bo nejasnosti."
7,Ta čas prosim za mir v dvorani.
4,Torej glasuje Družbenopolitični zbor.
259,"Tone Anderlič - za, Milan Balažic - za, Roberto Battelli - za, Peter Bekeš - za, Branko Grims - za, Nada Bolcar - za, Stanko Buser - za, dr. France Bučar - je trenutno odsoten, dr. Andrej Capuder - za, Janez Gajšek - za, Boris Gerl - za, Franc Golija - proti, Gregor Golobič - za, Vano Gošnik - za, Alojz Grabner - za, Janko Halb - za, Jože Hobič - za, mag. Spomenka Hribar - za, Janez Janša - za, Franco Juri - za, Slavko Kmetič - za, mag. Janez Kocijančič - za, Štefan Kociper - za, Ciril Kolešnik - za, Janez Kopač - za, Štefan Korošec - za, Ivan Kreft - vzdržan, dr. Lev Kreft - za, Božo Kuharič - za, Janez Lampret - za, Darja Lavtižar-Bebler - za, Mihaela Logar - za, Sonja Lokar - za, Andrej Magajna - za, Jože Magdič - za, Marija Markež - za, Metka Mencin - za, mag. Julij Nemanič - ni prisoten, Mojmir Ocvirk - za, Borut Pahor - za, Anton Peršak - za, Alojz Peterle - za, Emil Milan Pintar - ni prisoten, Franc Pipan - za, dr. Rajko Pirnat - za, Franci Pivec - za, Drago Plešivčnik - za, dr. Hubert Požarnik - za, Marjan Podobnik - za, Ignac Polajnar - za, Franc Potočnik - za, Miran Potrč - za, Maria Pozsonec - za, Žarko Pregelj - za, Aleksandra Pretnar - ni prisotna, Vitodrag Pukl - za, Ivan Pučnik - za, Peter Reberc - odsoten, Izidor Rejc - za, dr. Ciril Ribičič - za, mag. Dušan Semolič - za, Jože Smole - za, mag. Rudi Šeligo - opravičen, Mile Šetinc - za, dr. Leo Šešerko - za, Jožef Školč - za, Borut Šuklje - za, Zoran Thaler - za, Anton Tomažič - za, Ivan Tomše - za, France Tomšič - za, dr. Ludvik Toplak - za, Bogomir Vaupotič - za, Andrej Verlič - za, Zdenka Vidovič - za, dr. Božidar Voljč - odsoten, dr. Franc Zagožen - za, Zvone Žagar - proti, mag. Viktor Žakelj - za."
12,"Še enkrat moramo poklicati tiste, ki se v prvem klicanju niso javili."
26,"Dr. France Bučar - odsoten, mag. Julij Nemanič - za, Emil Milan Pintar - odsoten, Pretnar Aleksandra - odsotna, Peter Reberc - odsoten, mag. Rudi Šeligo - odsoten, dr. Božidar Voljč - odsoten."
8,Sedaj bomo ugotovili rezultate glasovanja v Družbenopolitičnem zboru.
21,"V Družbenopolitičnem zboru je rezultat glasovanja naslednji: 70 poslancev za, 2 poslanca sta glasovala proti in 1 poslanec je bil vzdržan."
17,"Ugotavljam, da je Družbenopolitični zbor s potrebno dvotretjinsko večino vseh poslancev sprejel predlog zakona o Državnem svetu."
12,Prehajamo na glasovanje o predlogu zakona o Državnem svetu v Zboru občin.
5,Tudi ta zbor glasuje poimensko.
6,"Prosim, da začnemo s poimenskim izjavljanjem."
259,"Ivan Atelšek - odsoten, Stanislav Bevc - za, Ivan Bizjak - za, Danijel Božič - za, Janos Bukovec - za, Janez Črnej - proti, Janko Deželak - za, Slavko Dragovan - za, Marjan Dvornik - za, Franci Feltrin - za, Isabella Flego - za, Karel Franko - odsoten, Leopold Frelih - za, Janez Gale - za, dr. Peter Glavič - za, dr. Cveto Gradišar - za, Jože Grdadolnik - za, dr. Slavko Gregurec - za, Vitomir Gros - ni prisoten, Leopold Grošelj - za, Zvonko Ivanušič - za, dr. Ljubo Jakelj - za, Jože Jaklin - za, Alojz Jamnik - za, Peter Jamnikar - za, Boris Jež - ni prisoten, Matjaž Jež - ni prisoten, Janez Jerina - za, mag. Janez Jug - za, Aurelio Juri - za, Albin Kac - ni prisoten, Fedja Klavora - ni prisoten, Ervin Kokošinek - za, Ludvik Kotnik - za, Franc Kovač - vzdržan, Tone Kramarič - za, Janez Kramberger - za, Jože Kramer - za, Ivan Kuhar - za, Anton Kuzman - za, Aleksander Lovec - ni prisoten, Franc Lovšin - za, Janez Lukač - za, dr. Alojzij Mencinger - ni prisoten, Ivan Mesiček - za, Alojz Metelko - za, dr. Marjan Mlaker - za, Branko Novak - za, Franc Ogris - za, Edvard Oven - za, Tone Partljič - za, Tomaž Pavšič - vzdržan, Matjaž Peskar - za, Franc Planinšek - za, Bruno Podveršič - za, Viktorija Potočnik - za, mag. Jože Protner - za, Niko Rajner - za, Borut Razdevšek - za, Janez Režun - za, Anton Rojec - za, Ervin Anton Schwarzbartl - ni prisoten, Miloš Senčur - odsoten, Vladimir Slejko - za, Marko Stadler - vzdržan, Janez Stariha - za, Danijel Starman - za, Metod Šonc - za, Marcel Štefančič - za, Tomaž Štrumbej - za, Vojka Štular - za, Miloš Urbančič - za, dr. Ivan Vivod - za, Ivan Vodopivec - za, Milan Volk - za, Jože Zakonjšek - za, Janez Žampa - za, Andrej Železnik - za, Vili Žižek - za, dr. Anton Žunter - za."
12,"Še enkrat moramo poklicati poslance, ki jih pri prvem klicanju ni bilo."
36,"Ivan Atelšek - je odsoten, Karel Franko - za, Vitomir Gros, odsoten, Boris Jež - za, Matjaž Jež - za, Albin Kac - odsoten, Fedja Klavora - za, Aleksander Lovec - odsoten, dr. Alojzij Mencinger - odsoten, Ervin Anton Schwarzbartl - odsoten, Milan Senčur - za."
3,To je vse.
8,Glasovanje je torej končano in ugotoviti moramo rezultate.
22,"Ugotavljam naslednje rezultate glasovanja v Zboru občin: 70 poslancev je glasovalo za, 1 poslanec proti in 3 poslanci so se glasovanja vzdržali."
16,"Ugotavljam, da je predlog zakona o Državnem svetu v Zboru občin dobil potrebno dvotretjinsko večino glasov."
13,Prehajamo na glasovanje o predlogu zakona o Državnem svetu v Zboru združenega dela.
6,"Prosim sekretarko, da začne s klicanjem."
236,"Nevenka Ahčan - za, Jože Arzenšek - za, mag. Franc Avberšek - za, Franc Ban - za, Mihaela Bauman - za, Danilo Bašin - odsoten, Silvo Berdajs - odsoten, Jože Berlec - za, Davorin Bizjak - za, Muharem Bolić - za, Franc Boštjančič - odsoten, Stanislav Brglez - za, Ivo Daneu - za, Marino Domio - za, Leopold Drame - odsoten, Ivan Dretnik - za, Vinko Drča - odsoten, Tanja Dular - za, Stanislav Eržen - za, Franc Erce - za, Jože Furlan - za, Franc Gačnik - za, Franc Gradišar - za, Franc Grašič - za, Ludvik Gomilar - odsoten, Anton Horvat - za, Janez Iskra - odsoten, Roman Jakič - za, Marko Jakič - za, Keber Irena - za, Boštjan Kovačič - za, Jože Košak - za, Božo Kočevar - za, Mirko Kranjec - za, Peter Kraner - za, Pavel Ledinek - za, Marija Lončar - za, Franc Lovrenčič - odsoten, Vilijem Mak - za, Rudi Moge - za, Andrej Muren - za, Dejan Murko - za, Majda Oblak - za, Anka Osterman - za, Franc Perko - za, Dejan Peršolja - odsoten, Jurij Pirc - za, Valentin Prelovec - za, Tatjana Prešern - za, Vlado Puc - za, Jožef Pušnik - odsoten, Janez Remškar - za, Primož Rode - odsoten, Bogo Rogina - za, Franček Rudolf - za, Vlasta Sagadin - odsotna, Vilijem Sekereš - za, Anton Slapernik - za, Majda Slokan - za, Jože Smole - odsoten, Marjan Starc - odsoten, Peter Starc - za, Jože Studenčnik - za, dr. Matija Škof - za, Andrej Šter - za, Drago Štruc - za, Janez Štular - za, Danilo Toplek - odsoten, Draško Veselinovič - odsoten, Marjan Vilfan - za, Karel Vukovič - za, Zdravko Zabukovec - za, Franc Zalar - za, Jaša Zlobec - za, Barbara Zupanec - za, Jože Zupančič - za, Angelca Žerovnik - za, Anton Židanik - za."
12,"Ponovno moramo poklicati tiste poslance, ki se niso javili pri prvem klicanju."
1,Prosim.
48,"Danilo Bašin - odsoten, Silvo Berdajs - odsoten, Franc Boštjančič - odsoten, Leopold Drame - odsoten, Vinko Drča - odsoten, Ludvik Gomilar - odsoten, Janez Iskra - odsoten, Franc Lovrenčič - odsoten, Dejan Peršolja - odsoten, Jožef Pušnik - odsoten, Primož Rode - odsoten, Vlasta Sagadin - odsotna, Jože Smole - odsoten, Marjan Starc - odsoten, Danilo Toplek - odsoten, Draško Veselinovič - odsoten."
9,S tem smo glasovanje v Zboru združenega dela končali.
6,"Nekaj trenutkov potrpljenja, da ugotovimo rezultate."
27,"Rezultati glasovanja o predlogu zakona o Državnem svetu so v Zboru združenega dela naslednji: 62 poslancev je glasovalo za, nihče ni bil proti, nihče se ni vzdržal."
14,"Ugotavljam, da je Zbor združenega dela predlog zakona soglasno in s potrebno večino sprejel."
22,"Lahko ugotovimo, da je predlog zakona o Državnem svetu sprejet v vseh treh zborih s potrebno dvotretjinsko večino in v enakem besedilu."
20,S tem zaključujem edino točko dnevnega reda te današnje seje oziroma skupnega zasedanja vseh zborov in to skupno zasedanje zaključujem.
27,"Obveščam pa vas, da se zdaj takoj nadaljuje z delom skupne seje vseh zborov, se pravi z nadaljevanjem delovne skupne seje, ki smo jo prekinili včeraj zvečer."
33,"Na to bo, da to, kar že vnaprej povem, po tej delovni skupni seji, še nadaljevanje tiste skupne seje, ki smo jo začeli že pred počitnicami, s točko dnevnega reda: volitve in imenovanja."
4,"Prosim, da kar nadaljujemo."
25,"Na klic iz dvorane, kdaj bo odmor, pa odgovarjam, tako da bo, glede na delo kakor bo teklo, morda po tej naslednji delovni skupni seji."
6,Odločili se bomo odvisno od časa.
