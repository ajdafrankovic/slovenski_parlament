6,": Poslanke in poslanci, gospe in gospodje."
20,"Pričenjam nadaljevanje 40. seje Zbora občin Skupščine Republike Slovenije, ki smo jo pričeli 1. julija in nadaljevali 2. julija 1992."
26,"Za današnjo sejo zbora so se opravičili: Edvard Oven, Fedja Klavora, Janos Bukovec, Marjan Dvornik, Branko Novak, Ivan Mesiček, Albin Kac, Niko Rainer in Alojz Metelko."
9,"Gospod Ivanušič pa je sporočil, da pride nekoliko kasneje."
9,Po podatkih službe je na seji prisotnih 49 poslancev.
6,"Prosim, da ugotovimo prisotnost v dvorani."
3,Smo vsi pritisnili?
6,"No, poskusimo še enkrat ugotoviti prisotnost."
11,Zbor je torej sklepčen in lahko pravno veljavno razpravlja in sklepa.
26,"Kot ste bili tudi pisno obveščeni, nam je za današnje nadaljevanje seje zbora ostalo nedokončanih kar precej zadev z 39. seje in s 40. seje zbora."
18,"Prav tako pa ostajamo med zbori neusklajeni tudi pri nekaterih aktih s 36., 37. in 38. seje zbora."
45,"Glede nekaterih zadev oziroma glede vseh teh zadev pa še ne moremo izvesti usklajevanja, ker danes zaseda samo naš zbor, sploh pa, ker je bila večina usklajevalnih komisij oziroma delovnih skupin za pripravo usklajenega predloga, večina teh teles je bila nesklepčna, ko so bila sklicana."
71,"Tu bi vas mogoče opozoril, da smo se včeraj predsedniki zborov dogovorili, da bi ponovno sklicali ta usklajevalna telesa za 14. julij in bi vas ob tej priliki pozval, tiste ki ste bili izvoljeni v ta telesa, da zagotovite svojo prisotnost in da bi bila torej ta usklajevalna telesa sklepčna, da bi lahko potem bodisi 16., 17., bodisi na naslednji seji vendarle uskladili vsaj večji del tega, kar nam ostaja odprto."
52,"Glede na to, da nam je s 40. seje zbora preostalo samo še sklepanje o problematiki odkupa kmetijskih pridelkov, obravnavo smo zaključili na nadaljevanju seje dne 2.7., nato obravnava poziva vladam in svetovni javnosti v zvezi z vojnim spopadom na Hrvaškem in v Bosni in Hercegovini, ter pobude predlogi in vprašanja poslancev."
30,"Glede na to, da je tega pravzaprav manj, predlagam, da najprej opravimo to in tako zaključimo 40. sejo, takoj nato pa bi nadaljevali z nedokončanimi zadevami z 39. seje zbora."
27,"Naj vas obvestim, da bomo imeli naslednje seje zborov: za 16.7.1992 ste že dobili sklic, včeraj smo pa sklicali tudi sejo za 22. in 23. julij 1992."
5,Ta sklic bo poslan danes.
32,"Tukaj bi vas opozoril na možnost, ki se pojavlja, da bi bilo eventualno še eno nadaljevanje po tem, če v okviru teh napovedanih sej ne bi vsega zaključili; to bi bilo 30.7.1992."
19,"No, in to bi bilo pa definitivno potem za julij vse in avgusta bi si le poskušali privoščiti počitnice."
20,"Upam, da bomo uspeli še to opraviti in čim več zadev tudi zaključiti, da bi nam ne ostalo preveč odprtega."
10,Glede odmora smo danes neodvisni in suvereni ker edini zasedamo.
10,"Tako da predvidevam, da bi ga imeli tam okrog enih."
12,"Do takrat poskušamo opraviti nekaj dela, da se ne bi prehitro razhajali."
8,Prehajamo na nadaljevanje oziroma na sklepanje O 10.
7,TOČKI DNEVNEGA REDA - PROBLEMATIKA ODKUPA KMETIJSKIH PRIDELKOV.
16,Informacijo Vlade Republike Slovenije smo poslušali na nadaljevanju seje dne 2. julija in tudi končali razpravo.
7,Tedaj je predlog sklepov predlagal Franci Feltrin.
36,"Glede na to, da je bilo omenjeno, da bi veljalo sklepe še dopolniti, bi prosil, če je tukaj kakšen dopolnjen predlog sklepov, da se predloži zboru tisto, o čemer bi pod to točko dnevnega reda odločali."
2,Gospod Feltrin.
1,Spoštovani!
2,Lep pozdrav.
9,"Gospod Dragovan, kolega, je šel in je dopolnil sklepe."
22,"Mislim, da je šel sedaj tja, da se natipkajo ti sklepi, ker je bil včeraj dogovor z vlado in so nekakšne spremembe."
2,Hvala lepa.
3,Gospod Janez Lukač.
114,"Jaz bi samo za eno pojasnilo prosil, zato ker vidim, da je še čas, glede proceduralnega vprašanja: ali se je vodstvo oziroma predsedniki zborov so se pogovarjali o predlogu, ki ga je dal gospod Peršak na sestanku vodij posameznih poslanskih klubov, in sicer, da bi vpeljali tako imenovano usklajevanje namesto sedanjih komisij, v katerih bi bili vključeni poslanski klubi, ker bi res šlo za usklajevanje, kajti sedaj je pričela delovati - meni je zato bil simpatičen ta predlog, ki je bil tam dogovorjen zaradi tega, ker bi potem preprečili golo preglasovanje, ki se sedaj pojavlja v teh komisijah in ne gre več za usklajevanje, ampak gre namreč predvsem za večinsko odločanje v taki usklajevalni komisiji."
21,"In vsebinsko bi potem morali res začeti realizirati ta Peršakov predlog, ki pa je dobil tudi podporo ostalih vodij poslanskih klubov."
1,Hvala.
2,Hvala lepa.
41,"No, glede tega predsedniki zborov nismo naprej o tem govorili, kolikor sem pač obveščen, je bil tako in tako sklep tega sestanka vodij poslanskih klubov, da se predlaga poslovniški komisiji, da to vprašanje na ta način obdela v predlogu sprememb poslovnika."
29,"In kolikor sem spet povsem neformalno obveščen, je ta poslovniška komisija včeraj že o tem razpravljala in zdi se mi, da tudi pripravila predloge, ki gredo v to smer."
15,"Tako da, ko bomo dobili predložen predlog sprememb poslovnika, naj bi vseboval tudi to zadevo."
9,Gospod Planinšek je želel besedo v zvezi s tem.
2,Hvala lepa.
6,Dr. Glavič želi replicirati gospodu Lukaču.
5,"Pozdravljeni, spoštovane kolegice in kolegi!"
20,"Rekel bi samo naslednje: ne bi želel, da to utemeljitev, ki jo je navedel gospod Lukač, sprejmemo brez nadaljnje razprave."
19,"Ta sistem je bil tudi, ko je bila Demosova koalicija na oblasti, pa ste takrat drugače gledali na to."
21,"Prva pripomba, ker bi bilo zelo lepo, če bi ta pravila veljala vedno, ne samo takrat, kadar komu ustreza ali ne."
17,"In druga zadeva: ne vidim, da bi v tem času dveh mesecev bilo karkoli sprejeto s preglasovanjem."
1,Nasprotno.
33,"Mi imamo vrsto nerazčiščenih stvari prav zaradi tega, ker se pojavlja tu neke vrste obstrukcija, s tem da se udeležba na sejah, usklajevalnih komisijah itn. uporablja za to, da skupščina ne more delovati."
18,"Resnično bi bil za to, da pošteno delamo, ne pa da kažemo stvari v drugačni luči kot so."
1,Hvala.
7,"Jaz bi to zadevo prekinil, če dovolite."
10,"Dobro, replika je pač možna, če je treba popraviti navedbo."
2,Gospod Lukač.
4,Informacija ni bila točna.
11,"Jaz sem se samo priklonil predlogu vladajoče koalicije, gospod dr. Glavič."
6,Potem boste te zadeve doma uredili.
14,"Meni pa je bila simpatična zato, ker sem povedal zakaj in za njo plediram."
1,Hvala.
2,Hvala lepa.
25,"To temo prekinjam; natanko kakšni argumenti so bili dani na sestanku vodstva poslanskih skupin, se da preveriti na tistem mestu; to ne moremo tukaj razčiščevati."
4,Gospod Gros ima besedo.
20,"Danes sem izjemoma tukaj prisoten v Skupščini, vendar moram povedati, da to, kar je govoril gospod Glavič, je popolnoma deplasirano."
15,"Gospod Glavič se bo dobro spomnil, kdo je preprečeval usklajevanje preko poslanskih klubov in strank."
29,"Gospod dr. Bučar, predsednik te skupščine, in ta je sedaj v vladajoči koaliciji; ta je bil pravzaprav disident Demosa in njega zagrabite za besedo in ne nas - lepo prosim!"
12,"In ne napadati drugih, češ da ne hodijo na določena delovna telesa."
17,"Moram vam povedati, gospod dr. Glavič, da na Komisijo za privatizacijo ni bilo nikogar iz vladajoče koalicije."
10,To se pravi: vladajoča koalicija obstruira delovna telesa te Skupščine.
11,In prosim: ne sprenevedajte se in ne prenašajte tega na opozicijo.
5,"Skratka - ne drži, kar trdite!"
2,Popolnoma nič.
9,In tako se dogaja tudi v drugih delovnih telesih.
14,Skratka - vladajoča koalicija je očitno po enomesečnem delu utrujena in ne more več delati.
2,Hvala lepa.
2,Hvala lepa.
10,Jaz bi poskušal sedaj to držati v okviru dnevnega reda.
15,Namreč: gospod Lukač je imel proceduralno intervencijo v zvezi z uvodoma navedenimi vprašanji okrog usklajevanja.
5,Na to so nekatere replike.
20,"Sedaj pa bi bil jaz strogo za to, da se samo replicira, v kolikor ima kdo res nujno kaj replicirati."
31,"Sedaj imamo še dve repliki od prej; ampak jaz samo opozarjam, da bom opozoril razpravljalca, če bo razpravljal mimo, če to ne bo res gola replika, kar pomeni popravek neke navedbe."
3,"Gospod Črnej, prosim."
13,"Dr. Glavič, na zadnjem usklajevalnem dnevu treh komisij ni bilo predstavnikov sedanje pozicije."
13,Jaz sem bil na treh komisijah in povsod ste manjkali - vaših ni bilo.
1,Hvala.
3,"Gospod Starman, prosim."
2,Lep pozdrav!
11,"Tudi jaz imam konkreten argument, da dr. Glavič zavaja ta zbor."
16,On je povzročil največ razprave okrog usklajevanja dnevnega reda glede zakona o 64115 intervencijah v gospodarstvu.
39,"Drugo jutro smo imeli usklajevanje dnevnega reda in kolikor se spomnim, je manjkal tudi dr. Glavič; manjkal je celoten Zbor združenega dela, tako da smo se razšli in tega zakona, upam, da ne bomo več videli na dnevnem redu."
1,Hvala.
3,"Gospod Atelšek, prosim."
18,"Ne vem - gospod Gros, obstrukcije delate tudi vi v tem parlamentu, tako da ne bi samo kritizirali drugih."
9,Ampak vaše obstrukcije niso potrebne zaradi predsednika dr. Bučarja.
15,V tem parlamentu nas je sto in toliko poslancev in zaradi enega verjetno ni potrebno.
21,"In vaše kritike, ki so tako ostre in namenjene drugim, je prav, da tudi pri sebi malo pogledate v vašo korektnost."
9,In verjetno se boste lahko v naprej boljše obnašali.
1,Hvala.
3,"Gospod Gros, replika."
11,"Gospod Atelšek govori o korektnosti, vendar sam ni niti najmanj korekten."
12,"Da bi jaz delal obstrukcijo v tem zboru, je čisto absurdno trditi."
10,Jaz sem en sam predstavnik Liberalne stranke v tem zboru.
12,"In če jaz manjkam tukaj, vas lahko brez skrbi dela ostalih 79."
11,"Vendar moram ugotoviti, da se vam ne ljubi delati - lepo prosim!"
10,"Delate samo takrat, ko delate škodo slovenskemu narodu, na žalost."
11,In vam povem: v zadnjih dveh letih ste stalno delali destruktivno.
7,"Ne mislim vas osebno, ampak vašo stranko."
8,"In zato prosim, da ne insinuirate takih trditev."
12,"To pa, kar sem prej dr. Glaviču dobronamerno povedal, ni bilo nekorektno."
27,"Dejstvo je, da se poslanci ali člani sedaj vladajoče koalicije ne udeležujejo delovnih teles in da s tem blokirajo delo parlamenta takrat, kadar jim je po volji."
13,"Gospod Kramarič, ker se je že prej javil, po vaši razpravi, gospod Atelšek."
18,"Samo na deplasirano izjavo gospoda Grosa: lepo prosim, da se ne govori nekaj posplošeno in imenuje določenih ljudi."
11,"Imam stališče našega glavnega odbora Demokratske stranke, ki o gospodu Bučarju..."
19,"Jaz tega ne bi širil tega na vprašanje predsednika Skupščine; samo v zvezi s tem, kar je bilo sproženo."
12,Omenjen je bil način usklajevanja in potem delo usklajevalnih skupin in komisij.
12,"Samo če je v zvezi s tem kaj, drugače ne dovolim širjenja."
15,"Ja, v zvezi z gospodom Bučarjem, ker je bilo rečeno, da zavaja delo v parlamentu."
5,Ali lahko preberem našo izjavo?
8,"Ne, s tem v zvezi sedaj ne bi."
24,"Ker potem bomo lahko porabili ves dan za razpravo o delu tega parlamenta, njegovega predsednika, predsednikov zborov itn. in temu ne vidim pravega konca."
25,"Lepo prosim, da to, če je izjava stranke, daste v pisni obliki - lahko tudi kot stališče razmnožimo poslancem in to vam zagotavljam, da bom naredil."
11,"Gospod Gros je lahko govoril, mi se pa ne moremo zagovarjati."
33,"Poglejte, takole je: če imate konkretno navedbo, s katero želite popraviti to, kar je rekel gospod Gros, potem izvolite, drugače pa širjenja tematike, za katero sem rekel, kakšna je bila sprožena, ne dopuščam."
3,"Dobro, gospod predsednik."
18,"Potem prosim, da vi preberete te tri stavke in nič več; gospod Gros pa lahko še naprej govori..."
19,"Če so pa samo trije stavki, potem pa vi preberite, če je tako kratko; govorili ste o celi izjavi."
7,"Prosim, preberite, da ne bom kaj potvoril."
33,"Gre samo za citat iz našega stališča glavnega odbora: ""Gospod dr. France Bučar se ves čas predsedovanja slovenskega parlamenta zavzema za spoštovanje demokratične parlamentarne procedure, za delovanje parlamenta po ustavi, zakonih in poslovniku."
8,Njegovo delovanje se ves čas predsednikovanja ni spremenilo.
27,"In prav to, da takšne kritike na njegov račun prihajajo predvsem iz vrst strank nekdanjega Demosa - da pa jih ni bilo prej - je vidni dokaz strankarske pristranosti."
19,"In še več: zahteve kritikov, da naj bi ravnal v nasprotju s pravili igre in v njihovo korist."" Hvala."
1,Hvala.
6,Naslednji se je javljal gospod Atelšek.
8,"Ne, gospod Atelšek bo repliciral še na prejšnje."
20,"Gospoda Grosa bi opozoril, naj ne govori, kdo dela škodo slovenskemu narodu, kajti verjetno bi bilo treba to temeljito dokazovati."
4,Temeljito dokazovati te stvari.
9,Ampak jaz njegove ekstremne izpade jemljem kot njegove polresnice.
20,Opozoril bi ga pa nekaj: da je verjetno njegova stranka zavestno hotela delati škodo slovenskemu narodu ob sprejemanju brionske deklaracije.
5,Če je ne bi sprejeli...
6,Ali on pa lahko govori vse.
4,"Oprostite, ne biti pristranski."
14,"Ne nameravam biti pristranski in najraje bi to zadevo zaključil, ker ne vodi nikamor."
5,"To mislim, da se zavedamo."
4,Gospod Gros je naslednji.
20,"Prosim, samo delovna telesa so tema in o splošnih ocenah prosim, da ne repliciramo oziroma, da sploh ne navajamo tega."
16,"Jaz sem predlagal, da izjavo Demokratske stranke uvrstimo na dnevni red kot posebno točko tega zbora."
18,"Jaz še enkrat ponavljam ta predlog, ker bi bilo zelo zanimivo razpravljati o tem, kar so oni napisali."
18,"Namreč gospod dr. Bučar je zavestno zavajal to skupščino, zavestno je kršil predpise v tej skupščini, zavestno je..."
20,"Prosim, to kar sem gospodu Kramariču rekel, velja tudi za vas, sedaj še ne gremo ""in meritio"" v to zadevo."
10,"Utemeljujem svoj predlog, zakaj uvrstiti na dnevni red, če smem."
5,"Dobro, samo zelo kratko prosim."
3,"Ja, zelo kratko."
14,"Skratka, trije razlogi so, zakaj sem za to, da gre to na dnevni red."
23,"Tretji razlog pa je ta, ko namreč Demokratska stranka govori, da ni nihče iz bivšega Demosa protestiral proti načinu vodenja skupščine dr. Bučarja."
4,To enostavno ni res.
27,"Liberalna stranka je najmanj eno leto že dr. Bučarja opozarjala na njegove nepravilnosti, na njegovo, bi rekel, pristranost pri dajanju zadev na dnevni red in tako naprej."
13,"To gospod Kramarič dobro ve in prosim, da na to opozorite vaše stranke."
18,"To, kar je pa gospod Atelšek govoril o brionski deklaraciji, mislim, da je to pa res ekstremizem ""exscelense""."
5,Da vi govorite o tem...
21,"Prosim ne vsebinsko, glede brionske deklaracije sem prekinil gospoda Atelška in tudi vam ne dovolim, da bi govorili v to smer."
41,"Ja, samo on je nas napadel, da smo naredili škodo slovenskemu narodu s tem zavzemanjem, vendar moram zatrditi, da ste vi, gospod Atelšek, s tem ko ste sprejeli to Brionsko deklaracijo, naredili strahotno slovenskemu narodu, ki se meri v milijardah mark."
15,"Od pet do deset milijard mark ste naredili škode vsi tisti, ki ste to podpisali."
2,Hvala lepa.
7,Gospa Vika Potočnik je še želela besedo.
4,"Spoštovane poslanke, spoštovani poslanci!"
12,"Težko se mi je danes vključiti v nivo diskusije, ki tukaj poteka."
4,"Samo repliko, če imate."
38,"Repliko in zato predlagam gospod predsednik, da prekinite to diskusijo, ker se mi zdi, da gre za načrtno zastrupljanje javnosti, političnega in kulturnega slovenskega prostora, ki je daleč in mislim veliko naprej od tega, kar se dogaja tukaj."
1,Hvala.
1,Hvala.
4,"Prosim, gospa Vojka Štular."
1,Hvala.
2,Lepo pozdravljeni.
30,"Torej, jaz imam en predlog, da nadaljujemo in spoštujemo dnevni red, ki je še danes pred nami, da se ne bo zopet zgodilo, da bo ura štiri in bomo nesklepčni."
25,"Ko sem pa že za to govornico, mi dovolite, da bi na vse to, kar je bilo do sedaj povedano, povedala tudi svoje osebno mnenje."
12,"Obtoževanje drug drugega se mi zdi, da ne vodi v reševanje problemov."
58,"Ne glede na to, kaj vse smo v teh dveh letih doživeli, se mi zdi, da je današnji način torej neprimeren za vse nas, ki tukaj danes sedimo in mislim, da bi se lahko v teh dveh letih in pol res naučili, torej zavestno naučili, da je strpnost in spoštovanje različnosti torej osnova našega delovanja in posebna vrednota."
3,To resnično zagovarjam.
10,"Prosila bi gospoda Marka, da mi pusti povedati do konca."
14,"Moralno ocenjevanje drug drugega izmed nas se mi zdi, da ne sodi v parlament."
36,"Mi lahko svoja stališča zelo ostro postavimo, vendar morajo biti ta argumentirana, menim pa da medsebojno resnično, torej moralno ocenjevanje, medsebojne žalitve vodijo samo v destrukcijo nas samih in s tem tudi tistih, ki jih predstavljamo."
28,"Predlagam, da bi svoje sile resnično, permisivno, kot rečemo na področju šolstva, usmerili v pozitivno sodelovanje in uspeli pripeljati te naloge, ki so še pred nami, do konca."
2,Hvala lepa.
1,Hvala.
5,Gospod Marcel Štefančič je naslednji.
16,"Torej, jaz moram samo to reči, da pravzaprav mi ni jasno, zakaj vse to besedovanje sedaj."
11,"Namreč, ni mi jasno, zakaj je to iskro postavil dr. Glavič."
4,Namreč moram reči takole.
1,Poglejte.
58,"Sam sem član trenutno treh komisij in bi predlagal takole: kakor slišimo tukaj vsakokrat na začetku zasedanja, da se navaja, kdo se je opravičil za prisostvovanje na zasedanju zbora skupščine, predlagam, da se v naprej tudi nekoliko natančneje vodi evidenca prisotnih in odsotnih članov usklajevalnih komisij, da ne bo nepotrebnih, lahko tudi zelo nakanljivih opazk na ta račun."
22,"Moje mnenje je tudi, da ko sem bil prisoten ob nesklepčnih sejah, da sem ugotavljal, da je večinska prisotnost članov sedanje opozicije."
8,Vendar ne bi delal iz tega nobenega problema.
5,Takšna se meni zdi situacija.
41,"Vendar le pa, da ne bo oporekanj in morda tudi zelo nerodnih pripomb, naj se uvede preprosto evidenca in naj se ljudje opravičijo tudi za neprisotnost na sejah teh komisij, kajti zdi se mi, da tu prihaja pa res do blokad."
14,Samo bi pa vendarle bilo lepo videti dejansko od kod - ne kar tako počez.
15,"In zato predlagam, da se uvede evidenca prisotnosti oziroma neprisotnosti članov usklajevalnih in podobnih komisij."
2,Hvala lepa.
37,"Jaz mislim, da se takšna evidenca vodi in bom zaprosil službe, da pripravijo pregled o prisotnosti posameznih članov teh delovnih skupin in komisij pri teh zadevah, ki so sedaj trenutno odprte na vseh teh dosedanjih usklajevalnih sestankih."
20,"Mislim, da je to najboljši način, da končamo to diskusijo, da vidimo podatke in potem se lahko vsak sam zamisli."
5,"Gospod Starman, je kaj nujnega?"
1,Prosim.
43,"Mislim, da je gospod Marcel sprožil eno vprašanje, ki je izjemno aktualno in predlagam to, kar je že predsednik začel, da bi objavili udeležbo članov komisij našega zbora za celotno mandatno obdobje tistih članov, ki so se udeležili manj kot 50% zasedanj komisij."
10,"Naj naši volivci vedo, kdo hodi, kako se udeležuje itn."
42,"V bistvu smo danes razpravljali o neki novi točki dnevnega reda: udeležba na delovnih telesih in prav je, da neko stališče zavzamemo in predlagam, da bi iz evidence naše strokovne službe potegnile in objavile, kdo hodi in kdo ne hodi na komisije."
1,Hvala.
1,Hvala.
3,Te evidence obstajajo.
31,"Vsako delovno telo ima za sebe to evidenco, kar zadeva ta stalna delovna telesa, to se posreduje tudi Komisiji za volitve, imenovanja in administrativne zadeve in ta podatek seveda ni tajen."
15,Po mojem vsak lahko do njega pride in bi ga bilo seveda možno tudi objaviti.
5,S tem to polemiko zaključujem.
1,Dobro.
12,"To presega, mislim to tematiko, ki jo imamo zdaj na dnevnem redu."
2,Gremo naprej.
6,Gospod Planinšek je prej želel besedo.
2,Je potrebno?
6,"Prosim, v zvezi s predlogom sklepov."
2,Franc Planinšek.
21,"Jaz bi začel z drugo temo kot smo jo imeli zdaj, to je nadaljevanje tiste razprave po 10. točki: Problematika nakupa"
8,"Razprave ne nadaljujemo, samo predlog sklepov bi imeli."
49,"No, jaz mislim, da razprave nismo dokončali, ker vemo tisti, ki smo bili prisotni, da nas je bilo samo dva ducata, da ostalih to ni zanimalo in so prej odšli in mislim, da nismo nobenih sklepov zaključili, ker dosti takih verjetno ni bilo, da bi lahko še svoje povedali."
1,Dobro.
19,"V zvezi s predlogom sklepov, ki je bil takrat vložen, če je s tem kaj, lahko seveda imate besedo."
4,"No, imam tudi eno."
14,"Vemo, da je vse več teh problemov o odkupu kmetijskih pridelkov in pa živine."
19,"V zadnjem času se na našem področju, to je na področju Dravskega polja, pojavljajo veliki problemi z uvozom živine."
11,"Ta živina, kot pravijo nekateri, ni kvalitetna, je pa liberalizacija uvoza."
24,"Mi smo v mesecu februarju v slovenskem parlamentu slovenski poslanci sprejeli ta zakon, ki ga bomo pa verjetno uporabljali samo za Butalce ali kako."
4,Jaz ne razumem drugače.
28,"Zakon imamo, v zakonu nam lepo piše, zaradi česa smo to sprejemali, na kakšen način se bo zaščitilo domače prebivalstvo, domači kmečki pridelki, ki jih sedaj imamo dovolj."
15,"In to se ne dela, pa me zanima, zaradi česa je sedaj liberalizacija uvoza živine."
14,"Ker kolikor slišim pri trgovcu oziroma tudi od mesarjev, to uvažajo po polovični ceni."
16,"Naši potrošniki pa to plačujejo po popolnoma isti vrednosti kot tisto kvalitetno, ki je doma pridelana."
12,"S tem, da je doma pridelano imajo tudi kmečki ljudje vir preživljanja."
12,"Niso na zavodu za zaposlovanje, tako kot je že precej naših Slovencev."
69,"In mislim, če se ta zakon, ki ga imamo tukaj in ki smo ga februarja sprejeli, če se to ne bo upoštevalo, da smo dolžni tudi napotiti naše ljudi, ki se preživljajo iz kmetije, ki ima pet, šest ali osem hektarjev zemlje pa se trije štirje ljudje preživljajo, da bomo tudi njih morali napotiti na zavod za zaposlovanje, pa naj tudi ti pomagajo uničiti državo, če je to namen."
27,"Mislim, da moramo skrbeti za druge stvari, da če imamo robo, če imamo meso, če imamo živino in pšenico in te stvari, da bomo poskrbeli za tisto."
5,Poznamo lanske primere iz Avstrije.
12,"Vemo, da jim je takrat manjkalo golid in kaj so oni napravili?"
7,"Niso naredili, da bi po procentu carinili."
5,Oni so imeli enako tarifo.
18,"Za tiste, ki so poceni kupili, so morali še doplačati, da ni prišlo pod tisto ceno v državo."
26,"Pri nas pa to dovolimo, da nekateri polnijo žepe, potrošnik nima nič od tega, država nima nič od tega, mi pa ne kontroliramo, dovoljujemo vse stvari."
23,"Kot smo to dovolili že pri podjetjih, da se lahko nekontrolirano prilašča marsikatere stvari in tako se je zdaj pričelo še s tem."
34,"Če tu ne bomo začeli upoštevati tega, kar smo že sprejeli, za tisto, kar smo že zapravili, mislim, da je brez zveze, da še neke zakone sprejemamo in da smo sploh poslanci za to."
21,"Rekel bi tu še to, da bi se moral tu vključiti tudi Odbor za varstvo potrošnikov, če ta liberalizacija uvoza ostane."
27,"Mislim, da bi morali tudi ti nekaj svojega reči, da bi tudi ti naši potrošniki, ki se težko preživljajo, mi to dobro razumemo, imeli nekaj od tega."
1,Hvala.
1,Hvala.
15,"No, to je bila diskusija, ki se po moje nanaša na 1. točko predloženih sklepov."
21,"Teh sklepov še nismo slišali predstavljenih tukaj, zato bom dal najprej potem besedo gospodu Dragovanu, ki želi ta predlog sklepov predstaviti."
29,"Gospodu Planinšku bi pa rekel, če je mnenja, da je potrebno to 1. točko bolj konkretizirati, da pač predlaga potem ustrezen amandma, če bomo o tem predlogu sklepa glasovali."
4,Gospod Dragovan ima besedo.
11,"Prosim, da predstavi predlog sklepov in tudi, kdo ga je pripravil."
1,Prosim.
4,Samo še to povem.
14,To smo zdaj dali v razmnoževanje in boste pač v najkrajšem možnem času dobili.
3,"Upam, da pravočasno."
32,"Iz razprave, ki smo jo peljali zadnjič, za žalost sem že takrat poudaril, da nas je bilo zelo malo in da smo obravnavali problematiko, ki je trenutno v slovenskem prostoru izredno pereča."
23,"Jaz sem to razpravo zelo temeljito poslušal in tudi predlagam sklepe, ki mislim, da to razpravo povzemajo, ki smo jo opravili pretekli teden."
45,"Kot prvi sklep, to, kot je gospod Planinšek problematiko obelodanil, se glasi takole: ""Zbor zadolžuje vlado, da postavi ustrezno zaščitno politiko domačega kmetijstva in s tem preprečuje nekontrolirani dumpinški uvoz kmetijskih pridelkov in izdelkov živilsko predelovalne industrije."" Mislim, da tega sklepa ni treba posebej obrazložiti."
32,"Namreč v naši deželi imamo specifične pogoje pridelovanja, specifične zaradi mlade slovenske države, zaradi pogojev, ki so nastali z osamosvojitvijo in tudi zaradi drugih pogojev, ki so bili v razpravi že podani."
3,Kot drugi sklep.
20,"""V zvezi z odkupom in presežki mleka zbor v celoti podpira sklepa Odbora za kmetijstvo in gozdarstvo z dne 5.6.1992."
60,"Ob tem meni, da mora odkupna cena pokrivati stroške predelave, kot jih mesečno izračunava Kmetijski inštitut Slovenije ter da morajo pridelovalci oddano mleko dobiti redno plačano."" Sedaj namreč izplačila ponekod kasnijo za tri mesece, ponekod se to še ne dogaja, vendar so napovedi, da bodo tudi dobre mlekarne, ki sedaj še pokrivajo obveznosti v prihodnjih mesecih, prišle v te težave."
2,Tretji sklep.
28,"""Vlada naj določi odkupno ceno letošnje letine pšenice tako, da bodo imeli pridelovalci pokrite vse stroške predelave, kar pa v zadnjih kalkulacijah Kmetijskega inštituta Slovenije znaša 23,50 SLT."
13,Zagotovi naj tudi odkup tržnih viškov in denar za takojšnje plačilo odkupljene pšenice.
2,Četrti sklep.
22,"Vlada naj poskrbi za vzpostavitev tržnega reda pri trgovanju s sadjem in zelenjavo tako, da bodo slovenski proizvajalci lahko svoje pridelke prodajali."
16,"Onemogočiti je potrebno tako imenovano zeleno mafijo, ki ima monopol pri trgovini s sadjem in zelenjavo."
2,Peti sklep.
26,"Zbor občin zadolžuje vlado, da glede na pripombe iz razprave pripravi predlog rešitev problema kmetijske proizvodnje še pred razpravo o strategiji kmetijstva v skupščini."" Hvala lepa."
2,Hvala lepa.
21,"No, preden odprem razpravo o predlogu sklepov, bi vprašal predstavnika vlade, gospoda ministra, če bi želel besedo s tem v zvezi."
8,"Gospod Protner, minister za kmetijstvo, gozdarstvo in prehrano."
4,Hvala lepa gospod predsednik.
10,Želel sem v zvezi z obravnavo te problematike povedati naslednje:
21,"Zbor občin je sedaj edini, ki je obravnaval problematiko in je imel za podlago informacijo, ki jo je predložilo naše ministrstvo."
22,"Zbor združenega dela je sprejel sklep, da to problematiko odkupa kmetijskih pridelkov uvrsti na dnevni red in obravnava na prvi naslednji seji."
15,"Družbenopolitični zbor, sklepamo lahko, da se bodo v koordinaciji dogovorili, da bo tudi problematiko obravnaval."
51,"Dogovorjeno je bilo, da informacija, ki jo je naše ministrstvo pripravilo, da jo dopolnimo, da obravnava tudi nekatere druge pridelke, ne samo mleko in pšenico, kot je zadnjič oziroma ogrščico kot je zadnjič to bilo predstavljeno in da to gradivo seveda obravnava in Odbor za gospodarstvo pri vladi in sama vlada."
11,In da pride kot material za obravnavo v ostalih dveh zborih.
47,"Pomeni, da obravnava in zaključki, ki jih danes sprejemamo v Zboru občin vemo, da bodo verjetno doživeli po obravnavni v ostalih dveh zborih neke vrste usklajevanje, ne vidim pa nobenega razloga, da zbor danes zaključkov na osnovi razprave, ki je bila in predloženih zaključkov, ne bi sprejemal."
24,"Želel sem pač povedati, da vsebinsko bomo pač verjetno pri usklajevanju upoštevali še gradivo, ki bo predloženo na prvem naslednjem zasedanju, tudi našega zbora."
2,Hvala lepa.
4,Hvala lepa gospod Protner.
4,Imam že vrsto prijavljenih.
9,"Torej razprava o sklepih, proceduralno, želi besedo gospod Starman."
23,"Gospod minister je opozoril na ne samostojnost zbora v tem smislu, da je le potrebno usklajevanje, da bo treba še prilagoditi te sklepe."
53,"Mislim pa, da je prevladalo stališče vsaj v vodstvu te skupščine, da je vsak zbor suveren in mislim, da je naš zbor še posebej suveren glede na to, da smo izvoljeni na neposrednih volitvah, da imamo izjemno veliko predstavnikov iz kmetijstva, ki posebej živo doživljajo to problematiko, ki je danes na dnevnem redu."
10,"Posebej pa mislim, da gre za vprašanje mleka in žitaric."
35,"Če bomo čakali na usklajevanje v vladi, takšni kot je, če bomo čakali na vse zbore, ki se bodo sestali ali ne, bo vsa problematika mimo in bo škoda še bistveno večja kot je že."
18,"Zato predlagam, da se obravnava, da se organiziramo kot suveren, neodvisen zbor in da naložimo samostojne sklepe vladi."
2,Hvala lepa.
9,"S tem v zvezi mislim, da dileme sploh ni."
11,"Bom kar jaz, ker je to proceduralno vprašanje, odgovoril na to."
15,"Dileme okrog tega po mojem ni, zbor kot tak lahko sam sprejme stališča in sklepe."
29,"Mislim, da je gospod Protner želel samo opozoriti na to, da če bi želeli, da je to sklep celotnega parlamenta, potem bi bilo treba to spraviti v enotno obliko."
20,"Mislim, da ne bi tukaj ponovno začeli neke, morda tudi odvečne razprave, morda o tem, kdo je še posebej suveren."
41,"Jaz to besedo dajem v narekovaje, ker vem, da skupščina vedno lahko nek akt, ki ima dokončno veljavo, sprejme samo kot celota, stališča ima lahko pa vsak poslanec, vsak poslanski klub; če jih ima pa zbor, imajo pa seveda primerno težo."
10,"Ni pa to še cela skupščina, to pa tudi vemo!"
11,Samo toliko in bi šli naprej na razpravo o predlogu sklepov.
6,Prvi se je javil gospod Božič.
2,Hvala lepa.
4,"Spoštovane kolegice, spoštovani kolegi!"
21,"Jaz prvi sklep vsekakor podpiram, ker je sprejemljiv in se dejansko pojavljajo dampinški konkurenti, ki po dampinških cenah pri nas prodajo."
14,"Ampak od tu naprej, razen 5.točke, pa me vsaka sili k temeljitemu razmisleku."
13,"Kajti voditi gospodarsko ali kmetijsko politiko, pomeni voditi na dolgi rok in pretehtano."
29,"V zvezi z odkupom presežkov mleka in glede tega, da mora odkupna cena pokrivati stroške pridelave, je najprej treba vedeti nekaj, da Prekmurja ni možno primerjati s tolminskim visokogorjem."
12,"Torej, povprečna odkupna cena oziroma povprečni stroški so pa zopet druga zadeva."
9,To teorijo smo imeli v bivši Jugoslaviji temeljito razvito.
27,"Eden najpomembnejših protagonistov dohodkovne in stroškovne cene je bil dr. Miladin Kora}, ki je pripeljal do tega, da smo v socializmu plačevali čisto vse po stroškovni ceni."
18,"In ta stroškovna cena je pripeljala socializem - poleg vseh drugih ""oslarij"", ki jih je imel - v totalno razsulo."
2,Druga zadeva.
18,"Za visoke presežke mleka niso edini razlog problemi, ker smo postali samostojni, ker ga ne moremo prodajati ven."
28,"Problem je tudi v tem, ker smo se v tem parlamentu nekoč hudo razjezili na vlado in smo rekli - posebej Kmečka stranka - da je treba priznati stroškovno ceno."
5,In kaj se je zgodilo?
17,"V tistem trenutku je normalno, da trg odreagira, da kmetje odreagirajo, in se je pridelava pravzaprav povečevala."
10,"In kaj se zgodi, če priznamo stroškovno ceno za pšenico?"
7,"Pomeni, da bomo podrli ravnovesje drugih kultur."
6,Namreč: stroškovna cena ni prava cena!
31,"Prava cena je tržna cena, ki jo država korigira tam, kjer so posebni pogoji pridelave oziroma na nekaterih celotnih sektorjih, kjer se je treba uskladiti s sosednjimi državami oziroma z Evropo."
35,"Če bo kmetijstvo pritiskalo na to, da bo treba priznati stroškovno ceno preko svojega inštituta, imamo mi Elektrogospodarski inštitut, ki bo izračunal njihovo stroškovno ceno; imamo tisoče inštitutov, ki bodo lobijsko izračunali njihove stroškovne cene."
57,"Ne more biti interes naše države, ki se je odpovedala prejšnjemu preživelemu sistemu, da bo vsak imel svoj inštitut, ki bo nekaj izračunal in potem za tem stal; ob tem, da ne upoštevamo, na kakšen način pridobivamo energijo, koliko ljudi je zaposlenih, kako delajo, da ne priznamo, kako delajo v kmetijstvu, na kakšen način in tako naprej."
13,"In konec koncev je vrsta drugih korektivov, ki lahko tu odigrajo svojo vlogo."
26,"Zaščitne cene za biodinamično kmetijstvo ni treba postavljati, ker je to tržno toliko zanimivo, da bo šlo pač v tujih državah za dober denar v promet."
16,"Kar pa se industrijskega kmetijstva tiče, pa vemo, kakšni so kriteriji; kot se ve za energijo."
13,Ne more biti električna energija pri nas petkrat dražja kot je v Kanadi.
4,Treba se je sprijazniti.
29,"In zaradi tega mislim, da lahko naredimo kmetijstvu težko škodo, ker bomo drugo leto imeli, če bomo prešli na stroškovno ceno ali dohodkovno ceno, strahovite presežke na nekaterih področjih."
19,"Ne rečem, da bo točno pšenica, ker v Sloveniji pač ni pogojev za pridelavo pšenice za prehranitev cele Slovenije."
19,"Ampak bo šlo od kulture do kulture, od ene gospodarske panoge do druge, od ljubljanskega mestnega avtobusnega prometa naprej."
3,In okrog zelenjave.
8,"Mislim, da tu ni potrebno zaščititi kogarkoli posebej."
12,Treba je zaščititi samo črni trg in neplačevanje davkov in mafijske posle.
13,"Bog ne daj preganjati nekoga, ki pride s konkurenčno ceno in kvalitetnim blagom!"
22,"To je edino zdravilo za to milo Slovenijo, da se bo streznila in da bo znala proizvajati tudi ceneje in tudi kvalitetneje."
15,"Sprijazniti se moramo s tem, da rabimo čas za prestrukturiranje in da se moramo prestrukturirati."
42,"In kadarkoli se pogovarjamo, se moramo pogovarjati o tistih, ki imajo dejansko, ker imamo demografske interese, da ohranimo področja, da se ne razselijo; kjer rešujemo z zakonom o demografsko ogroženih območjih z nekaterimi drugimi ukrepi; se pogovarjamo tam, kjer so ekstremni pogoji."
31,"Ne pogovarjamo pa se o uravnilovki in novelacijah, ki nam bodo demografsko ogrožena območja dodatno praznili in dodatno, neupravičeno bogateli tiste, ki slabo delajo in imajo zelo dobre pogoje za delo."
12,In ne velja to samo za kmetijstvo; to velja za vrsto panog.
9,"In mislim, da se bomo morali s tem sprijazniti."
1,Hvala.
2,Hvala lepa.
4,Gospod Dragovan želi replicirati.
11,"Gospod Božič najbrž ne pozna vseh parametrov, ki določajo povprečno ceno."
12,Kmetijski inštitut določa ceno na podlagi vodenja knjigovodstva približno na 40 kmetijah.
10,"In to so nadpovprečne kmetije, ki imajo tudi nadpovprečne pridelke."
15,"Tako da majhne kmetije tudi ta cena pšenice, o kateri smo govorili, ne bo ispodnesla."
3,To je dejstvo.
4,Govorimo o nadpovprečnih kmetijah!
24,"In tukaj je pokrito tudi tako imenovano družbeno kmetijstvo, kajti tudi ono bo zašlo v zelo zelo velike težave in že bije plat zvona."
11,"Mi se moramo zavedati, da rešujemo kompletno kmetijstvo, ne samo zasebno."
26,"In ne nastopamo tukaj samo kot ljudje, ki bi zagovarjali samo zasebno kmetijstvo; nam gre za to, da so normalni pogoji za kmetijsko dejavnost v Sloveniji."
6,Toliko sem želel poudariti okrog tega.
1,Hvala.
2,Hvala lepa.
5,Gospod dr. Glavič je naslednji.
1,Hvala.
4,Spoštovane kolegice in kolegi!
36,"Predlaganih stališč jaz ne bi mogel podpreti zato, ker ne ustrezajo temu, kar sem predlagal, namreč, da moramo zahtevati od vlade, da nam prinese problematiko primerno pripravljeno in preštudirano, v kateri bo celovito zajeta ta situacija."
24,"Mislim, da je priložnost za to, ko bomo razpravljali o ekonomskem programu, kjer morajo biti tudi ta stališča obdelana in postavljena v celoten kontekst."
13,"Že zadnjič sem rekel, da menim, da je pšenica po ceni prenizko ocenjena."
44,"Mi smo sicer dobili ceno, odkup se bo vršil, plačilo bo šlo po teh cenah in je seveda možno še kadarkoli izvršiti doplačilo, če bi se pri rebalansu proračuna pokazalo, da so za to možnosti, in pri ekonomskem programu, da je za to potreba."
4,Vendar razumem tudi vlado.
58,"Ona se je postavila na stališče dolarske cene in bomo to morali narediti pri vseh dejavnikih, tudi pri plačah, kajti vidite, da nam proračun uhaja iz rok, da nam plače uhajajo iz rok in da se obnašamo tako, kot se je obnašala Jugoslavija prej, ko smo rekli, da moramo stran prav zaradi tega, ker se ne zna disciplinirati."
10,"In seveda vprašanje je, od kod naj se proračun vzame."
25,"Jaz nisem videl nobene utemeljitve, od kod bo šlo zdaj teh 60 milijonov, kjer je že prekoračeno in od kod bi šlo še nekaj več."
36,"Prav tako moram reči, da tako kot ne odobravam štrajkov železničarjev, tudi ne odobravam teh groženj, ki so bile včeraj izrečene v zvezi z blokado mejnih prehodov itn., ker mislim, da to ni pravilen način reševanja."
2,Glede dumpinga.
8,Seveda vem za kaj gre pri teh zadevah.
35,"Gre za tisto industrijo, ki vrši reeksport in je seveda tu postavljena v položaj, ko enostavno s temi cenami, ki jih imamo, ne more funkcionirati, zato se poslužuje tistega, da reeksport lahko poteka brez carin."
7,To se je delalo vsa leta nazaj.
12,"Moram reči, da je ta tendenca zapiranja trgov, žal, v postopku realizacije."
5,Nič se ne rabite bati.
38,"To, kar je naredila Hrvaška, je ravno politika, ki jo zagovarjate nekateri tu, to je zapiranje trgov in ta politika se bo realizirala; ne zaradi nas in vesel sem, da se ne bo zaradi nas, ampak zaradi drugih."
50,"Ampak rezultati ne bodo taki kot si mislijo bodisi na Hrvaškem ali mogoče tudi pri nas, kajti zapiranje trga pomeni večje monopole, pomeni višje cene, pomeni manjšo konkurenčnost, pomeni večjo krizo, pomeni manj delovnih mest in seveda vse tisto, za kar se Evropa združuje, ko bi želela povečevati svoje trge."
13,Tako da smo mi pač samostojni in neodvisni in se moramo temu prilagoditi.
39,"Seveda so na področju pšenice zahteve utemeljene, je pa na drugi strani res, da na področju mesa in mleka niso utemeljene in da bi zdaj celo morali to povišanje pri pšenici kompenzirati z znižanjem pri mesu in pri mleku."
5,Podal vam bom nekaj podatkov.
34,"V letu 1991 je bila rastlinska predelava zaradi sadjarskega izpada manjša za 0,7%, industrijska proizvodnja je bila manjša za 12%, živinorejska proizvodnja se je dvignila za 1,5%, proizvodnja mleka se je dvignila za 7,8%."
24,"To se pravi, da je bil sektor kmetijstva v bistveno boljšem položaju, ker se mu je proizvodnja dvignila, vsem ostalim pa je proizvodnja padla."
6,Zato je padla tudi kupna moč.
36,"Če zdaj gledamo, kaj se je dogajalo v prvem kvartalu letos, potem je proizvodnja padla nasproti letu 1991 za 30% v industriji, v poljedelstvu pa odkup živine za 10%, odkup mleka se je povečal za 3%."
11,Torej spet bistveno boljši rezultati kot so bili doseženi v industriji.
71,"Mislim, da je to tisto, kar sem jaz povedal zadnjič že, da moramo seveda razumeti tudi ta sektor, ampak moramo zahtevati od vlade, da prinese celovite ukrepe še posebej zaradi tega, ker so analize pokazale, da se je kljub temu zvišanju proizvodnje povišala cena prekomerno za sveže meso, mleko in maščobe preko 40% več od povprečja in da so ravnotežne cene za meso prekoračene za 10% in za mleko 22,5% prekoračene."
25,"Torej so nekateri argumenti, ki ste jih vi vsi dobili v majski analizi, ki kažejo, da ni vse čisto tako kot nekateri zdaj razlagajo tu."
16,"In zaradi tega bi jaz le vztrajal na tem, da zahtevamo celovito analizo v tem trenutku."
15,"Še posebej zato, ker nam Hrvati postavljajo carine in se bomo morali odločiti, kaj napraviti."
32,"In šele taka analiza, ki pa ne zajema samo kmetijstva, ampak naj zajema celovito vse gospodarstvo, naj nam da ustrezne ukrepe, med katerimi bo, verjamem, tudi nekaj teh, ki jih vi zagovarjate."
57,"Ni pa mogoče pristati na to, da če se zgodi en vpad proizvodnje ali pa vpad cen v kmetijstvu, ki je bistveno manjši, kot pa je to, kar se že leto, dve dogaja v celem gospodarstvu, da pa zdaj iz tega naredimo posebno precendenčno proceduro, zapiramo mejne prehode, kar ni še nobeden v tej državi naredil itn."
18,"Mislim, da tak način ni pravilen in sem zato proti temu, da sprejmemo tako deklaracijo, kot je predlagana."
2,Hvala lepa.
20,"Predlagatelja prosim, da bi na vse odgovoril potem zgoščeno kot je običaj pri predlagateljih, da ne bi stalno replicirali vmes."
5,Gospod Kramarič ima naslednji besedo.
2,TONE KRAMARIČ:
5,"Gospod predsednik, hvala za besedo."
21,"Imam pereč problem, ki ga prinašam iz Tržiča in mislim, da bi ravno tako sodil med sklepe k problematiki v kmetijstvu."
15,"Ugotavljamo namreč in tudi predlagamo, da naj v republiško pristojnost v celoti pridejo blagovne rezerve."
12,"Mislim, da smo mi že sprejeli nek zakon, vendar ni čisto tako."
21,"Namreč, v tržiški občini - kot poslanec sem prisoten na sejah občinske skupščine - že tri mesece polemizirajo okrog teh blagovnih rezerv moke."
12,"Gospod minister, lepo da ste tu in da slišite, kakšna je situacija."
29,"Gre namreč za pokvarjeno moko, ki jo pripisujejo tržiški občini in poslanci ugotavljajo, ali je res samo tržiška moka pokvarjena oziroma je izgubila vrednost in je šla v predelavo."
19,"Ugotavljajo zopet, ali mogoče ni prišla v skladišče že pokvarjena, to se pravi, da so jo prinesli od drugod."
17,"Kolikor vem, so se blagovne rezerve na podlagi sredstev delovnih ljudi in občanov še v prejšnjem sistemu."
15,"Za nadzor skrbijo skladišča - v tem primeru Žito - Lesce, država pa je hotela prevzeti kontrolo."
28,"Občinska skupščina in njeno predsedstvo torej predlagamo - citiram: ""da občina ne more prevzemati odgovornosti za blagovne rezerve, če na način njihovega oblikovanja, obračanja in vzdrževanja nima nobenega vpliva."""
15,"Zato bi dodal amandma, da naj resnično pride v republiško pristojnost celoten sistem blagovnih rezerv."
2,Hvala lepa.
2,Hvala lepa.
4,Naslednji je gospod Starman.
2,Ga ni!
3,"Gospod Atelšek, prosim."
6,"Gospod predsednik, spoštovane poslanke in poslanci!"
8,Jaz se s takimi sklepi ne morem strinjati!
17,"Prvič, prvi sklep - je urejen z zakonom o prelevmanih, ki smo ga mi sprejeli v mesecu februarju."
4,Torej je čisto odveč.
5,Drugič - kar se tiče cen.
9,"Pristojnost za določanje cen pripada vladi, ne pa parlamentu."
8,Tretji sklep - glede monopola na vseh teh področjih.
42,"Mislim, da monopola ne more biti in o teh stroških je treba čisto prenehati govoriti, kajti drugače se bo res pojavilo - kot je že predgovornik (Peskar) pred menoj diskutiral - da bomo vsi prišli na stroškovno kalkulacijo in je konec s tržnim gospodarstvom."
9,In četrti sklep se mora črtati; to je nemogoče.
30,"To je čisti monopol; drugič, ne vem, ali je to zelena mafija, vsak tisti, ali je mafija tisti, ki konkurira na trgu ali ni - jaz takih zadev ne morem podpirati."
16,"Zato smatram, da je treba sklepe, v kolikor jih želimo sprejeti, pripraviti takšne, da bodo sprejemljivi."
2,Hvala lepa.
4,Besedo ima gospod Frelih.
2,Hvala lepa.
1,Spoštovani!
14,"Jaz razumem današnjo razpravo predvsem kot prispevek k nujnim, hitrim rešitvam vlade, ki zamuja."
49,"Vlada nerazumljivo zamuja z ukrepi, ki so vezani na vegetacijsko obdobje; in če smo prej kritizirali zvezno vlado, mislim, da imamo popolno pravico, da kritiziramo tudi našo sedanjo vlado, ki sredi žetve še ni jasno povedala, kakšna bo odkupna cena pšenice in od kje bo denar za to pšenico."
34,"Zaradi tega mislim, da je pomembno, da tudi ta naš zbor o tem spregovori, ker smo poslanci vseh občin in vsi poslanci smo tudi odgovorni enemu delu prebivalstva, ki se ukvarja s to pridelavo."
40,"Jaz tudi razumem, da ti sklepi, ki so tu predstavljeni, bolj sanirajo obstoječe trenutne razmere, ničesar pa ne nakazujejo kot dolgoročno rešitev problemov, ki so vezani na pridelavo mleka, na strategijo uvoza, izvoza, na strategijo jutrišnje pridelave pšenice v Sloveniji."
43,"Še eno ugotovitev bi povedal, ki mi daje argumente za to, da je ta ugotovitev točna, in sicer: da se vlade, prejšnja Peterletova Vlada, sedanja Drnovškova Vlada, pa tudi Šinigojeva Vlada, bojijo odpreti problematiko kmetijstva in še posebej se bojijo odpreti problematiko mleka."
24,"Mi smo imeli dolgoročno naravnano strategijo in mislim, da je najmanj kmet kriv za to strategijo in za situacijo, v kateri se danes nahaja."
11,"Še najmanj je kriv za razmere, ki so nastale po osamosvojitvi."
36,"In bi prosil vsakega tistega, ki lahko obrazloži tržni koncept v razmerah našega tečaja, Slovenije, tečaja na Hrvaškem in nekaterih ukrepov, ki jih imajo naše obmejne dežele s politiko domicilnih cen in s politiko eksportnih en."
51,"Če najdemo tu rešitev, ob tem, kar se dogaja sedaj, ko pravimo ""tržni koncept"" - o tem, kar je govoril gospod Božič - sam tržni koncept razumem samo pod pogojem, da eliminiramo vso politiko Avstrije, ki ima v svojem konceptu odkupne cene pšenice 28 tolarjev - 3,6 šilinga; eksportno ceno pa ima polovico tega."
27,"Potem mislim, da vemo, kje so in kakšne so rešitve in kakšne rešitve bo morala tudi sprejeti Slovenija, če bo hotela teh 100.000 ton tržne pšenice imeti."
70,"Če pa se od danes naprej odločimo v parlamentu in jutri v vladi, da te pšenice za jesensko setev ne bomo več podprli in prepustimo kmetu prosto presojo, ali bo imel to posejano s koruzo ali s katerokoli drugo kulturo, je potem stvar parlamenta, da je prevzel to odgovornost na sebe in tudi vseh nas, da bomo potem kupovali tam, kjer bo pač za naše potrebe najbolj racionalno in najcenejše."
69,"Zaradi tega mislim, da je najpomembnejše, da bomo mi danes spodbudili razpravo, da se vlada izreče, ali bo vztrajala na liberalno - tržnemu konceptu, ki bo povzročil katastrofalne razmere, z vsemi posledicami, in ali prevzema te posledice ta vlada na sebe, ali pa bo našla prehodne rešitve eko-socialno ekonomskega modela, ki ga bo prilagodila jutrišnjim razmeram vključevanja Slovenije v Evropsko gospodarsko skupnost, ki bo recimo v desetih ali petih letih."
57,"Če je Avstrija sedaj že tri leta pripravljala ta program sanacije ukrepov, ki bodo prizadeli posameznega proizvajalca, ob drugačni strukturi kot pri nas, potem si ne znam predstavljati stališče večinskega dela vlade, da zagovarja liberalni koncept, ki pomeni pomesti z vsemi tistimi, ki se pač niso sposobni vključiti v anarho-liberalistične razmere, ki danes vladajo na tem tržišču."
69,"Ker, argumentirajte mi drugačno politiko, če je danes tečaj, ki oblikuje ceno pšenice na Hrvaškem, 28, jaz se potem sprašujem, kako potem cena koruze, cena pšenice in vseh proizvodov, ki danes prihajajo na slovensko tržišče, kako lahko ta proizvod konkurira našimi proizvodnim stroškom, kjer pa se kmet srečuje z našo energijo, z našimi repromateriali, z vsemi kalkulativnimi elementi, vključno z osebnim dohodkom, ki ga pač ima Slovenija ta trenutek."
44,"In v zvezi s tem mislim, da je popolnoma prav, da smo odprli to razpravo, da bo vlada skušala nekoliko pohiteti pri razreševanju akutnih problemov in da se bo pospešeno lotila dolgoročne strategije, ki pa bo sigurno - prepričan sem - dala spremembe našemu dosedanjemu razvoju."
10,"Lotil bi se še vprašanja mleka in trenutnih, nujnih rešitev."
5,"Spoštovani kolegi, viški so tu!"
18,"Kmetje niso krivi za te viške, ker je bila to strateška usmeritev, katero smo podprli v dvajsetih letih."
4,"Imamo kapacitete, imamo proizvodnjo."
15,"Prebivalci Slovenije teh viškov - 120 milijonov litrov - mleka ne moremo pojesti, ker nas je premalo."
15,"Včeraj smo imeli odprt hrvaški, bosanski trg, danes tega nimamo, ker je pač taka menjava."
3,Nimamo kupne moči!
28,"Poiščimo rešitve v sedanji situaciji in jih napovejmo leto dni naprej, da se bo kmet lahko s kontingentom prilagodil oziroma, da bo mogel zmanjševati ali prilagajati svojo proizvodnjo."
6,Ne pa od danes do jutri!
19,"In ne vidim nobene priložnosti in zato je nujna ta trenutna diskusija, ker je tisoč ton zalog v mlekarnah."
10,"Te lahko samo odprodamo z izvoznimi stimulacijami, ali jih uničimo."
27,"In ne tiščimo več glave v pesek, ker je situacija dosti resna, da se ta problematika odprto prediskutira v parlamentu in da se zadolži vlado, da ukrepa."
8,"Včeraj smo slišali informacijo, da izvoznih stimulacij ni!"
4,"Jaz se sprašujem, zakaj?"
30,"Poiščimo vzrok, zakaj izvoznih stimulacij ni za plasma mlečnih proizvodov, ki so trenutno v zalogah tisoč ton in je treba nujno nekaj ukreniti, da bo zagotovljen denar za normalen odkup."
50,"Zavedamo pa se vsi, da bo potrebno dolgoročno strategijo menjati, da bomo uvedli kontingent, da bomo v naprej kmetom povedali, da je njegova produkcija možna samo na nivoju leta 1991 ali leta 1990 in da se mora od tu naprej vsak sam prilagajati obstoječim razmeram, ki bodo vladale v Sloveniji."
20,"Zaradi tega mislim, da pri mleku ne smemo čakati niti minute, zato ker stvari tečejo po posameznih regijah zelo neugodno."
26,"Jaz ne omenjam tudi celotnega področja Slovenije; en del rešuje, ker imajo kompenzacijske posle s kupci še dokaj urejene; en del pa je v katastrofalnem položaju."
19,Pri pšenici je situacija naslednja: na prvo mesto bi jaz postavil vprašanje: ali je vlada zagotovila denar za odkup?
20,Po včerajšnjh informacijah banke niso dale pozitivnega odgovora za približno milijardo 700 milijonov tolarjev za odkup letošnjih 90.000 ton pšenice.
4,To je resen problem!
9,"Ni problem samo cena; problem je, kdo bo odkupil."
37,"Jaz verjamem, da žitnopredelovalna industrija ob takih razmerah kot so in kot tržni subjekt ne more sama zagotavljati, mogoče z izjemo 20%-tov - to, kar ima redno za obnavljanje zalog in predelave; vse ostalo je funkcija rezerv."
26,"In če funkcija rezerv s podporo proračuna ne uspe tega odkupiti, potem smo dali odgovor, da je ta pšenica netržna in da mora iti v jasli."
16,"Ne, da bi šla v jasli, ampak da mora iti v jasli, ker nima druge poti."
13,"Sprašujem se, če smo lahko spremenili ta koncept čez noč, resnično čez noč?"
8,"Ne verjamem, če je strateško pameten; ne verjamem."
29,"Ker se bomo jutri srečevali s problemom, da nas bodo drugi kupci, drugi dobavitelji izsiljevali, ker ne bomo imeli sami 60, 70% naše produkcije in bomo sami plačali ceh."
17,"Mislim, da se zgledujemo po tistih, ki imajo tako dolgoročno politiko; zato trezno in hitro zagotovimo denar."
18,"Ko pa gre za vprašanje cene, sem že zadnjič predstavil naše izračune in jih bom danes še enkrat."
15,Eno je kalkulacija - s tem se strinjam; v kalkulacijo so vnešeni taki in drugi stroški.
69,"Mislim pa, da je dosti upravičena zahteva, da glede na socialni pakt, ki je tu pred nami, o katerem smo velikokrat govorili, in ob stopnji rasti drobnoprodajnih cen, ki se gibljejo od 370 do 380% na lansko leto, je ta zahteva po pokrivanju 85%-nega dela kalkulacije, ali izračunanem indeksu na lanskoletno odkupno ceno 5,5 tolarja, popolnoma upravičena zahteva za pokritje teh 20,8 tolarja po kilogramu odkupne cene pšenice."
6,"Jaz ne bom govoril o 23,50."
42,"To je tisti del želje, ki je tudi vezan na kalkulativni strošek, drugo pa je potem priznavanje razmer, ki vladajo v Sloveniji, razmer socialnega pakta in razmer valorizacije z indeksom stopnje rasti drobnoprodajnih cen, ki nam jih je statistika predstavila prejšnji teden."
20,"Midva sva že imela s kolegom Glavičem tu en pogovor, ampak mi smo še enkrat preverili in ti indeksi držijo."
33,"In zato predlagam, naj bi danes ta naš zbor podprl predlagane sklepe, z dopolnitvijo, da gre za izredno resne razmere in da vladi nalaga takojšnje hitre ukrepe in pospešeno pripravo na dolgoročni strategiji."
2,Hvala lepa.
2,Hvala lepa.
4,Besedo ima gospod Atelšek.
27,"Predlagal bi na sklep gospoda predsednika Zadružne zveze, da se bo Zadružna zveza bolj vključevala v komercialne razrešitve in prodajo kmetijskih pridelkov, ki je za to postavljena."
1,Hvala.
3,Gospod dr. Glavič.
25,"Seveda moram reči, da je zadeva v kmetijstvu prišla točno tja, kjer je gospodarstvo že od lanskega leta in ne moremo na isti način reševati."
15,"Problemi so seveda neustrezna posestna struktura, nizka produktivnost in neusklajenost proizvodne strukture s strukturo povpraševanja."
15,"Mi si ne moremo zapirati oči, da je Jugoslavija še tu, ker je več ni."
33,"Mi si ne moremo zapirati oči pred tem, da je Hrvaška postavila carine in da bodo jutri vsi izdelki, ki smo jih do sedaj plasirali na Hrvaško, za 40% dražji na hrvaškem trgu."
15,"To je radikalna sprememba, ki jo je gospodarstvo doživelo že lani, kmetijstvo jo doživlja zdaj."
21,"Seveda veste, da imajo Avstrijci agrarni minimum 60 ha, da je nekdo lahko kmet, mi pa imamo 7 ali koliko hektarjev."
18,"Tu sedaj, seveda, ko bi se moral pojaviti na evropskem trgu z določenimi subvencijami države, se pojavijo problemi."
40,"Problemi se pojavijo tudi zato, ker je to revna država, ker ima 100 tisoč brezposelnih, ker je gospodarstvo na tleh itd. in zato bomo morali najti ravnotežje med posameznimi sektorji in to je tisto kar sam mislim, da je nujno."
34,"Vi veste, da je izvozni kontingent na trgu evropske skupnosti 18 tisoč 600 ton živine in da tega ne moremo realizirati seveda zaradi fizičnih in zaradi ekonomskih razlogov, ker je to prodaja pod ceno."
6,In tu je zdaj veliko vprašanje.
6,Morate povedati od kod denar vzeti.
5,"Jaz, recimo, imam konkretne predloge."
29,"Recimo, vzemimo iz postavke za srednje kmetijsko šolstvo, ki je edino v Sloveniji, ki ima dodaten denar, in to več denarja kot ga imata obe univerzi za podiplomski študij."
21,"Da se pogovarjamo o konkretnih stvareh in sem jaz za to, da damo ta denar v tem trenutku v odkup pšenice."
16,"Seveda se je pa treba zavedati, da to zdaj ne more iti v neko medsektorsko prelivanje."
10,"Nesmiselno je povečevati tržne presežke tam, kjer so že odveč."
7,"Primer sem vam pokazal, to je mleko."
16,"Zakaj še letos povečanje proizvodnje mleka, če se pa vidi, da tega ni mogoče rentabilno prodati."
15,Zakaj je prodaja gnojil in zaščitnih sredstev celo na višjem nivoju kot je bila lani?
17,"Zakaj kmetijstvo ne zmanjša porabe gnojil in s tem zniža stroške, zmanjša pridelek in začnejo z biokmetijstvom?"
19,"Skratka, vi se boste morali prilagoditi situaciji, ki je pač, za zdaj imamo svobodo, ampak to so pa posledice."
5,To so posledice malega trga.
33,"Treba je napraviti program, ki bo omogočal izhod in potem seveda mora država tu pomagati pri prestrukturiranju kmetijstva, tako kot mora pomagati pri prestrukturiranju gospodarstva in ne more živeti eno na račun drugega."
25,"Vem, da boste imeli cel kup pripomb ampak dejstvo je, da morate razumeti, da to ne more biti zadeva, ki jo obravnavamo mimo vseh drugih."
1,Hvala.
2,Hvala lepa.
6,Najprej je gospod Frelih želel replicirati.
23,"Jaz bi samo gospodu Atelšku rekel, da sem tu v funkciji poslanca, ki zastopam Občino Cerknica in ne v funkciji predsednika zadružne zveze."
23,"Tako da me izredno skrbi, kaj bo z našimi proizvajalci kmeti na demografsko ogroženih območjih, ki rapidno zmanjšujejo proizvodnjo, ker nimajo drugega izhoda."
14,"Nekaj rešujejo z gozdarstvom, v situaciji, kakršna je, pa tudi tu ni velikih priložnosti."
32,"Če pa bo zbor danes ocenil, da tudi zadružni zvezi naloži določene naloge, ki so vezane na njeno funkcijo kot poslovni zadružni sistem, potem jo bomo dosledno upoštevali in skušali tudi uresničevati."
1,Hvala.
2,Hvala lepa.
15,"Dve repliki imam še, potem bi pa dal besedo gospodu Protnerju, ki je zanjo prosil."
2,Gospod Dragovan.
8,Gospod Glavič nam je naredil eno lepo predavanje.
22,"Jaz predlagam tako gospodu Glaviču, čisto osebno: imam kmetijo, ki mu jo dam v najem in naj svoje teoretične zamisli poskuša uresničiti."
1,Hvala.
1,Hvala.
3,"Prosim, gospod Stadler."
1,Spoštovani!
31,"Želim povedati gospodu Glaviču, da se je vsaj v eni stvari rahlo zmotil in to, ko je povedal, da v Avstriji ne moreš biti kmet, če nimaš vsaj 60 ha zemlje."
23,"Jaz na žalost vsaj za silo poznam razmere v Avstriji, pa tega predpisa, čeprav sem bil velikokrat tam, do sedaj še nisem slišal."
7,"Gospod Glavič, kadar razpravljate tukaj, razpravljajte realno."
1,Hvala.
10,"Besedo dajem gospodu ministru Protnerju, da odgovori na nekatere zadeve."
44,"Jaz se opravičujem našemu spoštovanemu zboru, da sem moral prositi vmes za besedo, in to zaradi tega, ker bi moral takoj po svojem izvajanju oditi na eno usklajevanje k podpredsedniku vlade; del tega seveda, kar je tudi predmet danes, je predmet razgovora pri podpredsedniku."
23,"Namestnik ministra za kmetijstvo, gospod Debevc, je tukaj, bo sledil razpravi in po potrebi na koncu tudi sam v razpravi o zaključkih sodeloval."
25,"Sam se pa prijavljam tudi zato, da ne bi rekli, da sem sredi te razprave mogoče zapustil zato, ker nisem imel odgovora na nekatera vprašanja."
12,Na dnevnem redu smo imeli točko oziroma imamo problem odkupa kmetijskih pridelkov.
69,"Predlogi sklepov, ki so predloženi, mislim, da se več ali manj dotikajo, en del te problematike problema odkupa kmetijskih pridelkov in jaz jih razumem v tem smislu, da so to, ker pač gre v posameznih področjih, vsaj 2. in 3. točka, za pristojnost vlade, da so to kot priporočila vladi, da naj to opravi in da naj pri tem upošteva pač nekatera stališča, ki jih je zbor tukaj postavil."
74,"Želel bi pa vendar le reči, da je razprava, ki teče, širša od same točke dnevnega reda, saj zahaja na to področje strategije razvoja kmetijstva in če vzamemo, da naj bi bila strategija razvoja kmetijstva tudi podlaga vladne politike oziroma tudi vladnega programa na tem področju in če vzamemo to, da je strategija razvoja slovenskega kmetijstva tema, ki naj bi jo obravnaval tudi slovenski parlament, potem vemo, da bomo v bodočnosti to tudi počeli."
105,"Če upoštevamo to, da sem ob prevzemu dolžnosti izredno povečal aktivnosti na tem področju priprave strategije, da smo neke izhodiščne cilje v okviru enega projektnega sveta, kjer sodeljujejo strokovnjaki tako iz ekonomskih in agronomskih znanosti in različnih delovnih področij, da smo se z nekaterimi izhodišči in tudi cilji poenotili in da če danes gospod Frelih govori o ekosocialnem modelu ali pa liberalno tržnem, potem govori o tem, o čemer smo v okviru projektne skupine govorili in se v okviru projektne skupine odločili tudi za ekosocialni model razvoja slovenskega kmetijska, ker seveda je sama proizvodnja samo en del tega, kar smatramo, da pomen slovenskega kmetijstva je."
36,"Zato govoriti, da ima vlada drugačno stališče, to seveda ne drži, ker vlada sedaj, dokler strategije razvoja kot podlage za bodočo vladno kmetijsko politiko nimamo, tako dolgo se pač s posamezno problematiko ukvarjamo in jo razrešujemo."
25,"Vendar je moje stališče povsod, da predstavimo tiste cilje, za katere sem prepričan, da jih bo strategija, pa na koncu tudi bodoča vladna politika, vsebovala."
28,"Kot pravim, da je gotovo, da je ta razprava, ki zadeva in mogoče malo širi samo točko dnevnega reda, da pa jo vendarle iz dveh razlogov ocenjujem pozitivno."
39,"To pomeni najprej, da je to vsebinska dopolnitev temu, kar bi strategija ne zapisala in bi zaključki gotovo tudi projektni skupini, kasneje pa tudi na razpravi v sami vladi koristili kot koristni prispevki tega zbora k obravnavi te problematike."
28,"Na drugi strani pa gotovo tudi, da je na nek način sugestija, da naj vlada to problematiko kot prioritetno vzame in da jo v doglednem času seveda obravnavamo."
22,"Jaz zato lahko rečem s tega mesta, da bo strategija razvoja slovenskega kmetijstva in vladni program v septembru v obravnavi v skupščini."
6,"Mislim, da je to realen čas."
47,"Vse razprave, ki jih pa opravljamo sedaj, pa mislim, da gredo tudi v tem smislu, da pripravimo, pa če hočemo tudi v javnosti razpoloženje, da bomo na bodočo kmetijsko politiko pa vendarle gledali drugače kot na en del proizvodnje, ki prizadeva samo tiste, ki so tu prizadeti."
52,"Kmetijstvo je pač tisti segment, ki zadeva, bi rekel, vse prebivalce, ker vprašanje prehrane prebivalstva in v tem okviru lastne predelave hrane je pač preveč pomembno, ali pa bi rekel celo temeljno strateško vprašanje, o katerem se mora opredeljevati parlament, pa če hočete, ki bi moral biti en nacionalni konsenz okoli tega."
17,"Jaz se opravičujem, ker bom moral zapustiti ravno zaradi te dolžnosti usklajevanja pri podpredsedniku nadaljevanje te razprave."
21,"Če bi bilo na moje izvajanje kakšna intervencija, ni res potrebno, da ostanem, drugače pa vas prosim, da mi to opravičite."
10,"Imamo pa tukaj zastopnika ministrstva, to je namestnik gospod Debevc."
1,Hvala.
2,Hvala lepa.
5,Gospod Lukač ima naslednji besedo.
2,Hvala lepa.
3,"Spoštovane kolegice, kolegi!"
11,Gospod Protner mi je iz ust vzel precejšen del te razprave.
44,"Namreč hotel sem povedati, da se je na prejšnji seji razprava vrtela ravno v tem, kar se danes ponavlja in sicer, da tekmujeta oziroma sta ponujena dva sistema, liberalni sistem tržnega gospodarstva, v katerem v eni sezoni ničimo slovensko kmetijstvo ali ekološko socialni sistem."
11,"In gospod Protner je ravnokar povedal, da je ta sistem premagal."
41,"S tem je tudi lahko rečeno, da je razprava v tem zboru bila ob pravem času in tudi zastavila pravo smer svojih zahtev in ne vidim nobenega odstopanja od tistega, kar smo prejšnji pot na tej seji, na naši seji govorili."
7,To je sedaj oblikovano v teh sklepih.
52,"Lahko tudi dodamo to, kar je gospod Protner, pa tudi do neke mere gospod Glavič zahteval, hoče imeti eno celovito proučitev, da peti sklep dopolnite s tem, da rečete: Zbor občin zadolžuje vlado, da glede na pripombe iz razprave pripravi celovito razpravo in predlog rešitev, ali analizo, to, kar se tu trdi."
12,"Kar se tiče zelene mafije, lahko rečemo, da gre za dumpinško prodajo."
16,"Namreč, če vi uvažate brez nekih tako imenovanih regulativ, potem vi sami ustvarjate državno dumpinško prodajo."
9,Ne bom se spuščal v razne polemike ali odgovore.
20,"Moji kolegi iz Slovenske ljudske stranke, ki so člani Slovenske kmečke zveze, dovolj prepričljivo tu prikazujejo stanje, v katerem je."
42,"Smešno je, če danes mi iz splošnega znanja ne vemo tega, gospod Glavič, vi kot univerzitetni učitelj verjetno boste morali o tem krepko razmisliti, kar ste rekli, da hočete ukinjati kmetijstvo šolstvo ravno takrat, ko na drugi strani zahtevate biološko proizvodnjo hrane."
6,Vi se norca delate iz ljudi.
1,Res.
19,"Vi ste rekli, da naj gre denar, ki gre za kmetijsko šolstvo, naj gre v odkupno ceno izvozne stimulacije."
4,To so vaše besede.
53,"Vi veste, da je še kako potrebno pri usmeritvi takega gospodarstva kot ga mi hočemo imeti, dopadljivega v Evropi t.i. biološko proizvodnjo hrane, kjer imamo nekatere prednosti, kjer so že prve lastovke pričele, je treba še kako ustvariti predpogoje v znanju in tudi v investicijah, da bomo lahko potem dosegli to partnerstvo."
41,"No, ampak o tem kdaj drugič, takrat, ko bo ta celovita analiza narejena, sedaj pa mislim, da ni nobenih razlogov, da teh sklepov ne bi sprejeli, celo moramo jih sprejeti, kajti odraz so res tehtne razprave na prejšnji seji in danes."
55,"In kdor se vsaj malo spozna na to, ve, da ti sklepi samo v tem hipu, dokler se nekdo ni odločil, kakšno bo peljal strategijo kmetijskega razvoja, tako kot je tu predsednik zadružne zveze najbolj klasično prikazal, toliko časa je treba zaščititi, kajti ena zapora - na primer v proizvodnji mleka - vam lahko naredi večletne škode."
10,"Prav tako pri rasti mesa, prav tako v drugih pogojih."
21,"Vi lahko v eni sezoni uničite kmetijstvo, tega pa niso delale ostale evropske države, na katere se je gospod Glavič skliceval."
1,Obratno.
9,Še danes v Evropi ni enotnega trga kmetijskih proizvodov.
12,"Še danes se bijejo bitke med Dansko in Portugalsko, med njihovimi razlikami."
55,"Še danes francoski kmetje zapirajo ceste za posamezne proizvode, še danes, tako bi človek rekel, visoko produktivne dežele imajo še kako velike probleme in še kako zaščitne mere, mi pa, ki se danes komaj pojavljamo do neke mere na tem evropskem trgu, pa bi hoteli v eni sezoni uničiti in se narediti nekonkurentne na trgu."
61,"Ampak, kakor sem že rekel, naj bo to predmet razprave takrat, ko bo to predloženo, danes pa sprejmimo te sklepe, sebi prihranimo čas, javnosti pa povejmo, da so to tiste zadeve, ki jih je treba, dokler ta strategija slovenskega razvoja ni sprejeta, je treba to zaščititi, da ne bi usodne napake naredili in škode - ne za kmečko prebivalstvo, za slovensko gospodarstvo."
15,In je prav smešno deliti to gospodarstvo na tako imenovano eno vejo in drugo vejo.
8,Ta dva sta še kako povezana med seboj.
41,"Zato predlagam, da te sklepe s temi dopolnitvami, one so odraz, to, kar je bilo tu v razpravi povedano in mi bi potem do neke mere preprečili škodo, vladi pa omogočili, da izdela svoj koncept ne na škodo kmetijske proizvodnje danes."
2,Hvala lepa.
4,Gospod Glavič želi replicirati.
1,Prosim.
24,"To, kar je mene presenetilo pri razpadu Jugoslavije je bilo to, kako malo provokatorjev je potrebnih, da lahko en sistem doživi take krvave posledice."
8,In danes smo že priča druge take intervencije.
9,"Jaz moram seveda reči, da vemo, o čem govorimo."
9,Šolstvo se financira iz ministrstva za šolstvo in šport.
17,"Kmetijsko šolstvo po enakih merilih kot vsako ostalo, upoštevaje osebne dohodke, materialne stroške, amortizacijo in tako dalje."
75,"Lani je bila uvedena nova postavka, ki je edino za kmetijsko šolstvo iz ministrstva za kmetijstvo namenila posebna sredstva in v tem oziru je to šolstvo privilegirano, čeprav bi pričakovali, ker je za njim materialna proizvodnja, ki jo kot šolsko dejavnost gojijo, da bi bilo tam kvečjemu potrebnih manj sredstev, ne pa več, zato da se vzdržujejo nasadi, živinoreja in tako dalje, delovna sila je vendarle tam cenejša ali pa zastonj v primerjavi s to."
18,"Torej, take delavnice imajo strojniki, imajo električarji, potem bi vsak bil upravičen do tega, da dobi poseben dodatek."
20,"In to je bil moj predlog in gospod Lukač to dobro pozna, ker sem jaz o tem že večkrat govoril."
24,"To je v višini 100 milijonov tolarjev, za visoko šolstvo pa je namenjeno 80 milijonov tolarjev za obe univerzi, za ves podiplomski izobraževalni program."
6,Tako da smo si na jasnem.
57,"Mislim, da je bila moja diskusija tolerantna, da sem pač dokumentirano odgovoril na določene teze, ki so, jaz jih razumem, jaz podpiram, jaz nisem za to, da seveda pride tu do razpada, ampak mi vemo, da bo treba na področju kmetijstva iti v prestrukturiranje, da bo moralo se zmanjšati število kmetij, da se bo morala povečati učinkovitost."
51,"Na koncu koncev mi govorimo o tem, čeprav pravim, jaz podpiram, da se tu s pšenico naredi kar se da, da se najde za to realne vire, ampak govorimo o tem, da je bila pšenica marca po 6, ko se je povečala na 12 tolarjev, zdaj je 18, zahteva je 24."
21,"To je faktor 4. Pa tudi če je to na jesensko ceno, ali pa na lansko ceno, to ni malo povečanje."
11,"Zato jaz razumem vlado, da želi v tem smislu tudi razmisliti."
15,"Mi smo dali to točko na dnevni red takrat, ko odkupna cena ni bila znana."
3,Danes je znana.
5,"Strinjamo se, da je prenizka."
10,"Včeraj je vlada sprejela delegacijo kmetov, kolikor sem jaz zasledil."
39,"Obljubila je, da bo pregledala stvari in jaz sem za to, da ji pustimo ta čas, da to pregleda in s temi sklepi, ki jih predlagamo, ne dajemo zdaj nekega drugega motiva kot tisti, ki je bil včeraj dogovorjen."
21,"S tem, da seveda rečemo, da je situacija vsepovsod težka in da naj vlada gleda, da bodo vsi približno enako prizadeti."
35,"Kar seveda pomeni, da bomo vsi enako, približno enako prispevali k temu, da se je treba preusmeriti iz jugoslovanskega in slovenskega tržišča v izvoz in da moramo enakopravno deliti revščino, ki je posledica izgube trga."
1,Hvala.
1,Hvala.
2,Gospod Gros.
14,"Najprej bi spomnil spoštovane kolege, da je kmetijstvo osnova vsakega gospodarstva, tudi najbolj razvitega."
18,"Naj si bo to država, ki ima 100.000 dolarjev na prebivalca, ali pa tista, ki ima 1.000 dolarjev."
34,"In zato se seveda ne morem strinjati s skoraj nobeno trditvijo gospoda Glaviča, ki je tako z levo roko podrl te trditve oziroma te predloge sklepov, ki so jih predlagali v Slovenski ljudski stranki."
18,"Moram nasprotovati nekaterim trditvam gospoda Božiča, ko je govoril, da se nikjer cene ne določajo na stroškovni način."
13,"Moram povedati, da se povsod po Evropi določajo na stroškovni način, čisto povsod."
49,"In sicer določijo najprej stroške, potem ugotovijo, ali je to trg sposoben plačati in potem seveda podvzamejo določene ukrepe in eden glavnih ukrepov v zahodni Evropi je ta, da imajo kmetje kontingentirano proizvodnjo npr. mleka, pšenice, koruze in tako naprej, do zadnjega pridelka, ki je za tisto državo pomemben."
68,"Predvsem pa nobena država v zahodni Evropi ni sprostila uvoza kmetijskih izdelkov in je povsod še kako trg zaprt in še kako pod zaščito države, kajti če se te države dobro zavedajo, da če razsujejo kmetijstvo, razsujejo vse gospodarstvo, ker od kmetijstva je odvisna infrastruktura, je odvisna strojna industrija, so odvisne pač družine in življenje na vasi in pač ti ljudje, ki so nekako vzporedno potrebni kmetijstvu itd."
73,"Torej, tule bi jaz predlagal, da bi v tem 5. sklepu nekako tako dopolnili, kot je že gospod Lukač predlagal in da bi to strategijo razvoja in delovanja kmetijstva, to bi jaz tam dodal, ko bo razprava o strategiji razvoja in delovanja kmetijstva v skupščini, torej, da bi tukaj dodali poleg tega, kar je predlagal gospod Lukač, da se razmisli o takem načinu politike v kmetijstvu, kot jo imajo npr. v zahodni Evropi."
23,"Popolnoma res je, da tudi v Evropski gospodarski skupnosti ni tako idilično sožitje med kmetijskimi politiki posameznih držav, kot se pri nas misli."
21,"Tam je še kako ostra borba med posameznimi državami tudi tako enotnega trga, kot mi mislimo, da je Evropska gospodarska skupnost."
65,"Jaz celo menim, da bi nepremišljen vstop v Evropsko gospodarsko skupnost ali pa Evropsko skupnost bil za naš narod nekakšen samomor in tudi ob tej priliki naj povem, da se Liberalni stranki zdi nesmiselno in celo smešno, da nekateri v imenu države Slovenije celo pišejo pisma in predlagajo Evropski skupnosti, da nas sprejme v svojo sredo, čeprav to še ni bilo obravnavano v tem parlamentu."
14,"Predvsem bi pa gospoda Glaviča opozoril, da je primerjava z električno energijo izredno slaba."
22,"Če bi mi kmetijstvo primerjali z določanjem cen pri elektriki, potem bi seveda cene kmetijskih pridelkov morale biti bistveno višje, nekajkrat višje."
16,"Zato, ker se elektrika seveda pri nas določa na ta način kot vam je vsem poznano."
22,"Pri zelenjavi in pa pri teh mafijskih poslih, ki so okoli zelene mafije, moram povedati, da imamo po občinah zelo hude probleme."
8,Ta trgovina je praktično odprta vse sorte špekulacijam.
59,"Res je tako, kot je gospod Glavič ali pa Božič, ne vem kdo, dejal, da bi bilo potrebno to urediti zakonsko, tako da bi se pač zajelo davke iz te trgovine, in seveda ko bi se zajelo davke in carine, bi pa ta mafija postala nekonkurenčna in potem ne bi bilo treba več na drug način urejati tega problema."
16,"Čudi me pa, kako z lahkoto gospod Glavič tukaj nas pouči, kako je npr. v Avstriji."
23,"To je že gospod Stadler povedal, v Avstriji ni minimalne količine zemlje, ki bi bila pogoj za pridobitev statusa kmeta ali kaj podobnega."
41,"Jaz vam lahko povem, ker sem se veliko s kmetijstvom ukvarjal po profesionalni plati, da v zahodni Evropi, npr. v Švici ni noben problem, da je nekdo kmet, pa recimo ima samo osem krav ali pa šest in je normalno kmet."
22,"Ima vse tiste bonitete ali pa bremena, ki jih ima vsak drug kmet, ki ima npr. 40 ali pa 100 ha zemlje."
32,"In taka politika je pripeljala do tega, da alpske države celo izvažajo pšenico, žita, koruzo in podobne pridelke, celo vino Švica izvaža, kar je proti nam nekakšen absurd, vendar se to dogaja."
33,"Avstrija je neto izvoznik žit, vsi to dobro veste, ampak ne po zaslugi takih razprav, kot jo je imel gospod dr. Glavič, ampak po zaslugi ene koncizne, premišljene, dolgoletne politike v to smer."
56,"Glede blagovnih rezerv, o katerih je govoril gospod Kramarič, je to sicer delno res, da so tukaj bile razno razne zadeve narobe vodene, vendar se ne morem strinjati, da bi vse blagovne rezerve prevzela država, ker v tem primeru bomo zopet prišli v taka dejanja kot jih država pač vodi, v slabo skladiščenje in tako naprej."
34,"Ta primer, ki se je v Tržiču zgodil, se je zgodil zaradi tega, ker tisti, ki so bili zadolženi za blagovne rezerve, pač niso bili vestni in bi jih bilo treba postaviti pred sodišče."
4,Tu je zadeva jasna.
46,"Res pa je, kot je gospod Atelšek rekel, da določanje cen pripada vladi, vendar skupščina ima pravico predlagati, tako tudi tukaj notri v predlogu sklepov piše in ne vem, zakaj je gospod Atelšek Slovensko ljudsko stranko oziroma predlagatelje napadel, češ da jemljemo vladi pravico določanja cen."
15,"Torej, če si natančno preberete, boste videli, da je tako napisano, kot ste sami govorili."
10,Na koncu moram še nasprotovati trditvam o liberalno tržnem konceptu.
52,"To ni liberalno-tržni koncept, kar so nekateri tukaj govorili, vendar je anarho-liberalni, anarho-liberalistični koncept, kot je pravilno povedal gospod Frelih in sem mu zato hvaležen, da je opozoril na anarho-liberalistični značaj nekaterih izjav, načinov gospodarjenja in tako naprej, gospodarske politike, ki se hoče z imenom liberalizem, liberalističen nekako legitimizirati v tem narodu."
6,To pa seveda ne gre skupaj.
25,"To pa moram še enkrat poudariti, da vse to, kar je dogovorjeno o sprostitvi, o taki divji kmetijski politiki, da je to čisti anarho liberalizem."
24,"Tukaj bi še opozoril, da bi vlada morala seveda enakovredno obravnavati tako družbena posestva kot zasebne kmetijske gospodarstvenike in tukaj je veliko za narediti."
67,"Družbena posestva, to je še prejšnja vlada naredila nespametno potezo, da je plačala nabavo oziroma sofinancirala nabavo gnojil in podobno družbenim podjetjem, namesto da bi, tu bi pa se z gospodom Glavičem strinjal, te kmetijske kombinate prisilila v vsaj enakopravno delovanje kot kmetje poslujejo in seveda v tem primeru bi veliko manj težav imeli s temi kombinati, na primer pri zakonu o denacionalizaciji, o privatizaciji in podobno."
11,"Na koncu naj povem samo še en primer, recimo iz Argentine."
20,"V Argentini je recimo kilogram piščancev 80 do 85 centov za izvoz, na domačem trgu pa od 2-3 dolarje."
16,"Potem si pa izračunajte, koliko država pomaga izvozni proizvodnji v tako močni državi kot je Argentina."
2,Hvala lepa.
3,Gospod Janez Žampa.
3,"Spoštovane poslanke, poslanci!"
24,"Menim, da podpremo te sklepe, ki so predlagani seveda z vsem tem, kar je že bilo podanega in kar bo še verjetno kdo pripomnil."
16,"Res je pa nekaj, da teh pet točk ima čisto, če tako preprosto imenujem, gasilsko težo."
18,"To ni nek predlog, ki bi dejansko nekaj temeljitega, nekaj trdnega ali trajnega v slovenskem kmetijskem prostoru naredil."
36,"Zato menim, da je nujno in pozivam vlado in vse prisotne, da čimprej pristopi v slovenski državi k temu, da dodelamo en agrarni projekt, ki se bo moral realizirati verjetno v treh, štirih ali petih letih."
19,"Da bo za tem stala vlada, da bodo za njim stali vsi parlamenti, ki bodo v to hišo prihajali."
12,"Ta projekt pa mora imeti strokovno težo, ekonomsko težo, ne pa politično."
10,Politične teže smo imeli dovolj pol stoletja v agrarnem prostoru.
14,Zdaj pa nekaj moram k temu dodati tudi replik gospodu Božiču in gospodu Glaviču.
5,"Malo bom pomešal, se opravičujem."
14,"Prvo, gospod Glavič, vi ste rekli kmetijska šola, šole naj dajo denar za pšenico."
30,"Jaz bi vas kot profesorja, doktorja in normalno predavatelja na neki šoli, se opravičujem, ker ne vem, na kateri šoli predavate, se mi zdi nerodno, da ne razumete kmetijskega šolstva."
45,"Kako naj kmetijsko šolstvo funkcionira brez zemlje, kako naj, jaz ne vem, če ste kemik, brez kemičnih naprav v šoli ali na univerzi predavate, kako naj kmetijsko šolstvo funkcionira brez zemlje, brez strojev, brez črede, brez inštruktorjev, kaj jaz vem kaj vse tukaj mora biti?"
9,"Menim, da je ta dejavnost, šolstvo, ki nima strehe."
17,"Tudi to, kmetijsko šolstvo mora imeti kapital, mora imeti obratni kapital tako kot mora imeti tudi kmetija."
53,"In še nekaj več, kmetijsko šolstvo nikjer na svetu ni, ravno pretekli teden sem bil v Plantahofnu v Švici dva dni v šoli na predavanju, nikjer na svetu ni kmetijske šole, ki bi bila profitna dejavnost, ampak je to šola, ki se vanjo vlaga kapital in država stoji za tem, da to pokriva."
11,Ne bi pa jemali šolam denar in da plačujemo proizvodnji pšenico.
4,To najbrž ne gre!
1,Drugo.
7,Vi ste veliko povedali o sosednji Avstriji.
24,"Jaz bi vam zelo rad na kratko povedal: mislim, da vi to deželo zelo dobro poznate, da pa nočete povedati resnice o tej državi."
12,"V Avstriji je povprečje velikosti kmetije 13 ha; to je točno, uradno."
8,"Vsi drugi elementi so bili povedani, to ne."
26,"Ampak nekaj drugega bi povedal: država Slovenije ima na petih točkah, na petih lokacijah proizvodnjo prašičev; letno proizvedemo na teh petih mestih v državi Sloveniji 350.000."
16,"Sosednja Avstrija, dežela Štajerska, v vsem svojem južnem predelu letno spita 400.000 pitancev na 2.800 kmetijah."
22,"Menim, da moramo tu začeti, če hočemo govoriti o sosednjih državah; te elemente moramo preštudirati in jih vgraditi v naš kmetijski prostor."
14,"Gospod Božič je rekel, da izračunavanje stroškov ekonomije v kmetijstvu ne pride v poštev."
9,"Jaz ne vem, kako lahko nek poslanec izloči agroekonomijo."
7,"Ne vem, tega si ne morem razlagati."
12,Kajti agroekonomija je temelj preživljanja slovenskega naroda ali naroda v neki državi.
9,"Če ti instrumenti odpovedo, potem nam praktično vse razpade."
18,"Prvo - tukaj se je že danes slišalo: mi moramo ekonomsko vrednotiti, kaj stane in kako do tega priti."
22,"Sedaj pa nekaj več: država Slovenija je druga država v Evropi, oziroma prva za Švico po svojem geografskem položaju za pridelovanje hrane."
7,"Prva je Švica, druga je država Slovenija."
26,"In država Slovenija, če hoče - študije so narejene in si jih lahko pogledate, da ne boste rekli, da kmetje govorimo na pamet, so narejene in dodelane."
24,"Če hočemo v državi Sloveniji pridelovanje hrane postaviti na ekonomsko ceno, kar ste vi, gospod Božič, izpodbijali, moramo v Sloveniji opustiti 300.000 ha površin."
4,Enostavno jih moramo opustiti.
33,"Zato država Švica, ki je še bolj gorata kot mi, vlaga 40% državnega kapitala na vrednost proizvodnje hrane v kmetijstvu, da je obdržala in da so ti hribi v Švici takšni, kot so."
28,"Naši hribi so pa taki kot so, da jaz danes o njih ne bom razpravljal in ne govoril; vsi, ki tukaj sedimo, jih dobro poznamo in nočemo vedeti."
7,Hočem povedati to: ne gre brez izračuna!
9,Dve stvari sta: vlada Slovenije ima ministra za turizem.
53,"Če se bomo tako obnašali, da bomo agroekonomijo izbrisali, da bomo znanost in šolstvo v kmetijstvu dali na tla, potem tudi takoj odpokličimo ministra za turizem, ker potem bodo k nam prihajali kot turisti samo še lovci po medvede, ker bo naš gorati svet praktično porastel, ravninski del se bo pa dejansko odselil."
18,"Zato je nujno - in zato danes s tega mesta govorim - da je teh pet točk trenutno praktično ""gasilskih""."
10,"In prav da so, ampak moramo k temu resno pristopiti."
3,Dejstvo je eno.
6,"Rekli boste, gospod Božič, ekonomski izračun."
30,"Kmetijski inštitut Slovenije je izračunal 21 tolarjev, mi smo v Ptuju obdelali kmetije na 6 ton pridelane pšenice na ha in je dejanska cena 20,43 SIT - na 6 ton pridelka!"
25,"Če bi šli na 5 ton, bi bila ta cena podobna Kmetijskemu inštitutu Slovenije; če pa bi šli na 7 ton, bi bila pa nižja."
9,Na drugi strani pa govorimo o ekosistemu in eko-agro-proizvodnji.
30,"Potem se moramo soočiti tudi s tem, koliko bo jutri stal kilogram pšenice, ko ga bomo pridelovali na ekosistemu, kar pomeni 2,5 ali 1,5, največ pa 3 tone na ha."
16,Koliko bo pa takrat stal kilogram pšenice in kdo bo takrat dal denar za to pšenico?
21,"Ali bomo imeli toliko dolarjev v državni blagajni, da bomo vse to uvozili, to pa je drugo vprašanje - če bomo imeli."
5,Mleko je bilo tolikokrat omenjeno.
14,"Gospe in gospodje, edini kmetijski proizvod v državi Sloveniji, ki je višek, je mleko."
16,"In ta kmetijski proizvod je za mene, kot kmeta, tako šibek, da se lahko jutri zruši."
6,Vi ste rekli: proizvodnja mleka raste.
3,To ni res!
8,"Mleko se prodaja na račun sociale, socialnega problema."
24,"Mi imamo točne podatke: v ptujski mlekarni imamo 2.800 dobaviteljev mleka v mlekarno; od tega jih je 1.800, ki letno oddajo do 5.000 litrov."
22,"To pomeni, da si marsikatera družina od svojega zoba odtrga in odnese v mlekarno, da si lahko plačajo elektriko in druge dejavnosti."
5,Kaj hočem s tem povedati?
11,"Država tukaj nima ključne strategije, ki bi jo morala takoj izpeljati."
19,"Zato sem prej uvodoma rekel: Avstrija ima proizvodnjo 400.000 bekonov na 2.800 kmetijah, mi pa 350.000 na petih obratih."
11,"To pomeni, da moramo manjše kmetije hitro preusmeriti v prirejo prašičev."
18,To je stvar vlade in ne stvar parlamenta; pripraviti mora projekt in manjše kmetije preusmeriti v proizvodnjo prašičev.
27,"S tem ne bomo več uvažali mesa prašičev, ki ga danes uvažamo, in ne bomo imeli viškov mleka, ker bomo to vrsto dejavnosti preusmerili v drugo dejavnost."
10,Dejstvo pa je - to pa se ne storiti čez noč!
21,"Država mora narediti projekt, program in s tem programom iti naprej in ga verjetno lahko realiziramo v zelo, zelo kratkem času."
2,Še nekaj.
18,"Od podjetij, ki odkupujejo od kmetov pitano govedo, mora kmet čakati na denar od 50 do 60 dni."
10,"Ali je kakšen predlog od teh, ki bodo odkupili pšenico?"
4,"Ministrstvo, kaj boste naredili?"
6,"Tega ne vem, še ni razrešeno."
21,"Mene so danes poklicali iz Ptuja po telefonu, da podjetja, ki bodo odkupila pšenico, jo hočejo plačevati skozi celo naslednje leto."
15,"Tako kot bo šla pšenica iz silosov ven, tako naj bi šel denar na kmetijo."
8,"Potem si zamislimo, kako bo šla proizvodnja naprej."
2,In zelenjava.
11,Prej je bilo veliko govora o zelenjavi in monopola pri tem.
65,"Poglejte, tu je pa najtrši oreh, kjer bi lahko mi, država Slovenija, zaposlila ogromno število ljudi in pridelovala zelenjavo; toda ne monopolno, tako kot je danes, ko si tovarna Eta za industrijsko pridelavo zelenjave hoče pridržati pravico, da bo plačala eno polovico - 50% - v 50 dneh, drugo polovico pa celo do novega leta, to se pravi do 31.12. tega leta, ali celo v naslednjem letu."
17,"Ker pa ni druge industrije kot ta, in bodo ti, ki pridelujejo zelenjavo, padli pod ta udar."
12,"In bodo prihodnje leto klicali nekoga, da nam bo kdo pripeljal zelenjavo."
23,"In še nekaj: tukaj vas sedi nekaj strokovnjakov, ki se spoznate na zelenjavo - vsaj upam da, in če ne tukaj, pa v vladi."
21,"Tudi zelenjava je danes tiste vrste, ki mora biti pod kontrolo, kako se prideluje, s čim je zaščitena in kaj pomeni?"
15,"Ali je ta zelenjava sploh prišla zdrava na naš trg, do našega potrošnika, ali ni?"
41,"In če jo bomo pridelovali doma, v državi Sloveniji, bomo, prvič, vedeli, kakšne kvalitete je, na kakšni osnovi je pridelana, in tudi zaposlili primerno število delovnih ljudi, ki že imajo stanovanje, hišo, ki imajo zemljo in zato ni potrebnih številnih hektarjev."
15,"Vemo, da je za vrtninarstvo tudi hektar dovolj in lahko ena družina zelo dobro živi."
35,"Toda teh instrumentov ne uporabljamo v državi Sloveniji oziroma pristojno ministrstvo na tem še ni nič naredilo - ne tisto, ki je prej vladalo pol stoletja, in tudi ne ta dva, ki sta nastala po volitvah."
3,Hvala za pozornost.
2,Hvala lepa.
4,Besedo ima gospod Zakonjšek.
2,Spoštovani zbor!
6,Predvsem morda eno od proceduralnih vprašanj.
8,Replike se ponavljajo in se razširjajo v razprave.
54,"Če želimo, imamo v poslovniku določeno, kaj je replika, potem prosim, da se na tem zboru dogovorimo, da bo replika res replika, ne pa da, kot sem moral preko teh replik, ki so bile široke razprave, ki jih nekateri niso uspeli opraviti na predhodni seji, čakati 6 razpravljalcev, ki so se javili preko replik."
42,"Ta metoda se je skoraj da že kot praksa uveljavila v temzboru in to po moji oceni zavlačuje delo zbora, je neracionalno in seveda ne omogoča poslancem, ki se pripravijo, ki hočejo razpravljati o teh temah, da pridejo pravočasno na dnevni red."
8,To je samo predlog izven te konkretne razprave.
1,Drugo.
38,"Gospod podpredsednik, ti si na prejšnji seji, kot se spomnim, zaključil razpravo o tej temi in smo prišli na razpravo o sklepu in ker nismo bili sklepčni, smo se pač dogovorili, da bomo sklep sprejeli na tej seji."
103,"Na današnji seji se ta razprava širi preko vseh okvirov teme, ki je bila na dnevnem redu in predpostavljam, seveda motivi so meni lahko jasni in so podani za takšno razpravo, tudi prizadeto če hočete s strani posameznih razpravljalcev, vendar se mi zdi, da v gradivih, ki so nam bila ponujena in v vsem kar imamo na razpolago, ni osnov za to, da bi se razprava širila v tako široke okvire in da bi zajela praktično to, da se potem pogovarjamo, na kakšni stopnji naj se ta politika v kmetijstvu oblikuje v smislu liberalne, anarhične, vodene, subvencionirane in ne vem kaj vse še?"
27,"Za to nimamo ustreznih podlag, pač pa slišimo s strani poslank in poslancev neke absolutne resnice kot stvari, ki naj ne bi bile izpostavljene v nikakršnem dvomu."
17,"Če že kdo izpostavi to v nekem dvomu ali vprašanju, pa doživi kritiko z vidika kitične diskvalifikacije."
38,"Mislim, da tudi to dokazuje, da razprave brez ustreznih priprav na tako pomembni temi kot je kmetijstvo lahko vodijo v govorenje, ki ne bo dalo tistih rezultatov, ki bi jih resnično želeli, da jih dosežemo na tem področju."
11,"S tega stališča jaz ne sprejemam teh predlogov sklepov, razen prvega."
36,"Prvi je za mene dovolj jasen, ta odgovarja trenutni situaciji in tu je dana jasna usmeritev vladi, ki ima po zakonu, po zakonu o cenah in drugih zakonskih predpisih dolžnost, da ureja te odnose, ta razmerja."
34,"Vse drugo je pa, ne da ni samo po sebi problem, meni se zdi, da ne odraža bogastva že sedanje razprave niti težine problema, s katerim se srečujemo na področju kmetijstva in kmetijske politike."
9,"Frelih je govoril o mnogih problemih, Glavič in drugi."
67,"Zdi se mi, da bi kazalo dejansko pustiti času čas, da vlada pripravi to, kar je minister Protner obljubil v neko zasnovo kmetijske politike in strategije in da se potem na tej osnovi sprejmejo ustrezni sklepi v tem parlamentu, ki bodo sigurno daljši, konkretnejši in bolj globoki, kot je pa to kar je poskušamo sedaj v teh nadaljnji treh, štirih sklepih, ki so predloženi sedaj našemu zboru."
7,"Torej, še enkrat, da sem povsem jasen."
91,"Ne trdim, da vse to kot tu piše naprej ni problem in da ni potrebno teh stvari ustrezno in z ustrezno odgovornostjo vlade rešiti in reševati v dogovoru z ustreznimi pač inštitucijami, ki so po zakonu in sicer zadolžene za to področje, da pa vendarle to v tej fazi izpustimo in da se usmerimo na ta prvi sklep, ki je dejansko problem trenutka, še posebej v zvezi z zadnjimi ukrepi s strani Hrvaške in potem seveda v neki širši dejansko poglobljeni razpravi se opredeli politika do kmetijstva v vsej njeni kompleksnosti."
25,"Jaz bi lahko našteval še 5, 10 če hočete vprašanj, ki so bila delno že danes izpostavljena, delno ne, ki jih v teh sklepih ni."
27,"Se pravi, da je to še vedno hibrid, ki pač odraža neko trenutno situacijo, ne pa tega, kar bi verjetno ta zbor, tudi poslanci tega zbora želeli."
2,Hvala lepa.
2,Hvala lepa.
5,"No, imam še tri prijavljene."
26,"Jaz bi samo prosil tiste, ki bi mogoče želeli dati svoj predlog sprememb teh sklepov, da to v pisni obliki naredijo, da bomo lahko potem glasovali."
4,Gospod Šonc je naslednji.
4,"Spoštovani predsednik, spoštovani kolegi!"
21,"Strinjam se s tistimi, ki apelirajo na to, da bi se razprava pravzaprav koncentrirala na sklepe, ki smo jih dobili pripravljene."
37,"Jaz bi uvodoma samo par besed rekel, da strinjam se s tistimi, ki menijo, da je kmetijstvo specifika, ki menijo, da je kmetijstvo dolgoročno gospodarjenje, ki menijo, da je kmetijstvo nacionalni interes, vendar je kmetijstvo tudi gospodarstvo."
7,Celo temelj gospodarstva je bilo danes rečeno.
25,"In zato se mi zdi, da bi bila napačna politika ta, da bi pripeljali kmetijstvo v absolutni monopol z zaprtimi mejami in z stroškovnimi cenami."
35,"Namreč kako to zgleda v praksi bom povedal samo to, da tisto noč, ko je bila zaprta meja med Hrvaško in Slovenijo, je zrasla cena mesa na našem področju za 50 do 60% - čez noč."
54,"No in seveda če primerjamo drugo gospodarstvo s to problematiko, bomo videli, da poznamo probleme našega Vidma, ki je izgubil zaradi Jugoslavije, ki je tudi projektiral za Jugoslavijo, 40% proizvodnje, poznamo primer pivovarne Laško, ki je 40% plasmaja v Zagrebu so jim odrezali, poznamo primer Slovina Brežice, polovico izvoza v Zagreb in tako naprej."
23,"In še kako so morali ti, ki se ukvarjajo s temi firmami, sami tudi iskati rešitve iz tiste situacije, ki je takrat nastala."
30,"Hočem tu povedati v tem smislu, da 2. točka je za mene sicer problematična za kmetijstvo in je to res, vendar tu bi morali dati predlog, kaj bomo sami naredili."
20,"Ne morem sprejeti, to bomo vladi pripeljali toliko in toliko mleka pa delajte z njim kar hočete, nam pa plačajte."
9,V tem smislu je ta točka za mene problematična.
14,"3. točka se mi zdi, da je določitev cene tu v skupščini zelo problematična."
13,"Če bi ta sklep sprejeli, bi rekli, Zbor občin je sprejel ceno 23,50."
37,"Jaz sem poslušal razpravo po televiziji, sem bil izredno presenečen in bi rekel celo zadovoljen, ko je gospod Frelih rekel, da bomo pridelali 100.000 ton pšenice, kar bi bilo za nas, kolikor jaz poznam situacijo, skoraj dovolj."
26,"Namreč na nek način sem sodeloval pred leti, ko smo politične njive takrat sadili, čim več lastne pšenice, zato sem bil presenečen in sem pravzaprav zadovoljen."
12,"Kar se tiče 4. točke, jaz se pridružujem gospodu Božiču v celoti."
19,"Namreč ne moremo kriviti trgovcev in jih označevati za mafijo, če ne funkcionira inšpekcija in če ne funkcionira davkarija."
10,In jaz to ne sprejemam iz lastne izkušnje pri nas.
21,"Dokler je to bil monopol Agrokombinata, da bo nam dal dovolj pridelkov vrtnarskih, sadja in zelenjave, to so bili večni problemi."
25,"Vsak teden smo imeli zbor potrošnikov na krajevni skupnosti in nikdar ni bilo solate, nikdar ni bilo pravih jabolk, nikdar ni bilo tega ali onega."
30,"Ko smo spustili noter tako imenovane, ki smo jim rekli Šiptarji, je bilo vsega dovolj; tudi v času vojne je bilo dovoljjaz ne vem kje so dobili, ampak bilo je."
13,Vendar naj deluje davkarija in naj delujejo inšpekcije pa bo vse v redu.
37,"Predlagal bi pa konkretno, da za moj pojem bi bilo dovolj, da Zbor občin sprejme 1. in 5. točko in s tem smo pravzaprav čisto vse povedali, 2., 3. in pa 4. pa pustimo vladi, ne skupščini."
6,To bil bil moj končni predlog.
2,Hvala lepa.
2,Hvala lepa.
6,Gospod Urbančič je naslednji na vrsti.
8,Podprl bi te sklepe za cene živilskih artiklov.
35,"Zdaj bom pa malo bolj ironičen; podprl bi tudi gospoda Glaviča in njegove istomišljenike v tem, da čim prej vržemo naše kmete na mednarodno konkurenco glede kmetijskih pridelkov, ker je povsod po vsem svetu subvencionirano."
42,"In da to čimprej dotolčemo slovenskega kmeta ekonomsko do kraja, da bomo tisto ekonomsko, ne bomo več razpravljali o njem v ekonomskem smislu, pač pa bomo v naprej razpravljali o tem, kdo in za kakšno ceno bo vzdrževal kulturno krajino pri nas."
2,Hvala lepa.
1,Hvala.
4,Gospod Slejko ima besedo.
19,"Že prvič, ko sem govoril, sem bil proti temu, da obravnavamo tukaj cene, ampak kvečjemu kmetijsko politiko na splošno."
19,"Kako se razvija razprava mislim, da smo danes nastopili v eni anarho-libiralitični pozi, kakor bi rekel moj kolega Vitko."
20,"To govorim predvsem zaradi tega, ker mislim, da kmetijstvo v tem trenutku ni več stvar ekonomije, ampak predvsem stvar politike."
30,"Saj se ne gre več za to, ali bo neka cena ekonomska ali pa taka, ampak ali rabimo kmete, za kaj jih rabimo in koliko so močni, da jih rabimo?"
12,"Zdrava pamet mislim, da pušča tukaj, sledi zdrave pameti so že izginile."
22,"Zaradi tega delujemo kot na enem predvolilnem nastopu in pobiramo svoje politične glasove pri tisti strukturi, ki mislimo, da jo bomo dobili."
41,"Jaz bom še enkrat nastopil v smeri izgubljanja glasov in bi malo povedal tu v povezavi z normalnim gospodarstvom, da moramo kmetijstvo ravno na tak način tretirati kot gospodarstvo, ko nas je samo 2 milijona in se moramo k temu podrediti."
23,"Lahko filozofiramo, da imamo Avstrijce za primerjavo, pa Evropo, pa Argentino, pa ne vem kakšne sisteme vse še, ampak nas je 2 milijona."
30,"Če bi še pomanjšali ta sistem na enega samega, pa bi rekli, ali imam jaz lahko doma svojo mlekarno pa svojo kravo in vse to, ne vem kam bi prišli."
101,"Jaz lahko doma na gredici, bom rekel na balkonu imam kvadratni meter in pol pšenice, tista cena približno te pšenice je 150 do 200 tolarjev za kilogram, če imamo mi njive doma v povprečju velike, bom rekel po pet arov ali pa 15 arov, pa kakor je gospod Šonc prej pravil, da je v politični borbi za pšenico sodeloval, jaz sem tudi enkrat sodeloval pa sem hodil po Primorski, se spomnim, pa smo poželi 10 arov, pa smo šli na malco za 2 uri, pa smo spet 10 arov, pa smo spet šli na malco, pa je bil kar prijeten dan."
8,"Če je dež padel, je bil še lepši."
4,Vse je šlo počasi.
10,"To ni bila stvar ekonomije, to je bila stvar politike."
9,"No isto, podobno, dajemo sedaj celo našo kmetijsko politiko."
31,"Na koncu razlika med 18 in 23 par in pol je cca 10 milijonov mark, od 8 do 10, odvisno ali bo tolar devalviral ali ne bo, odvisno kdaj to poberemo."
60,"Včasih si misliš, ali se splača za to razpravljati, smo na koncu študentom dali 40 milijonov mark za malce pa so nam za to hvaležni, pa smo dali drugim, vojski 50 milijonov mark več, pa policiji kaj več, pa kakšnemu smo kaj vzeli, ker se ni znal zavzeti, na koncu se vse to vrne skozi naše žepe nazaj skozi davke."
10,Recimo da je 10% kmetov pa plačamo 10% skozi davke.
13,"Ampak to je stvar politike, ni zdrave ekonomije, ali pa zdrave pameti celo."
22,"In tako stalno delamo na vseh področjih; svoje male interese ščitimo, namesto da bi prilagodili svojo majhnost, rekel bom, drugim velikim sistemom."
50,"Na koncu bi tudi lahko po drugi anarho-liberalni razpravi sklepali, da mi sploh ne rabimo kmetijstva, ker lahko vse zunaj kupimo, ne rabimo elektrarn, da nam mažejo ozračje, ker lahko elektriko uvozimo, ne rabimo vseh velikih tovarn, v bistvu smo mi neki cariniki, ki pobiramo prispevke in od tega živimo."
6,Bom rekel mogoče je to najpametneje.
41,"Vemo, da rabimo poseljeno krajino, urejeno in zaradi tega si določimo tak davek, ampak cilj, če hočemo naše, bom rekel, proizvodne kapacitete, ekonomične, moramo imeti tudi delovno silo, da bo dobivala hrano po takih cenah, kakor jo dobivajo drugje v svetu."
38,"Zato morajo biti cene tržne, kar pa ni tržnega, kar pa hočemo, recimo dati kmetom zaradi tega, da ostanejo na zemlji in določimo, koliko naj proizvajajo, kaj naj proizvajajo, na katerih terenih in jim dajmo za to dotacije."
36,"Če damo za vojsko 300 milijonov mark, damo lahko tudi kmetom, toliko manj ali več, ne vem koliko se tukaj zmenijo in koliko so eni in drugi močni in kakršni so naši interesi za to poseljenost."
17,"Prej smo imeli eno, rekel bom, intenzivno kmečko proizvodnjo, smo gradili od živilstva do tam velike štale."
22,"Mi smo v bistvu podedovali sistem, ko so kmeta hoteli na vsak način uničiti, čeprav mislim, da se kmeta ne da uničiti."
46,"Hoteli so ga na vsak način uničiti, da so mu zmeraj manjšali tisto zemljo, ki jo je predeloval, tako da bi ga prisili, da se odseli v tovarno in mi smo na našo nesrečo tukaj podedovali, ko hočemo zdaj doktrino majhnih kmetij ustvariti in visokih stroškov."
47,"Nekateri so imeli srečo v Ameriki, da je bila državljanska vojna, so jim delili zemljo po 160 hektarjev, v Angliji so imeli srečo, ko je prišlo do tiste, bom rekel revolucije, ko so propadli rejci ovc in so morali zato zemljo prodati in so se maksimalizirale parcele."
31,"Vemo, da je razlika med Prekmurjem in bom rekel Notranjsko, razlika je med Primorsko glede vegetacije, med Postojno in Vipavo, kjer je 20 km razlike, je tri tedne razlike v vegetaciji."
17,"Vse to moramo pri tem upoštevati, pa ne samo v kmetijstvu, tudi v industriji in drugih zadevah."
3,Prilagajati se moramo.
5,Zakaj ne izkoriščamo svoje majhnosti?
24,"Zakaj se hočemo delati Ruse, Amerikance, pa cel svet, pa dobro, da kdo ne pride še s tem, da bomo delali svojo vojno industrijo."
35,"In kolikor mislim, da je brez potrebe, da se stalno menimo o teh cenah tu in vsakih cenah od delovne sile naprej, ker mislim, da je to delo vlade, drugače bomo tudi začeli skupščino pometati."
21,"Tako, mislim, da sem izkoristil svojih pet minut, da malo nakladam, da vam kradem čas, kakor se bomo ves dan izgubljali."
1,Hvala.
4,No prijavljenih ni več.
9,"Vprašal bi gospoda Dragovana, če bi želel še kaj?"
4,Gospod Štefančič se javlja.
11,"Potem najprej ima gospod Štefančič besedo, potem Dragovan, če želi odgovoriti."
2,Hvala lepa.
5,Spoštovane poslanke in spoštovani poslanci!
23,"No to, o čemer je pravzaprav pripovedoval v malo daljšem nastopu gospod Žampa, jaz mislim, da je v tem bilo veliko zlatih resnic."
17,"Ena od zlatih resnic je tudi ta, da seveda sveti Jakob zori žito, čeprav se sonce skrije."
4,Tudi v našem parlamentu.
23,"Namreč, če žito dozori, ga treba pospraviti in odpraviti v žitnice in ga vanj pospraviti; narediti vse, da bo to žito primerno pospravljeno."
13,"Preveč se mi zdi, da danes tukaj poslušam filozofijo potiskanja kmetijstva v kot."
8,"Žal taka odmevnost je, tako slišim te stvari."
6,In sem začuden nad temi rečmi.
11,Potem seveda tudi take stvari: primerjanje recimo tržnost mleka in piva.
6,"Mislim, da to preprosto ne vzdrži."
5,Še manj moke in piva.
22,"Namreč pšenica je vendarle strateška tvarina in države, to smo poučeni, usmerjajo s cenovno in razvojno politiko te stvari, ki so strateške."
44,"In jaz menim, da moramo se tudi mi odločiti za to, ne bo nič na robe, če bomo rekli, da so predlogi četudi z ustreznimi dopolnitvami dovolj primerni za sprejemanje in da si seveda na ta način zagotovimo eno od eksistenčnih nujnosti naše nacije."
1,Hvala.
2,Gospod Šonc.
1,Prosim?
9,"Ja, to pa nisem vedel in nimam niti zapisano."
4,Gospod Šonc je zdajle.
6,Bom gospodu Božiču potem dal besedo.
10,Gospod Štefančič je namreč nekje v enem smislu omenjal mene.
17,"Rekel bom res na pivo in mleko, vendar v tem primeru se točno kaže problematika izgube trga."
10,Zato sem jaz to primerjavo naredil in ne zaradi drugega.
5,To bi rad samo pojasnil.
1,Hvala.
2,Gospod Božič.
1,Hvala.
18,"Najprej bi takole rekel, da se opravičujem gospodu Žampi, ker mu ne znam na primeren način povedati stvari."
34,"Prosil bi pa v bodoče, da če ne razume o čem govorim, potem mu ni treba zadeve interpretirati, ampak naj razmisli ali pa si vzame magnetogram in prebere, da bo razumel za kaj gre."
2,Druga zadeva.
9,"Govorilo se je o tem, da Avstrija izvaža pšenico."
9,"Avstrija izvaža pšenico po 10, 12, 13, 14 tolarjev."
28,"Danes je v Delu podatek, londonska borza, lahko je zelo slaba roba, največ kar lahko izračunate, ne gre za funte ampak za dolarje, je 11 tolarjev za kilogram."
11,"Mislim, da moramo biti objektivni in da moramo ščititi naše kmetijstvo."
10,"Če te razlike niso zadosti, je treba napraviti ustrezne analize."
27,"Pa ne na tak način kot predlaga gospod Žampa, ampak resne analize in ne predvsem iz lobijskih logov, pač pa če je treba tudi iz neodvisnih inštitutov."
10,Dosti stvari bomo morali preračunati in ne samo vprašanje pšenice.
7,"Dosti drugih, ki so še bolj kritične."
21,"Jaz bom tisočkrat rekel okrog električne energije in okrog drugih izdelkov, ki so po enakem sistemu lobiranja prišli do nekaterih cen."
5,Te države ne smemo uničiti.
11,"Pa ne glede na to, da bo nekdo postal ""manj komod""."
8,"Vsi bomo postali ""manj komod"", vključno s kmeti."
32,"Če kdo tega ne bo priznal, bo šel pač na ceste; nekaj časa bo na cestah in štrajkal, potem bo pa moral odnehati, ker ga bodo drugi vrgli dol s te ceste."
1,Hvala.
1,Hvala.
9,"No in zdaj res gospod Dragovan, če želi besedo."
9,Če želi kaj odgovoriti v zvezi s temi razpravami.
5,Gospodu Božiču najprej kot repliko.
10,V Avstriji je odkupna cena pšenice 3 in pol šilinge.
12,"Če preračunamo, to pomeni višjo ceno kot je danes nastavljena pri nas."
12,"Kar se pa tiče podatka iz Dela, midva sva preračunavala oziroma usklajevala."
5,Zdaj tam ni točno jasno.
19,"Sicer govori o ceni v centih za mernik, ni pa določeno ali so to centi dolarja ali centi funta."
2,Ne vem.
21,Mislim da po današnji razpravi in po tem kar smo vsi skupaj slišali in se je tudi zavleklo v ta čas.
4,Veliko je bilo povedanega.
13,"Spomnil bi na razpravo gospoda Freliha, ki je lepo plastično to problematiko orisal."
49,"Predlagam, da te sklepe, ki jih je nekako akceptiral tudi kmetijski minister, sprejmemo. 1. in 5. sklep sta zavezujoča oziroma zadolžujemo vlado, ostale 2., 3. in 4. sklep lahko sprejmemo take kot so predlagani, s tem da vlade to ne zavezuje, ampak da ji pomagamo, da se vlado usmerja."
8,"Se pravi, da jo s temi sklepi usmerjamo."
23,"V razpravi smo pač ugotovili, da problematika je in da obstaja in od tod tudi ti sklepi, za katere mislim, da so sprejemljivi."
5,"Zato predlagam, da jih sprejmemo."
1,Hvala.
2,Hvala lepa.
8,Razprava o predlogu sklepov je s tem zaključena.
9,V pisni obliki sem dobil v bistvu dva predloga.
15,"Prvi je predlog gospoda Glaviča, ki namesto tega besedila sklepov predlaga, da zbor sprejme naslednje:"
27,"""Zbor občin zadolžuje vlado, da glede na pripombe iz razprave pripravi predlog strategije kmetijstva v spremenjenih razmerah in predlog sanacije kmetijstva v okvirjih zasnove ekonomske politike države."""
5,To bi bilo celotno besedilo.
6,"Se pravi, da ne sprejemamo ostalega."
12,"To bom dal najprej na glasovanje, ker je v bistvu najbolj oddaljeno."
34,"Drugo je pa amandma gospoda Planinška, ki pa samo predlaga, to bomo v okviru 3. točke oziroma tretjega sklepa obravnavali, da se na koncu 3. točke doda še vejico in pa ""in oljne ogrščice""."
3,Glasovali bi takole.
13,"Najprej o predlogu dr. Glaviča, da sprejmemo tak sklep, kot sem ga prebral."
4,Razprava je zdaj zaključena.
5,Možna je kvečjemu še obrazložitev.
1,Dobro.
6,Gospod Dragovan želi obrazložiti svoj glas.
15,"Gospod Glavič je predlagal v bistvu spremenjen 5. sklep, s tem da ga je dopolnil."
22,"Jaz predlagam, da ta njegov sklep vključimo namesto sedanjega v 5. točko in da sprejmemo tudi ostale sklepe, ki smo jih predlagali."
1,Dobro.
14,"Jaz moram najprej dati na glasovanje predlog, tako kot ga je dr. Glavič podal."
21,"Ko bomo do 5. točke prišli, potem, če ne bo tako sprejeto, se bomo pa še odločili, ali 5. točko spremenimo."
19,"Torej, najprej bomo glasovali o tem, da namesto teh sklepov, teh točk, sprejmejo to, kar je predlagal doktor Glavič."
3,Poglejmo prisotnost najprej.
6,Kdo je za predlog dr. Glaviča?
5,Predlog ni dobil zadostne podpore.
32,"Zdaj bi pa, ker so mnogi poslanci bili mnenja, da je kakšen sklep oziroma, da je kakšno točko treba črtati itn., bi šli po točkah glasovat, ne kot celoto ampak po točkah."
13,"Mislim, da je to v skladu z razpravo, ki je bila tukaj opravljena."
4,Najprej o 1. točki.
10,V zvezi s to točko ni nikakršnega predloga za spremembo.
12,"Jaz samo predlagam redakcijsko, da se prvi dve besedi med seboj zamenjata."
7,"Oprostite, druga in tretja: ""zbor zadolžuje vlado""."
2,Samo moment.
6,Pred glasovanjem je možno glas obrazložiti.
6,Torej to bi bila edina sprememba.
11,"Preden gremo na to točko, želi gospod Feltrin obrazložiti svoj glas."
1,Proceduralno?
20,"Gospod predsednik, ne strinjam se, da bi vsako posebej, preberite še enkrat, sem sodeloval pri teh sklepih in se vežejo."
15,"Prosim vas, to se veže eden na drugega in če boste enega, boste naredili anahronizem."
32,"Ja, če bi bilo tako, potem bi najprej morali glasovati npr. o predlogu gospoda Atelška, da se 4. točka črta, potem o predlogu nekaterih drugih, da se samo 1. in zadnja sprejme."
7,To se nam pa potem samo zavleče.
14,"Zato mislim, da je veliko bolje, da gremo po točkah in vidimo kako je."
19,"Potem bom pa sedaj dal to proceduralno vprašanje na glasovanje, ker s tem pojasnilom vidim da zbor ni zadovoljen."
10,Potem v skladu s poslovnikom zbor odloči kako bomo delali.
6,Prosim gospod Lukač ima proceduralno pripombo.
4,Hvala lepa gospod predsednik.
62,"Mislim da ne smemo deliti, nihče nima te pravice, da bi sedaj delil akt, ki je bil vložen, na njega so lahko res posamezne dopolnitve in spremembe in nič drugače in ne bi ravnali prav, če bi en akt, ki predstavlja celoto, delili po posameznih delih in to tudi nismo do sedaj delali in bi bilo zelo narobe, če bi tako delali."
2,Hvala lepa.
1,Hvala.
10,"V zvezi s tem ni razprave, to poslovnik jasno določa."
4,Zbor odloči brez razprave.
10,"Gospod Lukač je bil mnenja, da ima dodatno proceduralno opombo."
7,Vidim da se je nanašala na isto.
16,"Glejte, jaz bom najprej razložil, kaj sem hotel dati sedaj v odločitev, ker se nismo razumeli."
3,Dve možnosti imamo.
39,"Ali glasujemo najprej o vseh amandmajih, da se črta ta točka, ona, tretja, četrta in na koncu glasujemo o tistem, kar bo pač ostalo ali pa da namesto tega predhodnega glasovanja gremo po vrsti glasovati o vsaki točki posebej."
4,To sta dve možnosti.
4,O tem bi odločili.
21,"Če je še kakšno drugo proceduralno vprašanje, dam besedo, sicer pa bomo o tem odločili brez razprave, kot to določa poslovnik."
5,"Gospod Šonc želi besedo, proceduralno."
36,"Jaz sem gospoda Dragovana razumel, da se je nekako približal tisti varianti, kjer je bilo rečeno, da bi se 1. in 5. sklep sprejel v celoti, oni, vsi trije pa v drugačni obliki, v drugačnem smislu."
2,Je tako?
14,"Gospod Dragovan je samo predlagal, da se namesto 5. točke vstavi besedilo dr. Glaviča."
1,Dobro.
12,"Jaz bom glede na tisto, kar sem si uspel med razpravo zabeležiti."
4,"Oprostite, da najprej odločimo."
13,"Dve možnosti sta, ali naprej amandmaje in potem kar bo, ali po točkah."
12,"Kdo je za to, da glasujemo najprej o amandmajih po tem postopku."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je zbor odločil tako."
20,"Torej, sedaj bom prosil, če bom zgrešil kakšen predlog, ker tega v pisni obliki nisem dobil, sem pa spremljal razpravo."
14,"Dobro, to sprejemam, to je v skladu s tem, kar sem pač prej povedal."
9,"Mislim, črtanje neke točke, to je dokaj jasna zadeva."
10,"Dobro, to ni zakon, to je sprememba besedila predloga sklepa."
24,"Tu ne vidim razloga, da ne bi glasovali o tistem, kar je bilo dovolj jasno izraženo v razpravi, ne vidim razloga, da ne bi."
5,"Torej, gremo najprej po vrsti."
6,Na 1. točko ni bilo amandmajev.
2,Je tako?
11,Na 2. točko je bilo več predlogov za črtanje te točke.
7,"To mislim, da je brez dvoma res."
10,"Kdo je torej za to, da se 2. točka črta?"
8,"Ugotavljam, da ta predlog ni dobil zadostne podpore."
2,3. točka.
15,"Najprej je bil predlog, da se točka črta, potem bomo pa še o drugem amandmaju."
10,"Kdo je za tak predlog, da se ta točka črta?"
3,Je kdo proti?
4,Se je kdo vzdržal?
6,"Ugotavljam, da predlog ni bil sprejet."
16,"K 3. točki je še amandma gospoda Planinška, da se na koncu doda ""in oljne ogrščice""."
5,Kdo je za tak amandma?
3,Je kdo proti?
4,Se je kdo vzdržal?
8,"Ugotavljam, da je z večino glasov amandma sprejet."
11,"K 4. točki je tudi predlog, da se ta točka črta."
5,Kdo je za tak predlog?
3,Je kdo proti?
4,Se je kdo vzdržal?
6,"Ugotavljam, da ta predlog ni sprejet."
23,"K 5. točki imamo predlog, da se besedilo zamenja s tistim besedilom, ki ga je dr. Glavič predlagal in sem ga preje prebral."
5,Kdo je za tak predlog?
3,Je kdo proti?
4,Se je kdo vzdržal?
5,"Ugotavljam, da predlog ni sprejet."
6,Glasujemo o tako dopolnjenem predlogu sklepov.
5,Kdo je za predlog sklepov?
3,Je kdo proti?
4,Se je kdo vzdržal?
9,"Ugotavljam, da je predlog sklepov z večino glasov sprejet."
3,Dovolite še to.
13,"Pozabil sem pri 2. točki to, kar je preje že gospod Dragovan prebral."
41,"Redakcijski popravek bi si želel izgovoriti - če pa kdo zahteva, pa lahko tudi glasujemo - da se začetek tega stavka takole glasi: V zvezi z odkupom in presežki mleka zbor v celoti podpira sklepe odbora za kmetijstvo in gozdarstvo z dne 5.6.1992."
8,"S tem da rečemo ""zbor"" je bolj jasno."
12,"Drugi stavek pa se glasi: ""ob tem meni"", namesto ""k temu dodajamo""."
6,Subjekt smo dodali v ta stavek.
6,Ali kdo nasprotuje takšnemu redakcijskemu popravku?
5,"Dobro, potem je to sprejeto."
4,Odrejam 45 minut odmora.
8,"Prosim, da se zberemo po poteku tega časa."
4,Spoštovane kolegice in kolegi!
3,Nadaljujemo s sejo.
3,Prehajamo na 11.
23,TOČKO DNEVNEGA REDA - POZIV SKUPŠČINE REPUBLIKE SLOVENIJE VLADAM IN SVETOVNI JAVNOSTI V ZVEZI Z VOJNIM SPOPADOM NA HRVAŠKEM IN V BOSNI IN HERCEGOVINI.
14,Predlog izjave je predložila Komisija Skupščine Republike Slovenije za varstvo okolja in naravne dediščine.
5,Ali želi njen predstavnik besedo?
4,"Ja, prosim, gospod Črnej."
2,Spoštovani poslanci!
14,"Komisija za varstvo okolja in naravne dediščine prosi, če bi lahko sprejeli naslednji poziv:"
8,"""Poziv Skupščine Republike Slovenije vladam in svetovni javnosti!"
14,Vojna v Republiki Hrvaški in v Republiki Bosni in Hercegovini je do skrajnosti brutalna.
15,Deset tisoči mrtvih in ranjenih ter skoraj milijon beguncev - oziroma več - so zgovorni dokaz tega.
9,Že vojaški spopadi takšne razsežnosti imajo neizbežne ekološke posledice.
35,"Še toliko huje je, če napadalec ne izbira sredstev in uničuje cela mesta in vasi, požiga gozdove, zaseda hidroelektrarne in grozi z razrušenjem jezov, zastruplja vodnjake ter bombardira rafinerije, skladišča nafte in velike kemične obrate."
8,Kratkoročne in dolgoročne posledice je komaj mogoče oceniti.
17,"Lep primer je Kemična tovarna SODA-SOL v Tuzli, okoli katere potekajo že dalj časa srditi vojaški spopadi."
24,"V tovarni je namreč uskladiščenih 500 ton tekočega klora, 32 ton etilen-oksida, 54 ton živega srebra, 8 ton propilen-oksida in 1.000 ton klorovodikove kisline."
13,Poleg tega je blizu Zvornika na zaprti progi blokiranih še 23 vagonov klora.
31,"Strokovnjaki računajo, da bi v primeru, če pridejo te kemične snovi v okolje, v hipu umrlo več deset tisoč ljudi, nekaj sto tisoč ljudi bi utrpelo hude posledice za svoje zdravje."
24,"V premeru več kot 100 km okoli Tuzle bi bila zemlja trajno kontaminirana, prišlo pa bi tudi do katastrofalne zastrupitve rek, vključno z Donavo."
11,Odvisno od vetrov bi posledice čutili daleč preko meja nekdanje Jugoslavije.
31,"Tudi zaradi vsega tega poziva Skupščina Republike Slovenije vse vlade, da storijo kar je v njihovi moči, da se vojni spopad na Hrvaškem in v Bosni in Hercegovini čim prej konča."""
2,Hvala lepa.
1,Hvala.
2,Pričenjam razpravo.
4,Gospod Jug želi razpravljati.
9,"Podprl bi ta poziv, bi pa rekel še nekaj."
17,"Veste, Slovenci malo preveč gledamo samo na stvari - kot npr. strupi in ostale zadeve - ki so drugje."
8,"Mene zanima, kje so slovenski zaščitniki človeških življenj?"
37,"In bi dal, če bi se strinjali, tudi poziv tem istim vladam, pa tudi vladam bivše Jugoslavije, da bi skupno ustanovili mednarodno sodišče, kjer bi začeli ugotavljati vojne zločine, ki se dogajajo na tem področju bivše Jugoslavije."
21,"In če gremo v Evropo, bo morala ta bivša Jugoslavija razčistiti te zadeve, kar je počela z ljudmi na tem območju."
24,"Dokler mi v bivši Jugoslaviji med seboj tega ne razčistimo in ne obsodimo teh vojnih zločinov, mi v neki demokratični Evropi nimamo kaj iskati."
23,"Zato bi predlagal, da je tudi poziv skupščine, da se ustanovi mednarodno sodišče, ki bo obsodilo vse vojne zločince na območju bivše Jugoslavije."
1,Hvala.
1,Hvala.
2,Dalje prosim.
4,Kdo želi še razpravljati?
42,"Gospod Črnej, tu imate sedaj predlog, da se v tekst te izjave vnesejo tudi vojni zločini, ki se dogajajo na tleh bivše Jugoslavije in da se vstavi tudi poziv, ki naj bi bil predlog ali iniciativa za ustanovitev sodišč zoper vojne zločince."
2,"Izvolite, prosim."
21,"Pozdravljam ta predlog, vendar smatram, da Komisija za varstvo okolja in urejanje naravne dediščine ni primerno telo, ki bi to sprožilo."
19,"Mogoče bi bila za to bolj primerna npr. ""Bavconova komisija"" ali drug skupščinski odbor, ki bi tak predlog pripravil."
2,Hvala lepa.
4,Besedo ima gospod Jež.
3,Hvala za besedo.
16,"Jaz bi kolega samo prosil, da ocenjuje predloge po vsebini, ne pa, kdo jih je podal."
1,Hvala.
1,Hvala.
4,Besedo ima gospod Starman.
11,"Če bi bilo mogoče, bi želel dati prispevek v proceduralnem smislu."
43,"To, kar je predlagal gospod Jug, je gotovo izjemno resno vprašanje in zdi se mi, da bi se to naslovilo na vlado in na našo komisijo za mednarodne odnose, da naj prouči vprašanja v zvezi s pobudo za ugotavljanje odgovornosti za vojne zločine."
24,"Gre za izjemno zahtevno mednarodno pravno problematiko in ne moremo tega kar tako vključiti v nek tekst, ki ima specifičen značaj in specifično naravo."
44,"Verjetno pa bi bilo prav, da naš zbor tako iniciativo podpre, da zadolži vlado in posebej komisijo za mednarodne odnose, morda da tudi pobudo - kot je bilo že predlagano - Svetu za varstvo človekovih pravic, dr. Bavconu, da se celotna problematika prouči in začne procedura."
2,Hvala lepa.
4,Želi še kdo razpravljati?
22,"Imamo osnovni predlog, ki ga je prej obrazložil gospod Černej in potem imamo sedaj Starmanov predlog, ki je oblikovanje predloga gospoda Juga."
6,Zaključujem razpravo in prehajamo h glasovanju.
30,"Glasovali bomo o dveh predlogih, o tej izjavi, ki jo je predložila Komisija Skupščine Republike Slovenije za varstvo okolja in naravne dediščine in danes gospod Jug skupaj z gospodom Starmanom."
4,"Prosim, da ugotovimo prisotnost."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je soglasno sprejeta izjava."
24,"Prehajamo na glasovanje o predlogu gospoda Juga modificiranim s predlogom gospoda Starmana, to je iniciativa, pobuda komisiji za mednarodne odnose in vladi Republike Slovenije."
3,Kdo je za?
3,Je kdo proti?
4,Se je kdo vzdržal?
19,"Ugotavljam, da je z večino glasov tudi ta pobuda sprejeta in bo posredovana Komisiji za mednarodne odnose in vladi."
3,Prehajamo na 12.
8,"TOČKO DNEVNEGA REDA - POBUDE, PREDLOGI IN VPRAŠANJA POSLANCEV."
7,Želi kdo postaviti poslansko vprašanje oziroma pobudo.
2,Gospod Starman.
9,Imam eno poslansko pobudo in eno v poslansko vprašanje.
35,"Obveščeni smo, da bo jutri v Trstu v razpravi in v sprejemu volilni zakon, ki bo zaradi nove ureditve tako imenovanega zvišanega praga tudi teoretično onemogočil vstop predstavnikov slovenske skupnosti v deželni oziroma pokrajinski parlament."
84,"Tukaj gre za izjemen poseg v pravice slovenske manjšine, zato mislim, da moramo in da imamo vso moralno pravico, glede na sprejeto ustavo, glede na zakonodajo, ki ščiti naši dve manjšini, vso moralno pravico zahtevati v zaščito enotnega slovenskega kulturnega prostora, v zaščito pravic slovenske narodnosti v Italiji, da se ponovno prouči vprašanje tega zakonskega predloga in da bo Slovenija morala - izhajajoč iz načel recipročnosti - proučiti, če drugače ne, tudi vprašanje statusa svojih manjšin, če bo naša manjšina tako globoko diskriminirana v našem zamejstvu."
30,"Predstavniki manjšine so izjemno prizadeti in prosijo parlamentarce, da jih podprejo v prizadevanjih tudi v smislu globalne zaščite manjšine, ki žal po 45 letih še ni prišla do zakonske ureditve."
10,Drugo vprašanje pa je čisto konkretno vladi in predsedstvu Skupščine.
30,"Po zamenjavi vlade smo dobili v nekem smislu posebno, nenormalno situacijo, da so nekateri poslancih - v mislih imam zlasti gospoda Šetinca in našo kolegico Viko Potočnik - postali tudi uslužbenci vlade."
11,Istočasno so predsedniki komisij oziroma delovnih teles naše skupščine in parlamentarci.
29,"Vprašanje je, ali je to združljivo z načeli delitve oblasti, ali je to združljivo z načelom nadzora parlamenta nad delom izvršilne oblasti in kako je tukaj z vprašanjem nagrajevanja."
26,"Mi vemo, da ti poslanci, naši kolegi, so bili do sedaj profesionalni poslanci, kako gre za delitev osebnih dohodkov oziroma nagrad med vlado in med parlamentom."
2,Hvala lepa.
2,Hvala lepa.
2,Gospod Schwarzbartl.
22,"Imam poslansko vprašanje v zvezi z informacijami, ki smo jih lahko prebrali ob odprtem pismu gospoda Aplenca za železarsko industrijo v Sloveniji."
65,"Mislim, da je železarska industrija v Sloveniji nacionalnega pomena in da je smotrno, da vse, kar se v okviru tega dogaja, tudi dobimo ustrezne odgovore od vlade, zato bi predlagal, da vlada pripravi odgovor na moje vprašanje o zamenjavi vodstva, o vprašanju seznanitve z novim programom, predvsem pa o govoricah, da ima vlada na svoji mizi, če tako rečem, že predlog za odprodajo železarne tujcem."
25,"Zanima me, pod kakimi pogoji in kako je to možno, da se tako velik kompleks industrije, kot je železarski kompleks v naši državi, odprodaja tujcem."
24,"Drugo vprašanje imam, ali bodo ob sprejemanju volilnih zakonov na razpolago nam poslancem tudi vsi vzporedni zakonski akti in podzakonski akti za izvedbo volitev."
30,"Gre tu za vprašanje zakona o strankah, za vprašanje o volilnih enotah in okrajih, za vprašanje zakona o poslancih, o vprašanju združljivosti oziroma nezdružljivosti funkcij, o plačah in tako dalje."
32,"Menim, da bi ob sprejemanju volilne zakonodaje nujno morali poslanci imeti na klopi in obravnavati hkrati tudi vse ostale zakone, ki se tičejo vprašanja izvolitev novih poslancev v Državni zbor in svet."
20,"Vsekakor bi želel, da bi na prvo vprašanje dobil odgovor čimprej, da bi lahko na osnovi tega tudi ustrezno reagirali."
17,"Na drugo vprašanje bi želel odgovor vsaj 16.7. to je drugi teden, ko bomo obravnavali volilno zakonodajo."
16,"Tretje vprašanje se nanaša - ali je pa to bolj pobuda - na informacije vlade, da pripravlja renominacijo."
31,"Mi vemo, s kakšnimi težavami in s kolikšnimi replikami smo sprejemali ta proračun in kakšna so bila stališča v tem zboru in vemo tudi, kolikšna so bila nasprotovanja ob lanskih renominacijah."
13,"Če gre za nepomembne spremembe, verjetno tega ni potrebno tako na veliko obelodanjati."
83,"V kolikor pa gre za pomembne spremembe pa menim, da renominacija na nek tihi način v vladnih krogih ni sprejemljiva rešitev in dajem pobudo, da se v tem primeru ne pripravi renominacija, ampak pripravi rebalans plana, ki ga bomo obravnavali v parlamentu, ker imam občutek po razgovorih, ki sem jih vodil pač v zvezi z izgradnjo avtoceste skozi našo občino in še z nekimi drugimi ministri, da gre za neke pomembne spremembe, kjer se bodo prelivala sredstva iz enih proračunskih namenov v druge."
38,"Zato bi zahteval, da dobim odgovor, ali bo ali ne bo vlada prišla pred ta parlament z rebalansom in če misli izvesti renominacijo, da nas obvesti, na katerih postavkah, za kakšne namene in kako bo ta renominacija izvedena."
25,"Vsekakor tudi to potrebujemo čimprej, zato ker v nasprotnem primeru se lahko dogaja, da bomo v resnici pomanjkanje proračunskih sredstev morali reševati na drug način."
21,"Informacije kažejo, da vlada ne zmore s tem proračunu opraviti svojih nalog in plačil, ki jih je predvidela ob sprejemanju proračuna."
13,"Če je to tako, potem je rebalans še kako potrebno predložiti temu parlamentu."
11,"Imam še eno vprašanje, pa ne vem kako bi ga naslovil."
15,"Namreč 23. maja letošnjega leta sem dal poslansko pobudo, na katero še vedno nimam odgovora."
27,"Nanaša pa se na predlog ministrstvu za vzgojo in izobraževanje, da bi pripravil za rebalans proračuna ali kakšno drugo informacijo v zvezi s subvencioniranjem učbenikov šoloobveznih otrok."
25,"V zvezi s tem vas ne bi zamoril z obrazložitvijo, je relativno dolga, jaz sem to pismeno takrat dal, tudi nisem javno te pobude prezentiral."
24,"Danes pa sprašujem, zakaj ne dobim tega odgovora, kajti za tem, za to mojo poslansko pobudo stoji veliko staršev, organizirali smo podpisovanje po šolah."
32,"Mislim, da jih je zbrano cca 3000 podpisov v ljubljanskih šolah, konkretno mislim, da je to 2800 ali nekaj takega, ki so bili posredovani tudi predsedniku Skupščine Republike Slovenije, gospodu dr. Bučarju."
10,"Odgovora na to ni, nobene reakcije na to pa nimam."
26,"Zato bi želel, da se vprašanje, ki je bilo postavljeno, ali pobuda ki je bila dana, obravnava in da dobim v zvezi s tem primerne odgovore."
55,"Čisto na kratko, v obrazložitvi gre v bistvu za to, da je potrebno vse narediti za pocenitev, za selektivno subvencioniranje, za večletnost učbenikov osnovne šole, ki bi se lahko uporabljali še tudi v naslednjih letih, v zvezi z indoktrinacijo programov, kar razumem da je potrebno, in pa za izbor vzgojnih usmeritev, ne pa samo programov."
5,Ta štiri vprašanja sem dal.
1,Hvala.
5,Gospa Vojka Štularjeva je naslednja.
1,Hvala.
6,Še enkrat prav lep pozdrav vsem.
24,"Ministrstvu za šolstvo in šport in Ministrstvu za delo postavljam tudi s tega mesta ustno vprašanje, čeprav sem to pisno že pretekli teden storila."
27,"Ker pa mislim, da je vprašanje in problematika, na katero se nanaša, izredno pereča, se mi zdi da je prav, da o tem izve tudi slovenska javnost."
33,"Nanaša pa se na analizo vpisa v srednje šole za letošnje leto, to je 1992/93, ki je pokazala, da je kar 1800 osnovnošolskih otrok ostalo, če lahko uporabim ta grob izraz, na cesti."
12,1800 otrok se ni uspelo vpisati v srednje šole iz različnih razlogov.
25,"Ker je to številka izredno visoka in zaskrbljujoča, saj je kar 1800 družin v pravzaprav v brezupu in se morajo soočiti s to kruto resničnostjo."
21,"Prosila bi torej Ministrstvo za šolstvo in šport in Ministrstvo za delo, da to problematiko začneta tudi sistemsko reševati-celovito in strokovno."
22,"Navedeni ministrstvi sta sicer z določenimi akcijami nekoliko omilila ta problem, vendar se mi zdi, da to ni dovolj celovito rešen problem."
36,"Tudi s posebnimi programi, ki jih zavodi za zaposlovanje za te otroke torej organizirajo, se mi zdi, da ni primeren način reševanja te pereče problematike, zato bi torej pozvala, da se čimprej ta problematika celovito reši."
60,"Ne gre samo za 1.800 otrok, ki so ostali na cesti, problem je tudi vseh tistih, ki torej ne bodo uspeli nadaljevati šolanja od prvega v drugi letnik in drugega v tretji, tako da bi bilo potrebno k temu pristopiti resnično celovito, saj vemo da najslabše so tiste rešitve, ki so samo delne, parcialne in celovito ne rešujejo nastale problematike."
2,Hvala lepa.
5,Gospod Pavšič ima naslednji besedo.
6,"Spoštovano predsedstvo, drage kolegice in kolegi!"
35,"Ne glede na to, da je že kolega Starman govoril o tem vprašanju, imam tudi sam poslansko vprašanje za ministra za Slovence po svetu dr. Janka Prunka in ministra za zunanje zadeve dr. Dimitrija Rupla."
18,Kaj mislita gospoda ministra ukreniti v okviru svojih pristojnosti v zvezi s stalnim slabšanjem položaja Slovencev v Italiji.
1,Obrazložitev.
15,"Znano je, da se položaj Slovencev v Italiji tudi po osamosvojitvi države Slovenije stalno poslabšuje."
16,"V občinah, kjer prebivajo Slovenci so večinoma bili sprejeti statuti, ki Slovencem ne priznavajo jezikovnih pravic."
35,"Tudi fizično se napadajo izvoljeni predstavniki Slovencev, uničujejo se dvojezične napisane table, pripravljen je deželni zakon, po katerem bi Slovenci zaradi premajhnega kvoruma ne mogli več izvoliti v deželni svet svetovalca, predstavnika lastne slovenske stranke."
11,Slovenska država je po ustavi dolžna posvečati skrb Slovencem v zamejstvu.
16,"Njena moralna dolžnost je tudi opozarjati mednarodno javnost, kako se spoštujejo mednarodne pogodbe in človekove pravice."
4,To je eno vprašanje.
25,"In potem bi še apeliral na pristojne, da odgovorijo na pobudo poslancev Zbora občin iz Idrije, Škofje Loke in Logatca glede radioaktivnih odpadkov v Zavratcu."
23,"In končno že od aprila s kolegom Podveršičem čakava odgovor na vprašanje, ki se tiče razširitve tržaškega častnika Il Piccollo v naših krajih."
1,Hvala.
2,Hvala lepa.
4,Gospod Štrumbelj ima besedo.
2,Dober dan.
3,Tomaž Štrumbelj LDS.
29,"Imam dvoje vprašanj, in sicer prvo je: vlada oziroma pristojno ministrstvo prosim za pojasnilo v zvezi s sečnjo v gozdovih, ki bodo po zakonu o denacionalizaciji vrnjejni prejšnjim lastnikom."
63,"Namreč kljub spremembam (sedaj bo pa ime odloka, ki je zelo dolgo) odloka o upravljanju gozdov v družbeni lastnini, za katere zakon o denacionalizaciji določa obveznost vprašanja do izvedbe denacionalizacije"" (konec imena odloka.) Gozdna gospodarstva trdijo, da moratorij ne velja in sekajo tudi po več 100 kubičnim metrov lesa na parcelah bivšega lastnika ali pa pri obsežnih sečnjah trdijo, da opravljajo čiščenje gozda."
56,"Ker se gozdna gospodarstva pri tem obnašajo zelo arogantno in se ne želijo dogovarjati in upoštevati želje lastnikov - mislim prejšnjih lastnikov - sprašujem: Če moratorij sečne velja, kako lahko gozdna gospodarstva sekajo več 100 kubičnih metrov lesa na posameznih parcelah; in drugič, ali bodo prejšnji lastniki gozdov lahko uveljavljali odškodninske zahtevke za posekan les v času moratorija?"
3,In drugo vprašanje.
21,Velikokrat lahko na televiziji vidimo da na raznih športnih prireditvah najpomembnejši slovenski politiki na svojih oblačilih nosijo imena različnih slovenskih podjetij.
36,"Zdi se mi skrajno neprimerno, da se naprimer predsednik države ali posamezni ministri pojavijo na televiziji ter ocenjujejo uspešnost neke prireditve ali akcije hkrati pa imajo na svojem oblačilu zelo poudarjeno ime določene firme ali izdelka."
4,Zato postavljam naslednji vprašanji:
1,Prvič.
28,Ali lahko politiki na javnih prireditvah in v svojih nastopih v sredstvih javnega obveščanja s svojimi oblačili ali na kakršen koli drug način reklamirajo določeno firmo ali izdelek?
1,Drugič.
7,Ali za to svojo dejavnost prejemajo honorarje?
1,Hvala.
2,Hvala lepa.
4,Še gospod Franci Feltrin.
3,Ga ni tukaj?
3,Žampa prosim potem.
5,"Spoštovano predsedstvo, poslanke in poslanci!"
28,"Dne 11.6.1992 sem tukaj vložil pri Komisiji Skupščine Republike Slovenije za celovito proučitev okoliščin, posledic in pojavov odškodovanja družbenega premoženja vprašanje in še do danes nisem dobil odgovora."
12,"In sedaj prosim, da dobim pismeni odgovor od te komisije čim prej."
11,"Takrat nisem bral vprašanja zato, da vam ne bi kradel časa."
14,"Sedaj pa menim, da zadeva tako zrela, da pač le povem za kaj gre."
49,"Iz Uradnega lista Republike Slovenije - št. 25 od 25.5.1992 stran 759, je razvidna javna objava, da Silkem proizvodnja aluminija, d.d.o. - Kidričevo, to je bivša tovarna glinice Boris Kidrič - Kidričevo, javno objavlja dokapitalizacijo podjetja s tem, da je s to dokapitalizacijo možno pridobiti večinski delež za sto milijonov DEM."
8,"Ocenjuje se, da je vrednost podjetja neprimerno večja."
41,"Zato predlagam Komisiji Skupščine Republike Slovenije, da celovito prouči te okoliščin, posledice in pojave oškodovanja družbenega premoženja, da prouči zadevo z strokovnimi mnenji strokovnjakov tehnologov - na primer pri tehnični fakulteti Univerze v Mariboru ter znanih revizijskih, nepristranskih firm domačih in tujih."
36,"Predlaga se tudi, da zadevo proučijo tudi druge odgovorne službe, predvsem - ker se utemeljeno domneva, da gre za razprodajo družbenega premoženja pod ceno - zlasti Ministrstvo za notranje zadeve, družbeni pravobranilec samoupravljanja Republike Slovenije, SDK in drugi."
10,Posebej je potrebno zaslišati tudi direktorja firme inž. Jožeta Jerovška.
8,"Prosim to komisijo, da mi da pisni odgovor."
8,"Upam, da smo razumeli za kaj se gre."
34,"Drugo vprašanje ima tu skupina poslancev oziroma pobudo: Spodaj podpisani poslanci predlagamo spremembe in dopolnitve navodila o merilih za ocenjevanje vrednosti podržavljenih premičnin, nepremičnin, podjetij oziroma premoženja Uradni list Republike Slovenije 23/92 kot sledi)."
1,Prvič.
6,Črta se tretji odstavek 5. člena.
22,"Znano je, da so bili dokumenti ob podržavljenju zelo pomanjkljivo pripravljeni, v veliko primerih je celotna dokumentacija o zaplembah bila tudi uničena."
26,"Prav tako ugotavljamo, da ob podržavljenju seznamu popisa nepremičnin niso bile priložene nobene listine, ki jih sedaj terja od upravičencev tretji odstavek 5. člena tega navodila."
44,"Upravičenci, ki ne posedujejo konkretnih dokumentov o odvzemu premičnin zaradi napak nekaterih upravnih organov ne morejo poslati podlage in temeljnih dokazil za uveljavljanje odškodnine, če je iz same dejavnosti razvidno, da se dejavnost ni mogla uveljaviti brez premičnin - npr. gostinski lokali za 100 oseb."
5,Enako velja za 13. člen.
7,Dali pa smo tudi precej obširno obrazložitev.
2,Hvala lepa.
1,Hvala.
5,Besedo ima gospod Matjaž Jež.
3,Hvala za besedo.
12,"S tokratno poslansko pobudo se obračam na predsednika vlade, gospoda Janeza Drnovška."
24,"Pobuda se nanaša na uskladitev zakonodaje s področja kulture, varstva narave, varstva naravne in kulturne dediščine in s področja varstva okolja in urejanja prostora."
22,Trenutno v sklopu prenove slovenske zakonodaje potekajo tudi priprave za sprejem navedene zakonodaje; posamezni zakoni so v različnih fazah nastajanja in sprejemanja.
24,"Žal ugotavljam, da so zakoni med seboj krepko neusklajeni in bi sprejem kateregakoli od navedenih posameznih zakonov pomenil nepopravljivo in tudi povsem nepotrebno škodo."
18,"Zato predlagam, da gospod Drnovšek opravi svojo dolžnost predsednika vlade in zagotovi medresorsko uskladitev zakonov z navedenega področja."
13,"To je kratek povzetek pobude, jo pa sicer v pisni obliki tudi oddajam."
2,Hvala lepa.
2,Hvala lepa.
5,Besedo ima gospod Franci Feltrin.
55,"Glede na to, da sta že dva dala pobudo o naših Slovencih v zamejstvu, moram reči, da smo pred minutami dobili telefonski klic, ki pravi naslednje: da je Deželni svet Furlanije-Julijske Krajine sprejel zakonodajo, ki popolnoma onemogoča edini manjšini v Italiji na tej strani, se pravi slovenski manjšini, ki je tam, vstop v volilni sistem."
44,"Zato predlagamo - naša Slovenska ljudska stranka - da bi v naši skupščini pustili odprto vprašanje v našem volilnem sistemu oziroma da bi naša vlada naredila pritisk na italijansko vlado tako, da bi pogojevala oziroma da bi povezali naš pristop do italijanske manjšine na naši strani."
1,Zakaj?
21,"Ker ne moremo dovoliti - tako pravijo naši zamejski Slovenci - tu nekega zakona, ker Italijani nasprotno ne upoštevajo manjšine na naši strani."
25,"Nismo proti temu, da ne upoštevamo italijanske manjšine na naši strani, ampak mislim, da je čas, s katerim lahko mi izvršimo pritisk na italijansko stran."
35,"Nato imam še vprašanje, zakaj po enem letu osamosvojitve Slovenije slovenska vlada in cerkev nista zagotovili v vasi Razkrižje - kot danes beremo v Delu ""450 let po Trubarju"" - da bi lahko poslušali mašo v slovenščini?"
26,"Tu se mi postavlja globoko vprašanje, da lahko nekdo na našem ozemlju še vedno poučuje v tujem jeziku oziroma, da tako rečem, nekako terorizira naše Slovence."
39,"Dalje imam vprašanje vladi, zakaj je zelo zmanjšala sredstva za gradnjo cest v mesecu juniju, tako da so gradnje upočasnjene, da komaj kdo - če hodi po gradbišču - še vidi, da se sploh kaj dela, ampak se nekako počasi premika?"
5,In zanima me še nekaj.
13,Zadnje čase - in tudi v časopisih beremo - je spet ekspanzija nakupov na Hrvaškem.
23,"Mislim, da je to velika nevarnost in da nas pelje to nekam drugam, kakor pa se je Slovenija z osamosvojitvijo namenila - v samostojnost."
16,"To pa, kar je, se bojim - prebral sem v Delu - je že namigovanje za neko unijo."
8,"Poglejte, nakupi na Hrvaškem so zelo poceni nakupi."
2,To verjamem!
11,"Toda, drage Slovenke in Slovenci, mi pa plačo dvigamo v Sloveniji."
26,"Država mora na drug način zagotoviti, da bomo tudi Slovenci imeli cenejše nakupe, da bomo bolj pošteno razdelili to kar imamo in to kar si delimo."
12,"Zato predlagam vladi, da naj v to vloži nekaj truda in ukrepa."
47,"Kajti že so organizacije - kot so bile za Češko - in privatniki, ki z avtobusi na veliko vabijo naše državljane, da gredo za določeno majhno vsoto v Sombor, Samobor, v Zagreb itd.; ti nakupi so pač za tisto, za kar smo se prej borili - za kmetijstvo, zelo pogubni."
9,"Dalje predlagam, da se zaostri kontrola na hrvaški meji."
13,"Če jo Hrvati zaostrujejo na oni strani, zakaj je ne bi še mi?"
17,"Pogovarjam se z ljudmi, ki hodijo preko, in povedo, da so oni dosti bolj strogi kot mi."
21,"Mi smo preveč liberalni in se bojim, da bomo s tem anarholiberalizmom zapravili sami sebe, kar tisoč let drugim ni uspelo."
1,Hvala.
1,Hvala.
5,Še gospod Žižek ima besedo.
4,"Drage kolegice, dragi kolegi!"
24,"Iz članka v Večeru, ki je danes izšel pod naslovom Šentilj - Pesnica, je razvidno, da so vsa dela za rekonstrukcijo cest v Sloveniji ustavljena."
47,"Pa me zanima, ker so bila dela oddana, to, na magistralki Rakičan - Lendava, se Pomurci bojimo, da kljub hudi borbi, ki smo jo imeli s prejšnjo vlado in z obljubami, da se bo to enkrat začelo delati, se nam dozdeva, da iz tega spet nič ne bo."
16,"Meni se zdi, da če smo se enkrat za nekaj zmenili, da mora to tudi držati."
14,"Ker ta cesta, ki pelje skozi Lendavo v Mursko Soboto, to ni več cesta."
2,Potem drugo.
15,"Izvajalec SCT, ki dela na relaciji Benedikt - Radgona, to po mojem ni več nobeno delo."
15,Na razdalji dveh kilometrov se dela že dva meseca in tu v bistvu ni sprememb.
25,"Na cesti lahko vidite mogoče en jarek, dovažajo tisto zemljo brez kamna, brez vsega z desetimi delavci, z dvema kamionoma pa mogoče s tremi nakladalci."
46,"In prosim, če se že dela cesta potem se naj dela, ker s takšnim tempom dela kot ga ima SCT na tem odseku, to je na odseku dveh kilometrov, se bojim, da cesta na relaciji Rakičan - Lendava, ki znaša blizu 30 kilometrov, ne bo nikoli gotova."
6,Potem pa še repliko gospodu Feltrinu.
9,"To ne drži, te sankcije na meji Hrvaška - Slovenija."
18,"Povedati vam moram, da se vozim večkrat tam mimo in niti Hrvati niti naši ne delajo nobenega problema."
3,To ni res.
9,"Vprašajo, kaj imate, pogledajo za orožjem, pa nič več."
10,"Je pa problem v tem, da naši ljudje tam kupujejo."
7,Zakaj pa kupujejo - zato ker je ceneje.
15,"Prej smo mi hodili nakupovat na Madžarsko, zdaj pa hodimo v Avstrijo pa na Hrvaško."
4,V Avstrijo še tudi.
1,Hvala.
1,Hvala.
4,Gospod Atelšek je naslednji.
6,"Gospod predsednik, spoštovane poslanke in poslanci."
14,"V današnjem Delu Zorana Baković piše o tem, čigava bo Ljubljanska banka v Zagrebu."
22,"Zato postavljam vprašanje Ministrstvu za finance, da nam da, vsaj meni, verjetno pa bo poslance tudi zanimalo, natančne podatke, kakšno je stanje."
13,"Kajti eno so informacije iz slovenskega vira, drugo so informacije iz hrvaškega vira."
14,"Hrvaški vir pravi, da je bilo zelo malo plasmajev tega denarja v hrvaško gospodarstvo."
19,"Naš vir pa pravi, da so bile večje vsote oziroma ves denar plasiran v investicije oziroma v hrvaško gospodarstvo."
18,"Zato sprašujem Izvršni svet oziroma Ministrstvo za finance, kakšna je resnica v zvezi z Ljubljansko banko v Zagrebu?"
1,Hvala.
2,Hvala lepa.
2,Gospod Kramarič.
2,Hvala lepa.
9,Prvo pobudo bi naslovil Ministrstvu za šolstvo in šport.
21,"Ne glede na to, da je bilo o tej temi že precej govora ampak mislim, da je treba še marsikaj doreči."
6,Gre za učbenike in delovne zvezke.
21,"Namreč vsi učitelji ne obravnavajo tematike po učnem načrtu iz teh učbenikov, zlasti ko govorimo o osnovni šoli in srednji šoli."
13,"Vsi učitelji tudi ne uporabljajo teh delovnih zvezkov, tako da ostajajo marsikdaj prazni."
21,"Vsi starši pa morajo kupiti knjige, učbenike in delovne zvezke ne glede na to, ali jih njihovi otroci rabijo ali ne."
5,Gre namreč za visoke stroške.
14,"Moje mnenje je, in s tem prosim ministrstvo, da naj prepreči tak način dela."
13,Zato nasprotujem obveznemu nakupu učbenikov in delovnih zvezkov ne pa seveda njihovi uporabi.
55,"Drugo vprašanje, tudi za to ministrstvo, pa polagam iz tega zornega kota: ker vemo, da imamo pri nas begunce, med njimi pa je veliko šoloobveznih otrok, sprašujem, ali smo pripravljeni na bližajoči se september, kajti za njih bo potrebno na kakršen koli način poskrbeti za obiskovanje šol, za materialno pomoč, za učbenike, preskrbeti učitelje itd.?"
12,"Ne vem v kakšnem obsegu, vendar gotovo bo do tega moralo priti."
7,Tudi to je obremenitev za slovensko gospodarstvo.
15,"Druga pobuda bi bila postavljena kar vladi, kajti zajema tudi begunsko problematiko, vendar več ministrstev."
28,"Včeraj je bil nek delovni posvet v tem prostoru, kjer je bilo veliko strokovnjakov in vseh tistih, ki so se s to problematiko na kakršen koli način ukvarjali."
8,"Naslov teme je bil ""Kako živeti z begunci""."
35,"Istočasno je imela tudi naša stranka sestanek, vendar poglejte, na obeh sestankih smo ugotovili, da je v nekaterih zbirnih centrih tudi po 30 do 40 ljudi moških vojnih obveznikov - ki so v teh zbirnih centrih."
10,"Skrajni čas je, da na tem področju naredimo nek red."
39,"Zato predlagam, naj se naredi pregled stanja beguncev v Sloveniji, naj se omeji njihovo gibanje, ne mislim samo na okolico stavb, ampak v tem smislu, ker mnogi obiskujejo en center in drug center itn. ali pa se prosto gibajo."
9,Upoštevajo naj se tudi predpisi in naš način življenja.
24,"Tudi to je bilo včeraj jasno postavljeno, namreč, da se morajo begunci prilagoditi slovenskim normam, slovenskim predpisom, to se pravi našemu slovenskemu načinu življenja."
52,"Vem za marsikatera sredstva, ki jih dobivajo, vendar niso razdeljena oziroma niso kot prispevek k razbremenitvi naših stroškov in tudi vem za primer, ko je nek begunec na domu pri svojih sorodnikih hotel zamenjati marke, pa je rekel lastnik stanovanja, bom pa jaz s tabo menjal in je potegnil ven 1000 mark."
10,Prej pa ga je imel že na stanovanju en mesec.
20,"Ugotovili smo, da se lahko bliža večji naval, zlasti ko bodo k nam prišli invalidi vojne s Hrvaške oziroma Bosne."
6,Tretje vprašanje polagam Ministrstvu za delo.
8,"Namreč, ljudje se pritožujejo in mi tudi potožijo."
8,Gre za ničvredno delo oziroma za razvrednotenje dela.
21,"Zanima me, kdaj bomo v Republiki Sloveniji zainteresirali ljudi same, da bodo iskali zaposlitev oziroma delo oziroma se vključevali v delo."
29,"Kot primer navajam, da na Zavodu za zaposlovanje dobijo cca 8.000 tolarjev, če pa so zaposleni v rednem delovnem razmerju pa vemo: od 13.000 do 15.000 je najmanjši prejemek."
29,"Tako da se marsikomu ne izplača iti v službo, kajti če mora preskrbeti varstvo za svojega otroka, če mora računati še na stroške prevoza, je ta vsota včasih višja."
8,Mnogi ljudje pa se tudi izogibajo fizičnemu delu.
44,"Vem za primere posameznikov, kajti privatniki iščejo, kmetje in tudi drugi obrtniki iščejo fizične delavce, vendar nobeden noče za 60 tolarjev na uro prevzeti takega dela, kajti bolje je biti na čakanju oziroma, če je že v službi z najnižjo plačo, da tam vedri."
2,Hvala lepa.
2,Hvala lepa.
3,Prijavljenih nimam več.
5,"Ja, še gospa Isabella Flego."
3,Oprostite gospod Feltrin.
23,"Mi Italijani smo državljani demokratične Slovenije in imamo našo ustavo in naše zakone, ki smo jih skupaj v tem parlamentu razpravljali in sprejeli."
24,"Ne morem se strinjati s tem, da je moje življenje in da so moje pravice v Sloveniji omejene s tem, kaj delajo druge države."
14,"Zato kot Italijanka izražam protest na takšno priporočilo vladi, kot ga priporoča gospod Feltrin."
2,Hvala lepa.
2,Hvala lepa.
4,Besedo ima gospod Kokošinek.
3,"Gospod predsednik, spoštovani!"
7,"Jaz bom nekoliko daljši, kot gospod Kramarič."
29,"Predlagam Izvršnemu svetu, da pripravi predlog moratorija na izvajanje zakona o družbenem kapitalu in ustreznih določb zakona o financiranju poslovanja ter zakon o podjetjih - do sprejema nove lastninske zakonodaje."
12,"Menimo, da bi sprejem takega moratorija pospešil tudi sprejem nove lastninske zakonodaje."
7,"Hvala - šalil sem se, ne bom daljši."
2,Hvala lepa.
5,Besedo ima gospod Janez Lukač.
2,Hvala lepa.
31,"Ministrstvu za obrambo postavljam vprašanja: ali ima pregled nad oficirji bivše SFRJ, ki so ob agresiji na državo Slovenijo sodelovali v njej ob priliki njihovega vračanja na tla države Republike Slovenije?"
28,"Prav tako jih sprašujem, ali ugotavljajo kdaj so dejansko defacto šli v pokoj in kdaj je to pri njih v odločbah de iure - se pravi po datumu - navedeno?"
76,"Imam obvestila, da je preko 20 oficirjev prišlo na tla države Slovenije, ker imajo tu svoje družine, z odločbami o upokojitvi, ki nosijo datume - ne bom rekel ""antidatirane"" - pred 26.6.1991, čeprav vsi prebivalci in okoliški sostanovalci vedo, da so aktivno delovali v napadu na državo Slovenijo in pri njihovem umiku iz države Slovenije ter da so potem bili še v enotah, ki so bile po Hrvaški in Sloveniji, kar so jim povedale njihove zaskrbljene zakonske družice."
4,To je prvo vprašanje.
25,"Na drugo vprašanje me je spodbudil danes gospod Jug, ko je dal res konstruktivno iniciativo, da bo pač treba preganjati zločine na tleh bivše SFRJ."
40,"Zato Ministrstvo za notranje zadeve sprašujem, ali je prijavilo bivšega predsednika vlade SFRJ, Anteja Markovi}a, za organiziran in agresiven teroristični napad na državo Slovenijo, ko je ta že proglasila svojo samostojnost, ko je ta že vpeljala svoj pravni red?"
22,"Kajti gospod Ante Markovi} je neštetokrat viden na tleh države Slovenije, čeprav nekateri trdijo, da samo potuje skozi državo Slovenijo v Avstrijo."
37,"Ne gre za to, ali lahko potuje ali ne; Ministrstvo za notranje zadeve je bilo in je dolžno dati prijavo javnemu tožilcu, ta pa bo potem odločil, ali bo pregon sprožil ali ne, ali bo zahteval preiskavo."
2,Hvala lepa.
2,Hvala lepa.
14,"S tem mislim, da smo res izčrpali vse prijavljene za poslanska vprašanja in pobude."
6,Tako to točko dnevnega reda zaključujem.
14,"To pomeni, da smo s tem tudi na koncu dnevnega reda 40. seje zbora."
71,"Ob tem naj vas obvestim, da smo - kar zadeva dnevni red te seje - neusklajeni v zvezi z zakonom o bankah in hranilnicah, z zakonom o jamstvu Republike Slovenije ter morda tudi v zvezi z zakonom o obrestni meri, kjer skupna komisija za uskladitev dnevnega reda predlaga Zboru združenega dela, da se pridruži v fazah ostalima dvema zboroma, vendar pa glede tega še nismo obveščeni, da bi bil tak predlog že sprejet."
14,S tem je torej dnevni red 40. seje zbora izčrpan in to sejo zaključujem.
