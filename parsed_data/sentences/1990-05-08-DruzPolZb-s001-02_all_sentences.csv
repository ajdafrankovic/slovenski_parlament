4,Ali lahko nadaljujemo sejo?
10,"No, po utečenem ritualu bomo ugotovili navzočnost, prosim, da pritisnete."
1,Premalo.
3,"Dobro, še enkrat."
1,Dobro.
2,Ugotavljam navzočnost!
5,"Sklepčni smo, vendar še prihajajo."
2,Še enkrat.
2,Zdaj pa.
22,"Zbor moram obvestiti, da je pri usklajevalni komisiji zborov prišlo do soglasja in prosim poročevalca našega zbora, Rajka Pirnata, da poda poročilo."
48,"Člani te usklajevalne komisije smo po posvetovanju v svojih poslanskih klubih sklenili predlagati k štirim členom skupne amandmaje, torej gre za usklajen predlog, o katerem predlagamo, da se glasuje v vseh treh zborih z enim samim glasovanjem, tako da je v enakem besedilu sprejeto v vseh treh zborih."
37,"Gre pa za take predloge, ki k 10. in 11. členu sprejemajo predlog amandmaja ZSMS - Liberalne stranke, pri 26. členu sprejemajo predlog Demosa in pri 29. členu, drugi odstavek, v bistvu predlagajo že prej dogovorjeno kompromisno dikcijo."
5,Ponovno bom prebral te amandmaje.
1,Takole.
22,"V 10. členu se drugi odstavek glasi: ""Kandidata za predsednika in podpredsednika zbora lahko predlaga tudi skupina najmanj pet delegatov v zboru."""
37,"K 11. členu, kot že rečeno, tu je sprejet predlog amandmaja ZSMS in se glasi: v drugem odstavku se stavek konča z besedico ""tajno"" s piko; vejica in preostalo besedilo drugega in tretjega odstavka se pa črta."
56,"K 26. členu predlaga skupina oziroma usklajevalna komisija naslednji amandma, ki je v bistvu amandma Demosa: za drugim odstavkom se doda nov tretji odstavek, ki se glasi: ""Kadar se o izvolitvi predsednika, podpredsednikov in članov Izvršnega sveta glasuje javno, se glasuje s posamičnim izjavljanjem."" Dosedanji tretji, četrti in peti odstavek postanejo četrti, peti in šesti odstavek."
68,"K 29. členu se predlaga naslednji amandma: drugi odstavek se spremeni, tako da se glasi: ""Stalno delo v skupščini je omogočeno tudi drugim delegatom, ki to želijo, na predlog političnih organizacij v okviru dogovora teh organizacij v skupščini, ki temelji na načelu proporcionalnosti in enakopravnosti."" Torej, ta usklajevalna komisija predlaga, da vse te štiri amandmaje sprejmemo, in to z enim glasovanjem v enakih besedilih v vseh treh zborih."
1,Hvala.
2,Hvala lepa.
6,Želi kdo razpravljati o tem predlogu?
5,Potem lahko preidemo na glasovanje.
3,Najprej ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
23,"Ugotavljam, da je začasni poslovnik skupščine Slovenije s temi amandmaji, ki so usklajeni preko skupne komisije v vseh zborih, v tem zboru sprejet."
13,"Bomo morali še ugotoviti, če so ta paket amandmajev sprejeli v drugih zborih."
9,"To moramo najprej ugotoviti, potem pa glasujemo v celoti."
1,Prosim.
22,"Kot poročevalec usklajevalne komisije v našem zboru moram povedati, da je komisija obravnavala tudi vprašanje nadaljevanja vodenja te seje oziroma zasedanja skupščine."
47,"Problem je v tem, da je Zbor združenega dela sprejel spremembo dnevnega reda in bi po tej točki moral čakati na skupno sejo, medtem ko Zbor občin in Družbenopolitični zbor te spremembe nista sprejela in morata najprej spraviti ves svoj dnevni red skozi, kot se temu reče."
21,"V tej skupini je bil pripravljen predlog, da zbori odločajo o svojem dnevnem redu sami, medtem ko je skupna seja jutri."
51,"Razlog za to je bil, da so poslanci Zbora združenega dela rekli, da niso pripravljeni čakati na konec sej obeh zborov in seveda je bil tu še dodatni razlog, ker bo ta skupna seja obsegala tudi slovesno zaprisego, ki jo naj prenaša televizija, da se to pač na jutrišnje popoldne prenese."
34,"To je samo predlog, o tem se lahko tu glasuje in zato predlagam, da se čimprej glasuje, da o tem obvestimo Zbor združenega dela, če so oni pripravljeni danes čakati, nocoj, na skupno sejo."
1,Hvala.
1,Hvala.
13,"Potem lahko zdaj izkoristimo ta intermezzo, da se mogoče pogovorimo o tem predlogu."
9,Vsekakor nadaljujemo z dnevnim redom naše seje do konca.
8,"Ostane vprašanje, ali nadaljujemo tudi s skupno sejo?"
1,Dobro.
5,"Moramo pač počakati rezultate, prosim."
9,"Ja, ne moremo nadaljevati, dokler ni rezultatov onih dveh."
28,"Predlagam, da ta predlog izglasujemo, se pravi, da predlagamo tudi drugima zboroma, da potem ko mi končamo in ko Zbor občin konča svoje zasedanje, nadaljujemo s skupnim zasedanjem."
14,"To moramo izglasovati in predlagati Zboru združenega dela, da počakajo, če bodo pač hoteli."
8,"Dobro, ali lahko dam ta predlog na glasovanje?"
1,Prosim.
2,Gospod Thaler.
3,"Spoštovani poslanci, poslanke!"
29,"Predlagam, da naj manj maltretiramo Zbor združenega dela in da pristanemo na predlog, ki je bil oblikovan v delovni skupini, da se skupna seja začne jutri ob 14. uri."
17,"Danes, se opravičujem, ob 14. uri in da do takrat opravimo z dnevnim redom v našem zboru."
56,"Zbor združenega dela se je odločil, da bo šele po izvolitvi predsednika in po skupni seji nadaljeval z volitvami vodstva zbora in da ljudje, ki so nekateri, kot so tarnali, oddaljeni tudi po dve uri vožnje z avtomobilom, hoteli v Ljubljani pa so zasedeni, da gredo lahko domov in se lahko jutri vrnejo ob 14. uri."
1,Hvala.
3,"Prosim, dr. Zagožen."
13,"Predlagam nasprotno, da nehajmo maltretirati drug drugega in sejo končajmo danes, tudi skupno."
3,Želi še kdo?
1,Prosim.
27,Prav tiho sem bil zdaj in za mene se je dan začel že ob pol 5. Normalno bi že zdaj spal marsikdo poleg mene 2 uri najbrž.
6,"Vendar rečem, pripeljimo sejo do konca."
33,"Tisti, ki ne mislimo postati profesionalci, med njimi sem tudi jaz, ki si pošteno kruh služim, pravim takole: jutri moram kaj narediti, ker nismo računali na jutrišnji dan, verjemite mi, da res ne."
19,"Dajmo nekaj vsi, najbrž Slovenci in vsi ostali v naši deželi pričakujejo nekaj resnega od nas po vsej verjetnosti."
19,"Do sedaj sem bil tiho in samo molčim, ampak sem strahotno razočaran, kljub temu pa kljubujemo samo samim sebi."
5,Resnično ne moremo tako naprej.
10,"Če bo vsak zbor takšen, saj bomo skupščino sami zminirali."
15,"Naj bo samo en mesec, pa bomo prišli v zgodovino, verjetno tudi v enciklopedijo Slovenije."
2,Hvala lepa.
10,"Dobro, če ni drugih predlogov, dajem ta predlog na glasovanje."
20,"Gre za odločitev o tem, da nadaljujemo sejo in da predlagamo drugima zboroma, da tudi nadaljujeta skupno sejo do konca."
5,Kdo je za tak predlog?
30,"Še enkrat ponavljam, dajem v odločitev predlog, da nadaljujemo to sejo do konca in da potem nadaljujemo tudi s skupno sejo, v kolikor se bosta druga zbora s tem strinjala."
3,Kdo je za?
3,Je kdo proti?
4,Se je kdo vzdržal?
7,Še vedno čakamo na rezultate drugih dveh.
12,"Zbor občin je sprejel v istem besedilu, torej sporazumni predlog kakor mi."
7,Zbor združenega dela se še ni javil.
0,...
0,...
5,"Ne moremo, dokler nimamo rezultatov."
7,"Dovolite mi nekaj, prej je bila dezinformacija."
18,"Sob je kolikor hočete v Ljubljani, to je ena ""slonovska"", v hotelu Slon je veliko sob, samo toliko."
26,"Po obvestilu, ki smo ga prejeli iz Zbora združenega dela sledi, da Zbor združenega dela ni sprejel skupno predlaganih amandmajev in bo zato potrebna skupna seja."
38,"Glede na to, da se bo zdaj začela skupna seja vseh zborov, mora glede na UZS voditi to sejo najstarejši poslanec, tukaj pa nisem najstarejši in bo seveda ta čas vodil sejo delegat iz Zbora občin, ne vem."
12,Prehajamo na 4. TOČKO DNEVNEGA REDA - IZVOLITEV PREDSEDNIKA IN PODPREDSEDNIKA DRUŽBENOPOLITIČNEGA ZBORA.
3,"Prosim, izvolite sem."
28,"Spoštovani, to besedo sem želel zaradi naslednjega razloga: Prej se nisem oglasil, ko so bili vsi poslanci tukaj, ker se mi je zdelo nesmiselno o nekaterih stvareh razpravljati."
32,"Vem in sem danes že povedal, da so nekatere stranke tukaj v manjšini, ampak to, upam, ne pomeni, da se lahko dela z, na primer našo stranko tako kakor vi ali kdorkoli."
16,"Upam, da to, da ima nekdo določeno število vedno možnih glasov pomeni tudi neko dostojno ravnanje."
15,"In upam, da bo ta zbor, če ne drugi, zaščitil vsaj soposlance v tem zboru."
2,Hvala lepa.
16,"Ta intervencija ni posegla v sam dnevni red in zato predlagam, da nadaljujemo z dnevnim redom."
40,"Glede na to, da smo sprejeli začasni poslovnik v skladu z 10. členom, ki pravi, da zbor na predlog predsedujočega delegata imenuje izmed delegatov v zboru najmanj petčlansko skupino z nalogo, da predloži zboru kandidata za predsednika in podpredsednika zbora."
15,Kandidata za predsednika in podpredsednika zbora lahko predlaga tudi skupina najmanj pet delegatov v zboru.
6,Predlogi se vložijo pri predsedujočem delegatu.
8,Poročevalec predlagatelja na seji ima pravico vložiti predlog.
44,"V tem smislu predlagam skupino delegatov, ki je bila vnaprej že nekako dogovorjena, in sicer bi bila sestavljena v tem predlogu: Katja Boh - Socialdemokrati, Rajko Pirnat - Demokratična zveza, Janez Lampret - Demokristjani, Zoran Thaler - Stranka liberalcev, Ciril Ribičič - ZKS - SDP in Jože Smole - Socialistična zveza."
9,Se strinjate s tem predlogom ali želi kdo razpravljati?
1,Prosim.
28,"Klub naše stranke je mene predlagal in menim, da podobno velja za Jožeta Smoleta, v skupno, ki naj predlaga nosilce funkcij na podlagi sporazuma, ki ga dosežejo stranke."
28,"Takšna skupina nima zdaj nobene funkcije, sporazum ni bil dosežen, predsednika zbora naj pač predlaga tista stranka oziroma tisti delegati v skladu s sprejetim poslovnikom, ki to želijo."
25,"Mi bi se seveda lahko sestali in ugotovili, da sporazuma glede tega vprašanja in glede drugih funkcij ni, tako da je oblikovanje takšne skupine brezpredmetno."
2,Hvala lepa.
4,Želi še kdo razpravljati?
1,Prosim.
20,"Popolnoma se strinjamo s tem, kar je tovariš Ciril Ribičič rekel in mi tudi ne dajemo predloga za to komisijo."
2,Hvala lepa.
7,"Torej, potem glede na to, dajem jaz."
1,Prosim.
39,"Tudi delegati moje stranke, Zveze socialistov, odstopajo od predloga, da bi bil tovariš Jože Smole član te komisije, ker je prej, ko smo se dogovarjali, ko smo oblikovali, smo imeli predpostavko, da bi ta sporazum med nami bil dosežen."
9,"Ker tega ni, tudi mi odstopamo od te kandidature."
1,Hvala.
2,Hvala lepa.
44,"Glede na to, da so iz predlagane komisije trije odstopili, potem predlagam, ali da izpopolnimo to komisijo z drugimi člani, ker jih mora biti najmanj pet ali da se poslužujemo tiste možnosti, ki smo jo sprejeli s tem poslovnikom, da skupina pet delegatov predlaga."
1,Prosim.
20,"Moram seveda ugotoviti spoštovane delegatke in delegati, da se tu da strinjati z ugotovitvijo, da nima nobenega smisla taka skupina."
12,"Predlagam, da kandidate za predsednika in podpredsednika Družbenopolitičnega zbora predlagajo skupine delegatov."
14,"Da skrajšam postopek, nastopam kot predstavnik naslednje skupine delegatov, ki so vsi delegati Demosa."
12,"Torej jaz, Rajko Pirnat, Tone Tomažič, Janez Janša, Peter Reberc, Hubert Požarnik."
24,"Mi predlagamo, da je kandidat za predsednika Družbenopolitičnega zbora dr. Ludvik Toplak, predstavnik Slovenske kmečke zveze, podpredsednik pa Tone Peršak, predstavnik Slovenske demokratične zveze."
1,Hvala.
2,Hvala lepa.
5,Se s tem predlogom strinjamo?
2,Ugotovimo sklepčnost!
6,"Še enkrat prosim, pritisnite na tipko."
23,"Treba je pač ugotoviti, ali je zbor sklepčen, vkolikor pač, saj zbor je sklepčen, kljub vsemu menim, da je prej bilo več delegatov."
11,"Ne vem, ali so odšli ali bi mogoče še enkrat poskusili."
4,"Torej še enkrat, prosim."
3,Pritisnite na tipko!
6,To bi nekako kazalo na sklepčnost.
2,Hvala lepa.
12,"Zdaj moramo najprej glasovati o tem, se pravi, tukaj smo slišali predlog."
7,Ali želi kdo o tem predlogu razpravljati?
1,Hvala.
8,V imenu delegatov ZKS - SDP bi oporekal predlogu.
49,"Ne zaradi kvalitete posameznih kandidatov, o katerih nismo slišali podrobne obrazložitve, ki bi bila običajna pri teh funkcijah, ampak zaradi tega, ker so ti predlogi predlagani brez sporazuma med strankami in menimo, da bi nosilce temeljnih funkcij v skupščini morali voliti na podlagi sporazuma in na podlagi proporcionalne zastopanosti."
27,"Ne prvo ne drugo tukaj ni upoštevano in zaradi tega predlogu nasprotujem, hkrati vas pa obveščam, da naša skupina ne bo predlagala svojih kandidatov za te funkcije."
2,Hvala lepa.
2,Hvala lepa.
4,Želi še kdo razpravljati?
40,"Ugotavljam, da ta prigovor ni proceduralne narave se pravi, to je lahko prigovor, ki ima svojo politično konotacijo, nikakor pa ni to prigovor zoper sam postopek in menim, da ne izpodbija tega, kar smo predlagali oziroma, kar je zbor sklenil."
31,"Zato dajem na glasovanje naslednjo odločitev: po 11. členu se o izvolitvi predsednika zbora glasuje tajno, razen, če zbor na predlog predsedujočega ali delegata v zboru sklene, da se glasuje javno."
1,Prosim.
39,"Prejle smo sprejeli v tistem paketu amandma, ki ga je predlagala ZSMS - Liberalna stranka, ki je v bistvu črtal možnost javnega glasovanja prav pri volitvah predsednika in podpredsednika zbora, zato menim, da moramo ravnati po poslovniku in glasovati tajno."
11,"Pripraviti moramo glasovnice, menim, da je treba tudi izvoliti volilno komisijo."
6,Ima kdo predlog za volilno komisijo?
23,"Strokovna služba je pripravila že predlog, in sicer, da bi volilno skupščino sestavljal predsedujoči tega zbora, potem poslanca Miran Balažic in Mojmir Ocvirk."
5,Se s tem predlogom strinjate?
3,Imamo že ugovor.
7,Poslanec Ocvirk se s tem ne strinja.
6,Potem moramo komisijo imenovati na novo.
4,Imate kakšen drug predlog?
3,Rabimo dva poslanca.
4,Predlog je Peter Reberc.
3,"Še nekoga, Tomažič. ..."
0,...
15,"To je malo neresno, prišli bomo do očitka, da imamo samo Demos v volilni komisiji."
14,"Ne vem, kakšen je razlog, da gospod Ocvirk ne more biti član volilne komisije."
16,"Glede na pripombe o resnosti, o resnem nastopu poslancev, ko ste nas učili, kakšni moramo biti."
7,To ni resen odgovor na to resnost.
10,"Ali lahko bolj glasno ponovite predlog, ker ga nisem razumel? ..."
0,...
4,"Ja, lahko ime poveste?"
5,Tam je nekdo hotel besedo.
8,"Želel bi, samo ne s kakršnim koli predlogom."
9,"Vendar, ta diskusija se mi zdi, je povsem neprimerna."
39,"Vsi tovrstni ugovori so take narave, ki procedure z ničemer ne omejujejo in menim, da tudi, kot je bilo prej rečeno, ni več čas za to diskusijo temveč je čas za glasovanje in glasovalni stroj bo znal to upoštevati."
51,"Za mene je reakcija te strani povsem razumljiva, vse je zajeto in izpeljano, in zelo plastično je povedal že Podobnik na začetku naše seje, to je bilo popoldne, ko je predstavil dosti zgoščeno z neko primero, kako si on oziroma jaz vidim, tudi Demos, predstavlja to skupščino in njeno nadaljnje funkcioniranje."
27,"Rekel je, s takšnim in takšnim rezultatom smo mi v skupščino prišli in prinesli s seboj kompletno ponudbo, vi tega niste sprejeli, torej, sami ste si krivi."
29,"To je ta način nekega oblastnika, ki je prišel, ki ima vse in potem naknadno deli, naredi ponudbo, ki jo sprejmeš ali pa zavrneš, kakršna ti je bila ponujena."
29,"Na to se pač ne da pristati, v tem smislu so te diskusije povsem neumestne in predlagam, da predsedujoči, kot to zna in je danes že pokazal, proceduro izpelje."
1,Hvala.
1,Hvala.
4,Rabimo še eno ime.
3,"Gospa Hribarjeva, prosim."
8,"Žal mi je, da se moram ponovno oglasiti."
5,Protestiram proti diskusiji tovariša Golobiča.
8,Tako na pogajanjih ni bilo kot je povedal.
9,Mi smo prišli z jasnim predlogom: tri vodilna mesta.
7,"Nobenega nismo posiljevali, nobenega nismo ""okrog prinašali""."
11,Imeli so naši nasprotniki možnost se dogovoriti za ostalih šest mest.
24,"Potem pa še nekaj o glasovalnem stroju. 45 let nazaj se ni nihče pritoževal o glasovalnem stroju, pa ste dvigali svoje roke kot namazani. ..."
0,...
1,Hvala.
4,Kdo še želi besedo?
4,"Spoštovane poslanke, spoštovani poslanci!"
10,"Predlagal bi, da naše razprave ne speljemo na osebni nivo."
14,"Če bomo speljali, se bomo težko tega znebili, zasejali bomo sovraštvo, ne pa sodelovanje."
18,"V vas ne vidim nasprotnikov, ampak ljudi, ki so skupaj z mano soodgovorni za to, kar bomo naredili."
3,To kot prvič.
49,"Drugič, Spomenka, tebe osebno prosim, poznava se 20 let, takih pavšalnih ocen, da nihče ni protestiral, nekateri, ki tukaj sedimo in smo bili 20 let v opoziciji, takih besed ne zaslužimo in te lepo prosim, da s takim načinom nehamo, ker nisem za to, da gremo na osebni nivo."
22,"Kar pa zadeva, nisem dajal nobene kvalifikacije, nobene diskvalifikacije, zato sem tebe zdaj samo osebno prosil kot staro znanko, ne kot poslanko."
11,"Apeliram pa na vse nas, ker smo skupaj v isti zadevi."
5,"Poglejte, samo dve možnosti imamo."
9,"Prva možnost je bila, da se dogovorimo, poskušali smo."
6,"Nikomur ne očitam, dogovor ni uspel."
5,Posledice so take kot so.
20,"Menim, da ni treba nič komplicirati, v vsakem primeru verjamemo tistim, kar bo prišlo iz tega glasovalnega, proceduralnega postopka ven."
24,"Imenujte vendarle brez občutka slabe veste in moralizma dva človeka, ki bosta v tej komisiji, speljite postopek, izvolite ljudi, te stvari so popolnoma normalne."
10,"Imeli smo dosti časa, da se sporazumemo, sporazumeli se nismo."
17,"Prevzemite odgovornost za to, kar je nastalo, tako kot jo tudi mi prevzemamo in peljimo stvari naprej."
16,"Ne vem, zakaj iz tega kompliciramo, stvari so popolnoma jasne, tukaj ne vidim nobenih spornih vprašanj."
12,"Samo bi prosil, poglejte, vsi smo utrujeni, tudi jaz, pa precej vzdržim."
20,"Da se vsi skupaj izogibamo kakršnihkoli podobnih stvari, ki nas lahko peljejo res samo v konflikte, ne pa v sodelovanje."
12,"Tovariš predsedujoči, menim, da je tako kot ti rečeš, proceduralno stvar jasna."
21,"Odklonjena je bila prejšnja komisija, odklonili so ljudje, imajo pravico, ne da bi pojasnjevali, zakaj ne želijo sodelovati v tej komisiji."
21,"Prosim, da ti daš dva predloga, taka, za katera verjameš, da bosta sprejela in gremo na volitve, tako kot je normalno."
13,"Menim, da moramo še nekaj vsebinskih stvari opraviti, dajmo čimprej ta del skozi."
16,"Kakšen bo rezultat, je tako jasno, ampak to je normalno in menim, da ni treba dramatizirati."
2,Hvala lepa.
1,Hvala.
3,Kdo še želi?
6,"Se opravičujem, da grem še enkrat."
19,"Sem se ves dan vzdrževal diskusije, vendar, žal, pred 45. leti nisem imel možnosti dvigovati kot namazan kakršnekoli roke."
12,"Vi ste mogoče to imeli, tako da ta očitek ne gre name."
35,"Poleg tega pa tudi navedbe, proti katerim ste protestirali, češ da sem rekel, da je bil kdorkoli ""okrog prinešen"" ali pa, da mu je bilo karkoli vsiljevano, v tem smislu kot ste rekli, nisem rekel."
28,"Imeli smo svobodno možnost, da svobodno izberemo to, kar ste nam ponudili, mi tega nismo storili, ker smo menili, da je izbira premajhna in to je vsa modrost."
15,"Drugače je bila pa moja diskusija identična s tovarišem Pintarjem, namreč, procedura naj se spelje."
1,Hvala.
1,Hvala.
3,"Prosim, gospod Tomšič."
17,"Moram priznati, da sem imel danes nekajkrat slab občutek, ker smo dejansko prišli v stanje zamenjave vloge."
28,"Vendar, ko smo se spodaj potem pogovarjali z delegati Zbora združenega dela vam povem, prijatelji, da imajo točno isto, kar mi počenjamo z vami, oni počenjajo z nami."
2,Točno isto.
16,"Skratka, tukaj smo si še enaki in mi se bomo morali še vedno učiti prave demokracije."
10,"To, kar je bilo danes, ni bilo tisto, kar bo."
33,"Vendar, menim, še vedno sem prepričan, da moji bi bili še vedno za to, da vztrajamo pri predsedniku našega zbora, podpredsednika pa sem prepričan, če ste pripravljeni vzeti, da ga predlagate, bomo počakali."
15,"Sem prepričan, da bi prišlo do tega, če ste za to, še vedno je možno."
2,Hvala lepa.
21,"Predsedujoči Zbora združenega dela me je obvestil, da so oni zaradi utrujenosti prekinili sejo in predlagajo, da se nadaljuje v sredo."
10,In da se vse obvesti po telefonu oziroma s telegramom.
1,Prosim.
17,"Zdi se mi, da to, kar bom predlagal, ne bo uspešno, ampak poskus bi bil še možen."
24,"V sredo, preden gremo na skupno zasedanje, potrebujemo v vsakem primeru nekaj 10 minut, največ pol ure, eno uro, da izvolimo vodstvo našega zbora."
74,"Bi bila pa možnost, da se do srede sestanejo predstavniki strank, slišal sem najmanj, ne preden sem predlagal, oceno, kaj se je dogajalo v tej skupščini in ocenjam možnost, ali lahko sporazumno storimo kaj, da bi bilo delo v naši skupščini uspešnejše, in da bi tisti, ki bi bili voljeni po proceduri, imeli občutek, da za njimi stoji širši konsenz kot pa samo podpora v stranki oziroma v strankarski koaliciji, ki jih je predlagala."
18,"Seveda, druga alternativa je, da izpeljemo hitro po tem postopku s svojimi ljudmi, svojimi predlogi in to izglasujete."
20,"Zato ni nobenega problema, čeprav ne vidim, da bi bilo v sredo kaj težje narediti, svetoval bi pač drugačen postopek."
48,"Menim, da bi bilo smiselno predstaviti kandidate in dati možnost, da povedo, kako si predstavljajo delo zbora, zato, da bomo imeli občutek, da so te stvari, čeprav so bile izpeljane na način, ki ni sporazumen, vendarle speljane na takšen način, kot funkcija, za katero posamezni kandidati kandidirajo, zasluži."
2,Hvala lepa.
1,Hvala.
3,Kdo še želi?
45,"Če dovolite, spoštovane poslanke in spoštovani poslanci, predlagal bi, izraz je bil iz vrst Liberalne stranke, da nehamo maltretirati drug drugega in vendarle damo piko na i. Nismo zastonj do dveh tukajle, predlagam, da speljemo še to glasovanje, pa naj bo komu všeč ali ne."
15,"Saj bodo še priložnosti za nova glasovanja, bodo pa drugi prišli bolj na svoj račun."
4,Danes pa naredimo piko.
1,Hvala.
1,Hvala.
2,"Prosim, izvolite."
5,"Spoštovane poslanke, poslanci, delovno predsedstvo!"
5,Govorim čisto v svojem imenu.
23,"Mi smo se dogovorili v parlamentarni skupini, moram reči, da ta način, kako je potekalo delo skupščine zadnjih 45 let, ni bil razveseljiv."
19,"Ampak menim, da to ne more biti razlog, da bi tudi v naprej tako teklo, naj bo cena kakršnakoli."
29,"Kar je rekel Tomšič prej, da je prišel trenutek, ko bi bilo smiselno, da se vse parlamentarne skupine zunaj tega kroga ponovno dobijo in ponovno poskušajo priti do solucije."
24,"V nasprotnem primeru pa je mogoče pričakovati, tu mogoče nekateri gledajo preveč kratkoročno, je mogoče pričakovati, da bo ta skupščina delala z velikimi težavami."
4,To še ni najhujše.
13,"Tiste, ki jih tudi to ne prepriča, bi eventualno lahko prepričalo nekaj drugega."
12,"Namreč, da ta skupščina danes, od tega dne naprej, trasira novo pot."
58,"In moram vam reči, da sem si včasih, kadar sem gledal, kakšna so parlamentarna dogajanja v deželah civilizirane Evrope, pa potem v drugih, ne želim nobene imenovati, me to prepriča in tudi do zdaj sem se v Demosu ves čas zavzemal za to, da naj bo ta skupščina pluralna in da naj to zadeva tudi vodstvo te skupščine."
33,"Menim, da v nasprotnem primeru čakajo Slovenijo v nekem delu težki časi, politična nestabilnost, ki ni potrebna in predvsem menim, da ni, da se je mogoče v nekaterih situacijah prestižu odpovedati zaradi stvari."
1,Hvala.
1,Hvala.
3,"Dr. Zagožen, izvolite."
19,"Menim, da bo ta skupščina kljub vsemu pluralna, tudi če izvolimo predlagana predsednika in podpredsednika, predlagam, da to storimo."
11,"Bila je možnost, da bi bile funkcije v skupščini drugače razdeljene."
8,"Prepričan sem, da so to liberalci namerno zavrnili."
16,"In nam ne preostane drugega, kot da to vzamemo kot dejstvo in volimo organe tega zbora."
1,Hvala.
2,"Prosim, izvolite."
15,"Res smo že utrujeni, vendar s takimi samoumevnostmi nas je neumno trpati ob tej uri."
34,"Eksplicitno sem rekel, da smo namenoma zavrnili takšno ponudbo kot jo je dal Demos in zavestno, ne pa naključno ali ne vem kako, da ne bi iz neke paranoje sedaj neko čudno ozadje iskali."
7,"Kot sem rekel, izbira je bila premajhna."
23,"Ali pa mogoče mislite, da je vaša ponudba v takem smislu, v takšnem smislu sakrosanktna, da ni mogoče imeti mnenja, da je preozka."
1,Hvala.
1,Hvala.
4,Kdo še želi besedo?
11,"Tudi danes sem opazoval, malo mi je bilo to težko poslušati."
9,"Polemika se je razvijala o tem, kdo bo koga."
21,"Jasno, zmagovalec je tisti, ki ima večino, vendar mi ni v čast, da se nismo uspeli dogovoriti za tako sestavo skupščine."
48,"Sedaj iskati razloge, zakaj ne, zakaj ja, to je težko, to bomo analizirali kasneje, vseeno pa mislim, da enobarvna skupščina ni nikomur v čast in osebno menim, da bi poskušali, moji kolegi iz Demosa bodo verjetno proti temu stališču, da kljub temu poskušamo še zmeraj najti neko rešitev."
1,Hvala.
3,"Gospod Janša, prosim."
19,"Res mislim, da je ura taka, da ni čas, da bi tukaj dajali razne kvalifikacije in ocene, ampak vseeno."
26,"Vseskozi sem bil zraven, pri teh, če temu lahko tako rečem pogajanjih, o delitvi teh funkcij v skupščini, posebno sem se zavzemal, da do tega pride."
15,"Poslušal sem celo očitke, da ponujamo preveč, da bodo težave, da to ni treba itn."
6,Pa se nekako ni dalo sporazumeti.
5,Zame to ni nobena katastrofa.
11,"Nerad pa sedaj poslušam, da so dogovori bolj demokratični od volitev."
15,"Bodo demokratični, če se da dogovoriti, se pač dogovorimo, če se ne da se glasuje."
13,"Še zmeraj je bolje, kot da bi nekdo tretji zadaj v senci odločil."
13,"Imam pa občutek, da je vse to zavlačevanje danes itn. imelo nek namen."
41,"Ne obsojam nikogar, ta namen še najmanj pripisujem tistim, ki so največ tukaj diskutirali, pa morda malo bolj tistim, ki so bili bolj tiho in so se smejali, čeprav so sami največ krivi za to proceduro, po kateri skupščina danes dela."
23,"Jasno pa je, seveda, na koga pade največ krivde za to, če se novo izvoljena skupščina ali pa posamezni domovi te skupščine konstituirajo."
7,"Javnost bo obsojala tistega, ki ima večino."
32,"Vsako zavlačevanje seveda tukaj škodi tistemu, ki je moralno odgovoren za ta dva zbora, ki sta glasovala tako kot je pač predlagal Demos, je jasno, za Zbor združenega dela je tudi jasno."
27,"Slišimo tudi, da so nekateri uredniki na TV danes labodji spev, kar se tiče prikazovanja tega dogajanja v skupščini in vse to ima seveda nek določen namen."
18,"Še enkrat pravim, pogovarjali smo se, čas je bil za to, uskladili se nismo, pač odločimo in glasujmo."
10,Samo danes pripeljimo vsaj dnevni red Družbenopolitičnega zbora do konca.
24,"To, da tega ne storimo, ima lahko dosti hujše posledice kot pa so samo te posledice, ki bi nastale, če teh točk ne sprejmemo."
3,Gre za več.
11,"No, glede na ta predlog rabimo še tretjega člana volilne komisije."
5,Lahko sam predlagam to pot.
3,Lahko Tone Tomažič?
2,Hvala lepa.
13,"Potem prosim sekretariat zbora, da pripravi volilne listke, da bomo lahko izvedli volitve."
5,Lahko samo še eno zadevo.
37,"Zbor prosim oziroma predlagam, po poslovniku, ki smo ga pravkar sprejeli, mislim, da je tisti del ostal nespremenjen, da se najprej opravijo volitve za predsednika zbora, nato pa, ko je on ugotovljen, opravlja volitve za podpredsednika zbora."
20,"Možnost je, da se oboje volitve opravijo hkrati, potem pa novoizvoljeni predsednik zbora samo ugotovitev on potem poda glede podpredsednika."
6,Sicer se bo vse skupaj zvleklo.
46,"Če pogledate, prosim, v poslovnik, je to tako in samo zato, da se ne bi naknadno ugotovilo, da so bile volitve take ali drugačne opozarjam na to, bom rekla malenkost, glede na pozno uro, menim, da bi bilo smotrno, da bi se oboje volitve izvajale hkrati."
12,Sedaj bomo dali tiskati glasovnici posebej za predsednika in posebej za podpredsednika.
4,Potrebno je odrediti odmor.
12,"Recimo 20 minut, da se napiše in natisne in potem vse pripravi."
3,Poskusimo 1/4 ure.
1,Lahko.
35,Glede na sprejeti dnevni red med tem časom lahko preidemo na točko 5. in 6. Točka 5 vsebuje PREDLOG ZAKONA O RATIFIKACIJI SPORAZUMA O GARANCIJI MED SFR JUGOSLAVIJE IN MEDNARODNO BANKO ZA OBNOVO IN RAZVOJ.
3,Predlog ste prejeli.
27,"Nastane samo vprašanje ali imam pravico voditi to sejo v tem nadaljevanju, če mi to pravico posebej daste, potem lahko nadaljujemo z dnevnim redom, drugače pa ne."
11,Ker imam po poslovniku pravico voditi zbor samo do izvolitve predsednika.
4,"Seveda, če se sporazumemo."
1,Dobro.
2,Hvala lepa.
10,"Je mogoče predlagatelj tega zakona tukaj, da bi ga obrazložil?"
7,"Prosim, predstavnik Izvršnega sveta, če želi obrazložiti."
4,"Spoštovani predsedujoči, spoštovani zbor!"
31,"Dovolite mi, da na kratko dam obrazložitev k obema točkama, to pomeni točki 5. in 6. To zaradi tega, ker gre za enako vsebino, samo posojilojemalca sta iz dveh različnih republik."
15,"Pod točko 6 bom razložil zaradi tega, ker je tukaj investitor rižanski vodovod iz Kopra."
32,Rižanski vodovod iz Kopra je sklenil z Mednarodno banko za obnovo in razvoj v začetku letošnjega leta posojilno pogodbo v znesku 32 milijonov dolarjev za projekt vodovoda in kanalizacije v Slovenskem primorju.
20,"Tako kot sta dva poslanca že prej povedala,, ste s tem projektom dolgoročno rešili problem oskrbe z vodo na obali."
30,"V skladu s statutom Mednarodne banke pri prejemanju posojil pa nastopa federacija kot garant, zato je Jugoslavija z Mednarodno banko sklenila sporazum o garanciji prav tako v začetku letošnjega leta."
25,"Glede na zakon o sklepanju in izvrševanju mednarodnih pogodb, ki predpisuje proceduro ratifikacije, je za sporazum o garanciji potrebno soglasje vseh republik in obeh pokrajin."
26,"Ta zakon smo dali na to zasedanje skupščine iz razloga, da ulovimo majsko zasedanje Skupščine SFRJ oziroma zaradi stroškov, ki bi nastali zaradi nečrpanja tega posojila."
30,"Posojilo je bilo obema posojilojemalcema odobreno, med drugim tudi pod pogojem, da se za neizkoriščeni del posojila plačuje provizija s 60. dnevom po podpisu pogodbene dokumentacije, to je s 1.6."
29,"In naslednji razlog je, da sta ta dva predloga zakonov oziroma, ta dva predloga zakonov sta bila poslana iz Skupščine Republike Slovenije šele po njenem zasedanju v mesecu marcu."
57,"Glede na pomembnost se je Izvršni svet odločil, da gradivo obravnava, kar je tudi storil v začetku aprila in da predlaga skupščini na tem današnjem zasedanju, tako kot sem rekel, iz razlogov, ki so navedeni v obrazložitvi, torej, da se brez te ratifikacije sporazuma o garanciji posojila ne more začeti črpati, in to za oba začeta projekta."
14,"Na koncu bi rekel še eno točko prej, ko govorimo o projektu v Istri."
4,Gre za enako vsebino.
4,Posojilojemalec je iz Hrvaške.
31,"Slovenija nima nobenih finančnih obveznosti, torej je potrebno samo soglasje Skupščine Slovenije, zato predlagamo, da Skupščina Republike Slovenije da soglasje k predlogoma zakonov in da se zakona sprejmeta po hitrem postopku."
2,Hvala lepa.
36,"Odpiram razpravo o obeh predlogih, tako o predlogu zakona o ratifikaciji oziroma o garanciji med SFR Jugoslavijo in Mednarodno banko za obnovo, kakor tudi o garanciji med SFR Jugoslavijo in Mednarodno banko za obnovo in razvoj."
5,Oba predloga dajem v razpravo.
3,Kdo želi besedo?
4,Ne želi nihče razpravljati?
36,"Potem je potrebno oziroma iz tega sledi, da lahko sprejemamo priložena odloka, ki ju imate oba na mizi, in sicer: svoje soglasje daje skupščina tema predlogoma oziroma zakonoma v obliki odloka, in sicer prvega in drugega"
37,"Če ni razprave o tem, potem dajem najprej na glasovanje odlok o soglasju k predlogu zakona o ratifikaciji sporazuma o garanciji med SFR Jugoslavijo in Mednarodno banko za obnovo in razvoj in prosim, da najprej ugotovimo navzočnost."
4,Torej sklepčnost je dana.
5,Kdo je za ta predlog?
5,Gremo še enkrat ugotavljati prisotnost.
3,Kdo je za?
3,Je kdo proti?
4,Se je kdo vzdržal?
36,"Ugotavljam, da je odlok o soglasju k predlogu zakona o ratifikaciji sporazuma o garanciji med SFR Jugoslavijo in Mednarodno banko za obnovo in razvoj, projekt za vodovod in kanalizacijo v Istri, v Družbenopolitičnem zboru soglasno sprejet."
33,"Prehajamo na glasovanje o odloku o soglasju k predlogu zakona o ratifikaciji sporazuma o garanciji med SFR Jugoslavijo in Mednarodno banko za obnovo in razvoj, projekt za vodovod in kanalizacijo v Slovenskem primorju."
8,"Navzočnosti ne bi ugotavljali, ker smo jo ravnokar."
3,Kdo je za?
3,Je kdo proti?
4,Se je kdo vzdržal?
36,"Ugotavljam, da je Družbenopolitični zbor soglasno sprejel odlok o soglasju k predlogu zakona o ratifikaciji sporazuma o garanciji med SFR Jugoslavijo in Mednarodno banko za obnovo in razvoj, projekt za vodovod in kanalizacijo v Slovenskem primorju."
18,"Ugotavljam, da sta ti dve točki izčrpani in moramo počakati samo še, da opravimo izvolitev predsednika in podpredsednika."
12,"Glede 5. točke smo se sporazumeli, da jo črtamo, ker nimamo predloga."
33,"Naj obrazlagam, ker smo pričakovali, da bo kakšna razprava in potem bi eventualno prav v razpravi o različnih kandidatih, ker smo pričakovali, da bo kakšen nasprotni kandidat, lahko pojasnjevali kvalitete enega in drugega."
43,"Naš kandidat za predsednika dr. Ludvik Toplak, mogoče bi ga prosil, če lahko tudi vstane, je doktor pravnih znanosti, ugleden pravnik, profesor na Višji pravni šoli v Mariboru, strokovnjak za gospodarsko pravo in seveda tudi za sistemska pravna vprašanja, iz katerih je doktoriral."
8,"Menim, da kaj več niti ni treba povedati."
27,"Vsi poslanci Demosa sodimo, da je več kot sposoben biti predsednik Družbenopolitičnega zbora, za katerega priznamo, da je glede na to zelo ugledno sestavo dovolj pomemben zbor."
29,"Tone Peršak, ki je kandidat za podpredsednika zbora, je pisatelj, vendar se je ob sprejemanju zveznih amandmajev in republiških amandmajev v zelo veliki meri angažiral v različnih skupščinskih procedurah."
44,"Veste, da je bil pri tem svojem delovanju zelo uspešen in tudi iz tega sklepamo, da je povsem usposobljen tudi za to skupščinsko delo, tako da menimo, da ne more biti nikakršnega dvoma o tej njegovi sposobnosti in primernosti za funkcijo podpredsednika Družbenopolitičnega zbora."
23,"Menim, da več ne bi obrazlagal, razen, če bi kakšno konkretno vprašanje, če pa želita oba kandidata kaj povedati, potem pa seveda, prosim."
9,Razglašam izid volitev za predsednika in podpredsednika Družbenopolitičnega zbora.
23,"Za predsednika Družbenopolitičnega zbora je bil izvoljen dr. Ludvik Toplak s 44 glasovi za in 25 glasovi proti, 7 glasovnic je bilo neveljavnih."
16,Za podpredsednika Družbenopolitičnega zbora je bil izvoljen Tone Peršak s 45 glasovi za in 23 proti.
6,Število neveljavnih glasovnic je bilo 8.
19,"Obema izvoljenima čestitam k izvolitvi, prosim predsednika Družbenopolitičnega zbora, da pride sem in bo podal slovensko izjavo oziroma podpisal."
21,"Slovesna izjava se glasi: ""Izjavljam, da bom ravnal po ustavi in zakonih ter da bom vestno in odgovorno opravljal svojo dolžnost."""
17,"Izjavljam, da bom ravnal po ustavi in zakonih in da bom vestno in odgovorno opravljal svojo dolžnost. ..."
0,...
20,"Bi vi v svojstvu predsednika opravili še drugi del tega postopka, da bi pred vami dal slovestno izjavo izvoljeni podpredsednik."
17,"Izjavljam, da bom ravnal po ustavi in zakonu in da bom odgovorno in vestno opravljal svoje dolžnosti. ..."
0,...
4,"Spoštovani poslanci, spoštovane poslanke!"
39,"Zahvaljujem se v svojem imenu in v imenu novo izvoljenega podpredsednika, da se bom pri izvrševanju novo izvoljene funkcije trudil, da bom delal po poslovniku Skupščine, zakonih, po ustavi, po svoji vesti in po svojem znanju in svojih močeh."
26,"Osebno pričakujem tvorno sodelovanje vseh poslancev Družbenopolitičnega zbora, tvorno sodelovanje odgovornih strokovnih služb v skupščini, da bomo upravičili zaupanje, ki so nam ga izrazili naši volivci."
17,"Pričakujem od sodelavcev in od strokovnih služb trajno podporo in vzajemno in uspešno sodelovanje, racionalno in ekonomično."
13,Vnaprej želim izreči svoje določene rezerve glede na potek včerajšnje in današnje seje.
13,Opravičiti se moram tudi v imenu sklicatelja skupščine za kratek rok vsem poslancem.
26,"Nekateri so dobili gradivo zelo pozno, nekateri pa ga tudi osebno še prejeli niso, vendar so se vsi odzvali, ker pač povsod ni bila pošta dostavljena."
13,Enako moram izreči svoje rezerve tudi do morebiti neprimernega tehničnega vodenja na začetku.
29,"Mnogi poslanci, ki so prvič izvoljeni v tej skupščini, pa upam in prepričan sem, da bomo ob tvornem sodelovanju in ob pomoči odgovornih strokovnih služb to v bodoče premagali."
3,Še nekaj besed.
7,"Prej je bilo rečeno, da se predstavim."
3,Predstavili so me.
3,Sem profesor prava.
8,Ukvarjam se predvsem z gospodarskim in civilnim pravom.
12,"Študiral sem v Ljubljani, Mariboru, Beogradu pa v tujini nekaj let skupno."
8,"Rojen sem v slovenski partizanski, kmečki, krščanski familiji."
31,"Vse to je na določeni način determiniralo moje dosedanje delo, tako politično kot strokovno in menim, sodeč po sebi, da bo vse to tudi na svoj način determiniralo moje nadaljnje delo."
2,Hvala lepa. ...
0,...
5,Ne bi imel daljšega nagovora.
10,"Strinjam se z vsem tem, kar je povedal gospod predsednik."
34,"Ravno tako bi se tudi želel zahvaliti za zaupanje in tudi za najbrž težko delo, ki nas čaka, naju in vse nas v tem zboru, tudi glede na izkušnje, ki jih imamo že sedaj."
46,"Pričakujem, da bo verjetno v tistih trenutkih, ko bodo prišli naši skupni ali splošno slovenski interesi na dnevni red, sem prepričan, da bo sodelovanje in vzdušje v dvorani neprimerno bolj prijetno, kot je bilo danes, ko smo se prvič srečali in smo morali obarvati celo zadevo."
36,"Kljub temu hvala tistim, ki so naju izvolili in tistim, ki naju niso volili, ker so že sedaj povedali, da bodo pazili na vsak najin korak in na vsako najino gesto, kar mislim da je prav."
1,Hvala. ...
0,...
34,"Če dovolite, samo bi imel na dnevni red k 5. in 6. točki, ki smo ju že izglasovali, bi predlagal samo verifikacijo, ker iz proceduralnih razlogov bi moralo to biti opravljeno po konstituiranju skupščine."
23,"Glasovali smo, dal bi samo Še enkrat na glasovanje, da delo, ki je bilo opravljeno pred konstituiranjem zbora, verificiramo 5. in 6. točko."
2,Ugotovimo prisotnost!
5,Kdo lahko glasuje za verifikacijo?
3,Je kdo proti?
4,Se je kdo vzdržal?
10,Sodeč po tehniki smo soglasno verificirali 5. in 6. točko.
9,"S tem moramo ugotoviti, da je današnja seja zaključena."
4,Lepa hvala za potrpežljivost.
