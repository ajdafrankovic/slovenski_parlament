4,Spoštovane kolegice in kolegi!
6,"Dovolite, da nadaljujemo prekinjeno 44. sejo."
3,"Prosim, ugotovimo prisotnost."
7,"Ugotavljamo prisotnost, da bi lahko nadaljevali sejo."
3,Manjkajo še trije.
6,Dva sta na vratih pri prihodu.
3,Še enega potrebujemo.
5,"Lepo prosim, prisotnost še enkrat!"
2,Ste vsi?
1,Hvala.
4,Prišel je še eden.
2,Hvala lepa.
10,"Ugotavljam, da je prisotnih 41 poslancev, zato lahko nadaljujemo delo."
7,Prejšnjo sejo smo prekinili in vmes smo...
2,"Prosim, proceduralno."
1,Izvoli.
13,"Potem bomo takoj prešli na sprejemanje dnevnega reda, ker ga še nismo sprejeli."
2,Hvala lepa.
15,"Hotel bi izraziti svoj protest, da nismo v treh poizkusih uspeli imeti skupne 36. seje."
18,"Kot član Komisije za volitve sem pregledal gradivo, ki po moji oceni sploh ni sporno, razen kakšnega vprašanja."
26,"Gre za približno 200 ljudi, ki so sprejeli imenovanje za sodnike, tožilce, drugi, ki so se odločili, da bodo izstopili iz tega poklica in odšli drugam."
6,Mi jih šest mesecev ne obravnavamo.
12,"Lahko si predstavljate, kaj to pomeni za posameznika in za njegovo družino."
28,"Dejansko ne morem razumeti, da vodstvo te skupščine ne najde načina, da se v pravem trenutku, ko nas je dovolj prisotnih, usedemo skupaj in izpeljemo 36. skupno sejo."
8,Po moji oceni skoraj da ni problematičnih zadev.
41,"Tudi na prejšnjih sejah smo glasovali več ali manj avtomatično za sodnike, tožilce, za razrešitve itd., da ne govorim o nekaterih svetih, ki še niso imenovani in razne institucije, ki ne delajo v skladu z zakoni, ki smo jih sprejeli itd."
6,"Ne vem, ali je to zadosti."
8,"Včeraj sem povedal to predsedniku skupščine, danes predsedujočemu."
12,"Vendar, oni ne morejo narediti nič, če mi ne pridemo v klopi."
41,"Apeliral bi tako na vodstvo skupščine kot na poslance vseh treh zborov, da najdemo čas, da se ta skupna seja čimprej opravi in da tudi ljudi, ki so involvirani v probleme, ki izhajajo iz odločitev te skupne seje, razrešimo njihove negotovosti."
2,Hvala lepa.
1,Hvala.
11,"Vodstvo skupščine, predvsem pa predsedniki zborov so dolžni, da to zagotovijo."
30,"Skupna seja je v pristojnosti predsednika skupščine in bomo prosili, da bi skupaj z napori vseh predsednikov zborov prišli do te seje skupščine, na kateri bi opravili volitve in razrešitve."
9,"Če sem prav razumel gospoda Zakonjška, bo to narejeno."
20,"Prehajamo na določitev dnevnega reda 44. seje Zbora občin, to je tista, ki je bila sklicana za včeraj in danes."
8,Predlog dnevnega reda ste prejeli s sklicem seje.
26,"Danes ste na klop prejeli novo besedilo predloga dnevnega reda zaradi napačne navedbe 7. točke v predlogu dnevnega reda, ki ste ga dobili na klop včeraj."
25,"Vlada Republike Slovenije je v torek predložila v obravnavo Skupščini dva predloga zakonov, ter predlagala zborom skupščine, da z njima razširijo dnevne rede današnjih sej."
39,"Prvo, kar predlaga vlada je, da zbor razširi dnevni red današnje seje s predlogom zakona o pogojih, pod katerimi se kmetom zmanjšani ali predpisani prispevki štejejo za plačane. vlada predlaga, da ga zbor obravnava in sprejme po skrajšanem postopku."
10,"Torej, da hkrati obravnava in sprejme osnutek in predlog zakona."
87,"Predlog zakona ste včeraj prejeli na klop. vlada Slovenije tak postopek predlaga, ker meni, da gre za sprejem manj zahtevnega zakona, pripravljenega na podlagi novega zakona o pokojninskem in invalidskem zavarovanju, ter da je treba zakon nujno sprejeti čimprej, saj drugače ni pravne podlage za kakršenkoli odpis ali zmanjšanje prispevkov kmetom zaradi elementarnih nesreč, pri čemer je treba poudariti, da je zmanjšanje oziroma odpis prispevkov eden od možnih ukrepov, s katerimi bi saj delno omilili posledice, ki so jih nekateri kmetje utrpeli zaradi suše v letošnjem letu."
9,Želi v zvezi s tem predlogom besedo predstavnik vlade?
12,Želi o tem predlogu in o predlogu za skrajšani postopek kdo razpravljati?
20,Potem dajem na glasovanje predlog vlade za razširitev dnevnega reda z omenjenim aktom in za njegovo obravnavo po skrajšanem postopku.
2,Poglejmo prisotnost.
5,Kdo je za navedeni predlog?
3,Je kdo proti?
4,Se je kdo vzdržal?
13,"Ugotavljam, da je razširitev in obravnava po skrajšanem postopku sprejeta z večino glasov."
29,"Drugi predlog vlade je, da zbor razširi dnevni red današnje seje s predlogom zakona o ratifikaciji sporazuma med Vlado Republike Slovenije in Zveznim svetom Švicarske konfederacije o ukinitvi vizumov."
8,Predlog omenjenega zakona ste včeraj prejeli na klop.
4,Želi besedo predstavnik vlade?
7,Želi o tem predlogu vlade kdo razpravljati?
13,Potem dajem na glasovanje predlog vlade za razširitev dnevnega reda z omenjenim aktom.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov ta predlog sprejet."
75,"Imamo še nekaj predlogov vlade, kar zadeva faze obravnave, predvsem za združitev I. in II. faze zakonodajnega postopka, to je, da se hkrati obravnava predlog za izdajo zakona in osnutek zakona, in sicer: pri predlogu za izdajo zakona o poslancih, z osnutkom zakona; predlogu za izdajo zakona o evidenci volilne pravice, z osnutkom zakona; predlogu za izdajo zakona o političnih strankah, z osnutkom zakona in predlogu za izdajo zakona o volilni kampanji, z osnutkom zakona."
30,"Vsi ti zakoni oziroma akti so iz istega paketa spremljajoče volilne zakonodaje, zato menim, če nihče ne protestira, da o združitvi faz pri teh aktih odločamo kar za vse skupaj."
7,Želi o tem predlogu vlade kdo razpravljati?
29,"Potem dajem na glasovanje predlog, da se pri navedenih štirih aktih združita I. in II. faza obravnave, torej, da se obravnava predlog za izdajo zakona skupaj z osnutkom zakona."
5,Kdo je za tak predlog?
3,Je kdo proti?
4,Se je kdo vzdržal?
20,"Ugotavljam, da je z večino glasov tak predlog sprejet in navedene štiri akte obravnavamo skupaj s I. in II. fazo."
18,"Tako predlagam za današnjo sejo dnevni red, ki ste ga prejeli danes na klop z oznako ""novo besedilo""."
8,Ali želi o predlogu dnevnega reda kdo razpravljati?
4,"Prosim, gospa Vojka Štular."
65,"Kolegom poslancem in kolegici bi rada predlagala, da bi z 42. seje na današnjo 44. sejo - zaradi pomembnosti - tudi uvrstili predlog za izdajo zakona o zagotavljanju socialne varnosti slovenskim državljanom, ki so upravičeni do pokojnine iz drugih republik nekdanje SFRJ, z osnutkom zakona in morda tudi, da bi to preoblikovali v predlog zakona zaradi velikega odziva javnosti in mislim, da moramo tem potrebam resnično prisluhniti."
2,Hvala lepa.
2,Hvala lepa.
5,Glede tega bi pojasnil tole.
12,"Že včeraj na začetku seje, ob 10.15 sem pojasnil, kako bi delali."
26,"Namreč, ta zadeva je na dnevnem redu 42. seje in sem že tedaj predlagal, da takoj po tej seji prioritetno obravnavamo to zadevo, ki jo omenjate."
26,"Morda celo, preden bomo ta predlog zakona o nezdružljivosti, ker bomo morda malce prearanžirali zadeve, sem pa tedaj to predlagal, da prioritetno obravnavamo prav to stvar."
38,"Nihče ni nasprotoval, tako da računam, da bi se morali s tem ukvarjati še danes in prosim, če bomo nekaj časa še zdržali, da bi najpomembnejše zadeve danes opravili, potem bomo lahko še kdaj drugič kaj naprej delali."
20,"Da po možnosti jutri ne bi bilo treba prihajati sem, če se strinjate, ker sem malce v skrbeh za sklepčnost."
49,"Če dovolite še, ko smo že pri tem, menim, da moramo kot nujno opraviti te predloge za izdajo zakonov z osnutki v zvezi z volitvami, potem enako prioritetno to zadevo, ki jo je gospa Štularjeva omenila, potem bomo videli, če je še kaj takega, za kar se res mudi."
30,"Drugo bi pa morda tudi v sredo prihodnjega tedna namesto jutri, ko je tako in tako predvideno, da se bo sestal Družbenopolitični zbor, ki se je danes zaradi nesklepčnosti razšel."
17,"O tem bi se odločili kasneje, ampak zdaj bi prosil, da čim bolj pridno in efektno delamo."
7,"Gospod Grošelj se je prijavil, ista zadeva."
1,Dobro.
11,Gospod Aurelio Juri želi razpravljati v zvezi s predlogom dnevnega reda.
44,"Če dovolite, bi se pridružil temu apelu in bi dodal še to: kolikor je možno danes pisne razprave, ki jih imamo o vseh teh predlogih, da jih vložimo in da odstopimo in se odpovemo nastopu tu pri odru, da bi maksimalno pridobili na času."
2,Hvala lepa.
2,Gospod Razdevšek.
4,Spoštovane poslanke in poslanci!
49,"Prosil bi, da 8. in 9. točko, kar po navadi zelo hitro naredimo, ki govori: ratifikacija sporazuma med Republiko Slovenijo in Avstrijo in ukinitvi vizuma s Švico, da bi to obravnavali pred 2. točko, ker mislim, da bi hitro šli skozi, preden postanemo nesklepčni in je dovolj pomembna zadeva."
2,Hvala lepa.
5,O tem bomo še odločili.
19,"Mislim, da to lahko storimo, ker je po navadi brez zapletov, če bo pa vprašljivo, bomo pustili za kasneje."
24,"Zdi se mi, da smo dobili še en predlog za razširitev dnevnega reda v pisni obliki, ki pa ga zdaj nihče ustno ne sproža."
16,"Prišel je s strani Ljudske stranke, ali ga lahko kdo poda, če vztraja kdo pri njem."
9,Včeraj zjutraj sem v pisni obliki dobil na mizo.
8,"Dobil sem ga, gre za prvo naslednjo sejo."
7,"Imamo predlog dnevnega reda, kakršnega ste dobili."
3,Razprava je zaključena.
3,Gremo na glasovanje.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov predlagani dnevni red sprejet."
10,"Prehajamo na 1. TOČKO DNEVNEGA REDA - ODOBRITEV ZAPISNIKOV 36., 37."
2,IN 38.
6,SEJE ZBORA OBČIN SKUPŠČINE REPUBLIKE SLOVENIJE.
45,"Osnutke zapisnikov ste prejeli, in sicer: zapisnik 36. seje, ki je bila 8. in 22. aprila, 12. in 20. maja ter 29. julija; 37. seje, ki je bila 12. maja in 38. seje, ki je bila 12., 13. in 20. maja ter 1. julija 1992."
12,Ima kdo morda na osnutke zapisnikov kakšno pripombo oziroma zahtevo za popravek?
14,"Ker teh ni, štejem, da so zapisniki 36., 37. in 38. seje zbora odobreni."
21,"Glede na predlog gospoda Razdevška mislim, da je res prav, da obravnavamo zdaj točki 8. in 9. iz našega dnevnega reda."
20,Pod 8. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED REPUBLIKO SLOVENIJO IN REPUBLIKO AVSTRIJO O DVOSTRANSKEM ZUNANJETRGOVINSKEM SODELOVANJU.
7,Predlog zakona je predložila Vlada Republike Slovenije.
4,Želi njen predstavnik besedo?
8,Predlog zakona ste prejeli s pošiljko dne 17.8.1992.
15,"Obravnavali sta ga Komisija za mednarodne odnose in Zakonodajno-pravna komisija, ki sta zboru pisno poročali."
4,Želita poročevalca komisij besedo?
2,Pričenjam razpravo.
3,Želi kdo razpravljati?
6,Navedeni predlog zakona dajem na glasovanje.
2,Poglejmo prisotnost.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov ta predlog zakona sprejet."
24,Prehajamo na 9. TOČKO DNEVNEGA REDA - OBRAVNAVO PREDLOGA ZAKONA O RATIFIKACIJI SPORAZUMA MED VLADO REPUBLIKE SLOVENIJE IN ZVEZNIM SVETOM ŠVICARSKE KONFEDERACIJE O UKINITVI VIZUMOV.
7,Predlog zakona je predložila Vlada Republike Slovenije .
4,Želi njen predstavnik besedo?
7,Predlog zakona ste prejeli včeraj na klop.
14,"Obravnavali sta ga Komisija za mednarodne odnose in Zakonodajno-pravna komisija, ki sta pisno poročali."
6,Želi besedo kdo od poročevalcev komisij?
2,Pričenjam razpravo.
3,Želi kdo razpravljati?
21,Prehajamo na glasovanje o predlogu zakona o ratifikaciji sporazuma med Vlado Republike Slovenije in Zveznim svetom švicarske konfederacije o ukinitvi vizumov.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je ta predlog zakona soglasno sprejet."
8,Zdaj bi se pa poskušali dogovoriti še tole.
48,"Glede na to, da imamo pod 2. točko dnevnega reda predlog zakona, se pravi zadnjo fazo in glede na to, da še kar dobivamo amandmaje, predlagam, da v skladu s tistim, kar sem malo prej govoril, da bi prioritetno obravnavali tisto, kar je zares potrebno, preskočimo 2. točko."
4,Ali kdo nasprotuje temu?
6,"Menim, da imam za to soglasje."
16,"Gremo na 3. TOČKO DNEVNEGA REDA - OBRAVNAVA PREDLOGA ZA IZDAJO ZAKONA O POSLANCIH, Z OSNUTKOM ZAKONA."
6,Predlagatelj akta je Vlada Republike Slovenije.
4,Želi njen predstavnik besedo?
11,"Predlog za izdajo zakona, z osnutkom, ste prejeli s sklicem seje."
24,"Predlog za izdajo zakona, z osnutkom zakona, sta obravnavali Komisija za volitve, imenovanja in administrativne zadeve in Zakonodajno-pravna komisija, ki sta zboru pisno poročali."
5,Želita poročevalca obeh komisij besedo?
4,"Prosim, gospod Branko Novak."
4,Spoštovane kolegice in kolegi!
36,"Čeprav ste dobili poročilo pisno mislim, da se moram oglasiti in vam na kratko povedati nekaj bistvenih stvari, kajti Komisija za volitve, imenovanja in administrativne zadeve - čisto na koncu tega poročila je napisano - predlaga pomemben sklep."
31,"V načelni razpravi je KVIAZ soglašala z bistvenimi razlogi za izdajo tega zakona in ob tem ugotovila, da predlagatelj ni sledil njenim stališčem ob obravnavi delovnega gradiva za zakon o poslancih."
25,"Komisija je tudi ugotovila, da je pri urejanju tega področja precej odprtih vprašanj, ki jih je potrebno razčistiti v okviru vsebinskih opredelitev v tem zakonu."
29,"Iz delovnega gradiva zakona o poslancih je izhajalo, da je oziroma bo področje delovanja, pravic, dolžnosti, odgovornosti, plač, sankcij in podobno za poslance urejalo več zakonov in poslovnik skupščine."
29,"V poročilu imate vse te zakone navedene, od zakona o funkcionarjih do poslovnika, na ta način pa bi bila materija, ki se nanaša na poslance, opredeljena v več predpisih."
60,"Komisija je ob temeljiti presoji vseh odprtih vprašanj in tudi stališč vlade do njenih predlogov zavzela stališče, da je ob upoštevanju delitve oblasti na zakonodajno, izvršilno in pravosodno potrebno materijo, ki se nanaša na poslance, njihove pravice in dolžnosti, plače in materialne pravice poslancev, pravni status in drugo oblikovati, tako da bo zakon o poslancih celovito urejal vsa ta vprašanja."
16,"Komisija je razpravljala o vprašanjih, ali morajo ali ne smejo biti poslanci hkrati tudi člani vlade."
14,"Sedanja rešitev je kompromisna, niti ne zapoveduje niti ne prepoveduje, temveč dopušča obe možnosti."
29,"Taka rešitev se v praksi ni potrdila in, ker bi številčnejša Vlada lahko predstavljala tudi 1/5 poslancev, se komisija zavzema za zakonsko določeno nezdružljivost funkcije poslanca in člana vlade."
125,"V konkretni razpravi je komisija podala pripombe, in sicer, naj jih na kratko vseeno navedem: k 2. členu določba, da poslanci niso vezani na nikakršnokoli navodilo, je ustavna določba; k 3. členu je komisija menila, da bi kazalo določbo dopolniti, tako da se glasi ""poslanci opravljajo svojo funkcijo poslanca poklicno in za svoje delo prejemajo plačo""; k 5. členu določba o neplačanem dopustu objektivno postavlja kandidate v različen položaj, v posebno neugodnem položaju bodo neodvisni kandidati, ki za seboj nimajo stranke, ki bi jim pokrivala plačo v času kampanje, v različnem položaju bodo tudi zaposleni pri različnih delodajalcih; k 10. in 12. členu komisija meni, da niti ta niti zakon o prepovedi opravljanja poklicne dejavnosti nista rešila vprašanja članstva poslancev v nadzornih organih gospodarskih družb."
26,"Ne le, da bodo praviloma te funkcije plačane, ampak bo lahko članstvo poslancev, tudi članov vlade, v teh organih vplivalo tudi na vsebino njihovega poslanskega dela."
52,"Komisija zato predlaga, da se predvidi nezdružljivost funkcije poslanca v teh organih; k 13. členu komisija meni, da je predlagatelj nedosleden, ko se, glede pravice do plače in podobno, sklicuje na zakon o funkcionarjih v državnih organih na 24. člen, v 13. členu pa zagotavlja pravico do vrnitve v prejšnje delovno razmerje."
12,Poleg tega ta člen ne sodi v tretje poglavje temveč v četrto.
26,"Pravica poslanca, da se po prenehanju poslanskega mandata vrne na prejšnje delo bo težko izvedljiva, ker je pričakovati, da bodo gospodarske razmere v tistem času drugačne."
5,"Stečaji, privatna podjetja in podobno."
30,"Gospod Novak, oprostite, poslanci so to poročilo dobili pisno, če se vam zdi potrebno lahko vse ustno podate, ampak, če ni nujno, bi prosil, da poudarite morda samo bistvene točke."
1,Bom.
4,Da grem na konec.
54,"Glede na sprejeta stališča komisije, da je potrebno zakon o poslancih oblikovati celovito za vsa področja, ki se nanašajo na poslance, je komisija predlagala našemu zboru, da ta osnutek sprejme, da pa sprejme tudi naslednji sklep, in sicer: da predlog zakona o poslancih pripravi Komisija Skupščine Republike Slovenije za volitve, imenovanja in administrativne zadeve."
2,Hvala lepa.
4,"Hvala lepa, gospod Novak."
6,V imenu Zakonodajno-pravne komisije gospod Zakonjšek.
2,Hvala lepa.
3,Samo na kratko.
25,"Zakonodajno-pravna komisija je svoje stališče do tega osnutka zakona oblikovala približno v konceptu, kot ste pravkar slišali gospoda Novaka glede Komisije za volitve in imenovanja."
46,"Predvsem je ugotovila, da osnutek zakona ni celovito uredil vseh vprašanj, ki se nanašajo na poslance in opozorila, da bi bilo potrebno ločeno urediti z zakoni specifičnosti in posebnosti v tako imenovano zakonodajno sfero, kaj pomeni za poslance, za izvršilno oblast, to je za sodno oblast."
5,Komisija je oblikovala 11 pripomb.
49,"Opozoril bi na dve k 11. členu, kjer podobno kot Komisija za volitve in imenovanja, zahteva popolnejšo opredelitev materialnega položaja in funkcije poslanca in k 14. členu kjer predlaga, da se sprejme, mislim da je varianta v osnutku, da je funkcija poslanca nezdružljiva s funkcijo predsednika vlade in ministra."
3,"Toliko, hvala lepa."
18,"Izrabim pa priložnost, da dodam tudi svoje stališče in tudi v imenu gospoda Grdadolnika k osnutku tega zakona."
1,Hvala.
2,Začenjam razpravo.
3,Gospa Vojka Štular.
51,"Zelo na kratko - v piranski občini smo imeli v ponedeljek razgovor s predstavniki različnih strank in sprejeli nekatere sklepe, usmeritve oziroma želimo, da bi zlasti v 8. členu natančneje opredelili, kdaj lahko Državni zbor ne podeli mandata izvoljenemu poslancu in kaj se zgodi, če poslanec zamenja stranko v času svojega mandata."
25,"Mi smo namreč v tem času našega mandata velikokrat bili priča temu in torej predstavniki posameznih strank so prosili, da bi zakon to podrobneje opredelil."
2,Hvala lepa.
1,Hvala.
4,Naslednji je gospod Črnej.
48,"Spoštovani, strinjam se s pripombami Zakonodajno-pravne komisije in Komisije za volitve in imenovanja, zlasti pa bi rad poudaril to, da je potrebno resnično ločiti poslance in funkcionarje, in sicer, da je to izrazito razvidno, kajti v tem zakonu na nek način postavlja poslanca v delovno razmerje do vlade."
11,"To je nek čuden status, ki ga je treba drugače prikazati."
19,"S tem v zvezi bi prav tako opozoril na 3. člen, kjer piše, da poslanci opravljajo svojo funkcijo poklicno."
46,"Mislim, da je treba ta izraz na nek drug način povedati, kajti poklic je tak, ki ga ti opravljaš na podlagi nekega šolanja, in jaz bi prej rekel, da se to opravlja profesionalno ali pa plačano, na nek način, ampak poklicno, mislim, da ni prava beseda."
30,"Prav tako v 5. členu mislim, da lahko dobi kandidat za poslanca, ki je v delovnem razmerju, neplačan dopust, to je nepotrebno in da je treba to vreči iz zakona."
22,"Kajti potem se bo cel kup ljudi javilo za kandidate in izsililo neplačane dopuste, na koncu pa od tega nič ne bo."
24,"Prav tako menim, da 19. člen ni potreben, kajti to je enostavno prepisano iz ustave, vsebina 19. člena in seveda tudi vsebina 23. člena."
19,"Lahko bi bil zakon krajši s tem in seveda bolj določen, kaj pomeni poslanec in kakšna je funkcija poslanca."
1,Hvala.
3,Gospod Marcel Štefančič.
4,Spoštovane poslanke in poslanci!
76,"K temu pionirskemu zakonu bi imel samo eno pripombo; tu piše v začetku tega člena, da poslancu preneha mandat in navaja več alinej, med drugim je tretja alinea, ki pravi, če je s pravnomočno sodbo obsojen, torej kaznovan z zaporom, daljšem od šestih mesecev, nakar seveda skuša biti ta določba spodaj v zadnjem odstavku nekako milejša in pravi: ""Poslancu ne preneha mandat v primeru iz tretje alinee, če Državni zbor sklene, da lahko opravlja poslansko funkcijo."
5,"""Ta stvar je malo nerodna."
46,"Tukaj se lahko o poslancu, ki je zagrešil, je bil obsojen od 6 mesecev naprej lahko meri s tako žlico, drugemu pa z drugačno, to da je to moč delati in da se tudi v praksi to počne, če ni drugače opredeljeno, ni treba posebej dokazovati."
60,"Menim, da tu ne bi smelo biti tako ohlapno prepuščeno Državnemu zboru, kajti sicer bo v Državnem zboru, če bo v nekem trenutku na Vladi, na moči določena stran, bo protežirala na nek način svojega poslanca, pač pa drugemu, ki ni iz njene stranke, ga bo kar kmalu po hitrem postopku odpravila na osnovi te alinee, če bo torej obsojen."
21,"Menim, da bi kar kazalo ohraniti samo besedilo tretje alinee, ali pa, če ta zadnji odstavek, bi moral biti ta konkretnejši."
19,"Kaj pa naj upošteva Državni zbor za to, da bo do nekoga bolj milosten, do drugega pa manj milosten."
27,"Ob tem pa mislim, da ne bi bilo odveč, če bi bila še ena alinea, ki bi rekla, da poslancu preneha mandat tudi takrat, ko je odpoklican."
1,Hvala.
2,Gospod Razdevšek.
12,"Spoštovane poslanke in poslanci, imam kratko, upam da utemeljeno pripombo za predlagatelja."
50,"Ker je to osnovni zakon bodočih predstavnic in predstavnikov Slovenije v parlamentu, se zavzemam za vključitev ženske oblike besede poslanec, ki v tem zakonu ni navedena, ker menim, da jo poslanci več ali manj striktno uporabljamo in mislim, da si tudi v zakonu o poslankah in poslancih zasluži to mesto."
9,"Dovolite mi, da se še sam vključim v razpravo."
8,"Kolegice in kolegi, manjša zadeva, potem pa splošno."
39,"V zvezi s 14. členom smo Slovenski krščanski demokrati odločno na tem, da naj ostane tak kot je, da se črta, ta oblika začasne zamrznitve funkcije izvoljenega poslanca, če postane minister, se nam zdi najbolj primerna od vseh možnih."
27,"Drugo pa splošno o tem osnutku, seveda ga je treba temeljito dopolniti, da bo to sprejemljiva zadeva, dopolniti, kjer ga izrazito manjka, kjer bi se moral začeti."
11,"Materialni položaj, ne bom na dolgo govoril, to je že omenjeno."
6,Treba je urediti celoten status poslanca.
54,"Nobeno sklicevanje na drugo zakonodajo ni na mestu in ne samo poslanca, treba je urediti status tistih svetovalcev poslanca, ali kakorkoli jim že rečemo, o katerih smo v ustavni komisiji, ko smo si zamišljali nov Državni zbor, vedno govorili, namreč, da gremo na manj poslancev, pa da bi ti imeli tudi še kaj zraven."
28,"Jaz si predstavljam, tako v povprečju pol človeka na poslanca bi bilo skoraj treba, da bi tolikšno število ljudi iz različnih strank lahko približno dobro pokrivalo različna področja."
11,"Ti ljudje po mojem mnenju, nikakor ne morejo biti uslužbenci parlamenta."
29,"To po mojem ni sprejemljivo, poslancem je treba tako kot v mnogih drugih državah oziroma strankam ali neodvisnim poslancem priznati določen fond, iz katerega se te svetovalce lahko plača."
53,"Se pravi, zaposli jih klub ali stranka, to druge zakonodaje tudi urejajo, razen tega pa je potrebno tudi priznati klubu za tiso skupno, da ne rečem birokracijo, administracijo pač ali pa za službe kluba kot celote nek znesek in te stvari morajo biti vse urejene, mislim da nikjer drugje, kot v tem zakonu."
16,"Primere imamo na zahodu, pred kratkim sem bil na Nizozemskem, tam je to zelo natančno urejeno."
17,"Pri nas bodo številke lahko mirno bistveno nižje, ker smo revna država, ampak princip mora biti tak."
47,"Ne gre, da bi bili svetovalci, poslanci pa sploh ne vpeti v neko verigo, recimo tisti svetovalci poslancev, recimo v tisto verigo delavcev v državnih organih, v kateri je čistilka na policijski postaji in pa ne vem kdo še na vrhu, da ne bom naredil nekomu krivico."
20,"To preprosto ne gre, na ta način ne morete dobiti človeka, ki bi lahko kvalitetno pomagal poslancu pri njegovem delu."
61,"To je zahteva, če ta materialni status poslanca ne bo korektno urejen v tem zakonu, bo naša stranka, bodo naši poslanci glasovali takrat, ko bo predlog na vrsti proti, ker potem zakon ostane v večini zgolj zbirka členov, ki so tako in tako določeni že v ustavi ali pa kje drugje, ali pa tistih členov, ki se sklicujejo na druge zakone."
2,Hvala lepa.
4,Želi še kdo razpravljati?
2,Razpravo zaključujem.
19,"Glede na predlog Komisije za volitve, imenovanja in administrativne zadeve predlagam, da ji sledimo, zato predlagam zboru takle sklep:"
12,"1. Predlog za izdajo zakona o poslancih, z osnutkom zakona se sprejme."
26,"Predlog zakona pripravi Komisija za volitve, imenovanja in administrativne zadeve v roku osem dni, tako da bo zbor predlog zakona lahko obravnaval že na seji, 23.9.1992."
28,"2. Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles skupščine, pisne pripombe in pripombe iz razprave poslancev na seji zbora."
7,Želi o tem predlogu sklepa kdo razpravljati?
5,Potem poglejmo kakšna je prisotnost.
18,"Glasujemo o predlogu sklepa, ki sem ga malo prej prebral, se pravi o sprejemu osnutka zakona o poslancih."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov predlagani sklep sprejet."
18,Prehajamo na 4. TOČKO DNEVNEGA REDA - OBRAVNAVA PREDLOGA ZA IZDAJO ZAKONA O EVIDENCI VOLILNE PRAVICE Z OSNUTKOM ZAKONA.
6,Predlagatelj akta je Vlada Republike Slovenije.
4,Želi njen predstavnik besedo?
9,Predlog za izdajo zakona ste prejeli s sklicem seje.
10,Obravnavali sta ga Komisija za notranjo politiko in Zakonodajno-pravna komisija.
4,Zboru sta pisno poročali.
8,Želi besedo kdo od poročevalcev teh dveh komisij?
2,Pričenjam razpravo.
3,Kdo želi besedo?
3,"Prosim, gospod Črnej."
19,"Imam pripombo na 2. člen, kjer se govori o evidenci oziroma o volilnem imeniku italijanske in madžarske narodne skupnosti."
19,"Tu pravi v drugem odstavku, zadnji stavek: ""Volilni imenik sestavi samoupravna narodna skupnost."" Mislim, da je to čuden predlog."
16,"Volilni imenik morajo sestavljati upravni organi, uradni upravni organi, lahko pa na predlog te narodne skupnosti."
36,"Vsebinsko bi bilo čisto drugače, človek ne ve, kakšen bi bil tak volilni imenik, saj se lahko vsak deklarira tako ali drugače, ker predpisa o tem, kdaj se človek deklarira kot Italijan ali Madžar, preprosto ni."
7,To na tak način ni točno determinirano.
11,"Zato predlagam, da upravni organi sestavljajo imenike na predlog narodnih skupnosti."
2,Hvala lepa.
2,Hvala lepa.
4,Želi še kdo besedo.
4,"Prosim, gospa Isabella Flego."
4,Hvala lepa za besedo.
22,"Težko mi je zdaj govoriti, ker nimam prevajalke za slovenščino, ampak mislim, da bom povedala, da je samoupravna interesna skupnost legalna zadeva."
4,To je v ustavi.
10,"Ni to kar tako, da si mi izmislimo samoupravno skupnost."
14,"Samoupravna skupnost ima kompetence, ki jih država daje, saj si jih ni sama vzela."
12,"Mislim, da je to pravica za vsakega državljana, da reče, kaj je."
9,Samoupravna interesna skupnost ima svoje določene pravice in kompetence.
4,To piše v ustavi.
12,"Če pa moram še razlagati, bi prosila prevajalko, ker mi ne uspe."
1,Hvala.
2,Hvala lepa.
22,"Če dovolite, bi samo to rekel gospodu Črneju, ustava daje osnovo za to, da zaupa država določene funkcije tudi samoupravnim narodnostnim skupnostim."
5,To je ena od teh.
22,"Pri sestavljanju volilne zakonodaje smo ugotavljali, da bo treba sestaviti volilne imenike tistih, ki bodo lahko glasovali dodatno še za poslanca narodnosti."
14,"Verjetno je to do neke mere logičen način, da država naloži to tej skupnosti."
17,"Jasno pa, da država vedno opravlja tudi kontrolo opravljanja tistih funkcij, ki jih je zaupala nekomu drugemu."
25,"Če je morda to premalo jasno specificirano, čeprav se to verjetno izvaja že na podlagi drugih predpisov, potem je morda pripomba umestna v to smer."
22,"To bi bila moja osebna pripomba glede na tisto, kar smo se že doslej pogovarjali tako v ustavni komisiji kot tudi drugje."
4,Želi še kdo razpravljati?
3,"Prosim, gospod Štefančič."
2,Hvala lepa.
1,Spoštovani!
51,"Mislim, da bi bilo moč v tem zakonu, zato da bi se izognili, bi rekel, ponavljanjem ali pa rahlim spremembam, pravzaprav uporabljati, če vzamem prav to poglavje, ko govori o volilnem imeniku državljanov Republike Slovenije, ki nimajo stalnega prebivališča v Republiki Sloveniji, da gre tukaj za določene natančnejše ali finejše dikcije."
13,"Zdi se mi, da je v prvem odstavku beseda ""zahtevek"" državljana prehuda beseda."
19,"Volilni imenik za državljana Republike Slovenije, ki nima stalnega bivališča v Republiki Sloveniji, se vzpostavi na podlagi njegove priglasitve."
15,"Zahtevek je že nekaj takega, da moraš ti že nekaj zahtevati, da se nekaj zgodi."
28,"Če si državljan, ti pač to pripada po taki in taki poti, s tem, da potem jasno predlagaš te in te stvari, kakor to piše v naslednjih odstavkih."
10,"Mislim, da je drugi odstavek v tem 16. členu nepotreben."
33,"V četrtem odstavku, se mi zdi, da bi to morali zaradi jasnosti pri navajanju, s čim lahko nekdo dokaže državljanstvo, da bi morali biti med posameznimi elementi dokazovanja ločilni vezniki ali ali ali."
22,"Ker tukaj ni natančno jasno, da lahko ali dokažeš to s potnim listom ali potrdilom o državljanstvu ali z odločbo o pridobitvi."
14,"To je zaradi jasnejše obrambe zakona prav, če bi bili tukaj ti ločilni vezniki."
39,"Pri 17. členu, ko gre za volilni imenik državljanov pripadnikov italijanske narodnosti, mislim, da bi bilo dovolj, če bi pri 17. členu rekli, da se pač uporablja smiselno ta materija 9. člena tega zakona, kajti gre za identično snov."
28,"Nekaj podobnega je tudi pri 20. členu, kjer bi ta komisija lahko imela 15 dni časa za sestavo tega imenika, podobno kot velja to za splošni volilni imenik."
9,Tudi tukaj bi lahko uporabljali smiselno besedilo 9. člena.
8,Nekaj stavkov iz tega zakona bi lahko odpadlo.
22,"Po drugi strani, kot pravim, pa na nekaterih mestih bi morala biti dikcija jasnejša oziroma tudi tam blažja, da ni tako ostra."
2,Hvala lepa.
4,Želi še kdo razpravljati?
3,"Prosim, gospod Lovšin."
43,"Popolnoma podpiram pobudo, ki jo je dal predsednik našega zbora, da je treba določene stvari urediti na tem mestu, v tem zakonu in s tem v zvezi, predvsem s 3. členom, kjer je rečeno, da poslanci opravljajo poklicno funkcijo oziroma funkcijo poslanca poklicno."
11,"To smo že opravili, ta zakon, če mislite zakon o poslancih."
7,Mi smo zdaj pri evidenci volilne pravice.
2,Se opravičujem.
8,"Morda še kakšno pisno pripombo daste, če želite."
2,Hvala lepa.
4,Želi še kdo razpravljati?
3,"Prosim, gospod Šonc."
11,"Jaz bi le želel od predlagatelja, da mi objasni 22. člen."
31,"Namreč, državljani, pripadniki italijanske oziroma madžarske narodne skupnosti, ki nimajo stalnega prebivališča na območju, kjer živi skupnost, se vpiše v imenik pripadnik italijanske oziroma madžarske narodne skupnosti na njihovo pisno zahtevo."
8,"Zdaj, kateri so ti, jaz natančno ne razumem."
28,"Predstavljam si tako, ne oporekam pravici, kot je gospa Flegova razpravljala, vendar predstavljam si, da bo en volilni imenik za vse državljane, ki ga bo volilna komisija potrdila."
12,"Za italijansko in madžarsko skupnost še posebej, vendar morata biti v skladu."
14,"Tako si jaz to predstavljam, ko smo razpravljali o dveh glasovih in tako naprej."
4,Morata biti v skladu.
13,"Se pravi, iz osnovnega volilnega imenika sta lahko še posebej izvzeti ti dve."
22,"Ne more pa biti, da bi bili, po tem jaz to tako razumem čisto od drugod, ne vem od kot - iz Švice."
1,Hvala.
3,"Prosim, gospa Flego."
4,To je zelo preprosto.
12,"Recimo, občina Koper ima na svojem področju nekatere vasi, ki niso dvojezične."
20,"Tam pa so naseljeni tudi Italijani, ki gravitirajo na občino Koper in ti pridejo volit drugje, nimajo tam volilne enote."
24,"Recimo, vzamemo Prade, če ni dvojezično področje, npr., ampak pripada občini Koper in potem se pride vpisat v imenik, ker je Italijan občine Koper."
21,"Če bi slučajno jaz stanovala v Ljubljani zato, ker sem poslanka, bi lahko imela to pravico, ampak imam tudi pravico voliti."
11,V Ljubljani pa nimam volilne enote in bi šla v Koper.
2,Hvala lepa.
6,"Gospod Šonc, potem pa gospod Juri."
19,"Strinjam se z obrazložitvijo, vendar naj tukaj piše ""ki nimajo stalnega prebivališča na območjih, vendar so državljani Republike Slovenije""."
11,"Saj piše v začetku ""državljani, pripadniki italijanske"", če mislite 22. člen."
5,"Gospod Aurelio Juri, želite besedo?"
3,Zelo na kratko.
6,"Mislim, da je zdaj dilema razčiščena."
8,"Volilni upravičenci vemo, kdo so državljani Republike Slovenije."
19,"Samoupravna narodnostna skupnost pa iz volilnega imenika državljanov Republike Slovenije, ki so člani samoupravne interesne skupnosti, sestavi svoj imenik."
5,"Torej, ne more biti drugače."
1,Hvala.
2,Hvala lepa.
7,"Upam, da smo lepo razčistili to dilemo."
5,Prijavljenih za razpravo nimam več.
10,"Razpravo zato zaključujem in predlagam zboru, da sprejme naslednji sklep:"
13,Predlog za izdajo zakona o evidenci volilne pravice z osnutkom zakona se sprejme.
5,"Prosim, gospa Flego želi besedo."
24,"K 22. členu bi mogoče tako predlagala: Državljani Slovenije, pripadniki italijanske oziroma madžarske narodnostne skupnosti... "", tako da bi bilo bolj razvidno, za kaj gre."
1,Hvala.
2,Hvala lepa.
5,Začel sem brati predlog sklepa.
14,1. Predlog za izdajo zakona o evidenci volilne pravice z osnutkom zakona se sprejme.
22,"Predlog zakona pripravi Vlada Republike Slovenije v roku osem dni, tako da bo zbor predlog zakona lahko obravnaval že na seji, 23.9.1992."
28,"2. Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles skupščine, pisne pripombe in pripombe iz razprave poslancev na seji zbora."
48,"K temu predlogu sklepa tole: v zvezi z roki 8 dni itn. postaja vprašljivo zaradi tega, da bo Družbenopolitični zbor to zadevo verjetno obravnaval šele v sredo, vendar pa mislim, da je prav, da naš zbor kljub temu sprejme sklepe s takimi roki, kot smo se dogovarjali poprej."
15,"Če to ne bo mogoče, bomo morali kasneje vzeti na znanje, da to ni šlo."
28,"Mislim, da bo treba vse storiti, da se rokov, za katere smo v t.i. vodstvu skupščine ugotovili, da preko njih ne gre, da bomo te roke spoštovali."
7,Želi o tem predlogu sklepa kdo razpravljati?
3,Prehajamo na glasovanje.
2,Ugotovimo prisotnost.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je z večino glasov sklep sprejet."
17,Prehajamo na 5. TOČKO DNEVNEGA REDA - OBRAVNAVA PREDLOGA ZA IZDAJO ZAKONA O POLITIČNIH STRANKAH Z OSNUTKOM ZAKONA.
5,Predlagatelj tega akta je vlada.
4,Želi njen predstavnik besedo?
11,Predlog za izdajo zakona z osnutkom ste prejeli s sklicem seje.
10,Obravnavali sta ga Komisija za notranjo politiko in Zakonodajno-pravna komisija.
4,Zboru sta pisno poročali.
8,Želi besedo kdo od poročevalcev teh dveh komisij?
2,Pričenjam razpravo.
3,Kdo želi besedo?
2,Gospod Črnej.
20,"Moje pripombe na vsebino tega zakona so: prav bi bilo, da imamo v Sloveniji samo politične stranke in pa društva."
26,"Ta zakon pa govori tudi o političnem združevanju, to se pravi, ne o strankah, ampak o političnih združevanjih, za katera ne vem, kaj bi to pomenilo."
7,"Mislim, da bi bilo treba nujno ločiti."
7,"Stranke in društva, vmesne stopnje pa ne."
11,Prav tako imam pripombo na II. poglavje: Ustanovitev in registracija stranke.
16,"Mislim, da ti členi govorijo o tem, da se država preveč vmešava v notranje zadeve stranke."
18,"Končno ni potrebno natančno z zakonom določiti, kako naj stranka posluje, kaj naj ima in kakšne organe itn."
8,"Zato mislim, da bi bil ta predpis minimalen."
22,"Prav tako bi moral ta zakon predvideti, da se onemogoči organiziranje tujih strank na področju Republike Slovenije, kar ni izrazito nikjer napisano."
28,"V 29. členu bi bilo potrebno popraviti pri javnem kapitalu, kjer piše, da kadar javni kapital v nekem podjetju presega 20%, potem taka firma ne sme financirati stranke."
20,"Manjka tudi termin družbeni kapital, kajti vemo, da imamo še vedno družbena podjetja in da je treba to izrazito napisati."
7,Družbena podjetja in kjerkoli je javni kapital.
10,"Ne postavljati številko 20%, ampak kjerkoli se pojavlja javni kapital."
14,"V 30. členu bi predlagal, da se stranke financirajo na podlagi poročila volilne komisije."
39,"To pa zaradi tega, ker se sedaj dogaja, da nekateri poslanci - tako kot v naši stranki - odhajajo ne po naši krivdi oziroma samosvoje v druge stranke in s tem odnašajo tudi finančna sredstva in ogrožajo finančni obstoj neke stranke."
2,Hvala lepa.
2,Hvala lepa.
3,"Gospod Jamnikar, prosim."
7,Načeloma je zakon dober in ga podpiram.
14,"Imam pa nekaj pripomb, za katere mislim, da je pravilno, da jih predlagatelj upošteva."
11,"Gre predvsem za III. poglavje, ki govori o notranji ureditvi stranke."
20,"Če že toliko določamo, potem predlagam, da naj bo v 22. členu v statutu določen tudi postopek razsojanja v stranki."
16,"Menim, da ne potrebujemo obvezno opredeljenega razsodišča v stranki, kot je to določeno v 23. členu."
10,Statut naj prav tako opredeli oblikovanje najvišjega organa v stranki.
36,"Ta določba, da najvišji organ stranke sestavljajo vsi člani stranke, mislim, da to ne more biti resno, saj to prinaša anarhijo, hkrati pa ni možno s tako množico ljudi normalno komunicirati in zlasti ne demokratično komunicirati."
10,"Zato predlagam, da naj se to tudi napiše v statutu."
4,In še ena pripomba.
21,"V zakonu naj se tudi opredeli, da naj izpostave tujih strank, ki imajo sedež v tujini, pri nas ne bodo dovoljene."
2,Hvala lepa.
2,Hvala lepa.
4,Repliko ima dr. Glavič.
15,"Odgovoril bi na predlog gospoda Črneja v zvezi s temi selitvami poslancev, ne po ustavi."
10,"Poslanec ni vezan na stranko, ampak je poslanec vsega ljudstva."
4,To ustavno ni sprejemljivo.
11,Poleg tega se ta sredstva namenjajo za njegovo funkcioniranje in nadgradnjo.
14,"Če je on nekam šel, potem tam povzroča stroške in mora denar biti tam."
26,"Če je ta ušel in je to napačna investicija, je to stvar presoje, neke vrste tržnega gospodarstva politikov, v koga si vložil in koliko si vložil."
17,"Mislim, da ta zahteva z nobenega vidika ni sprejemljiva, ampak mora, žal, ostati tako kot je zdaj."
3,"Gospod Štefančič, replika."
19,"Veste zakaj replika, ker se težko strinjam z mnenjem gospoda Glaviča, da poslanci niso zavezani strankam niti so strankarski."
10,"Mi smo zdaj sprejeli zakon, ki pa je izrazito to."
14,"Zakon o volitvah v Državni zbor bo volil po strankah, stranke in za stranke."
5,"Samo to, pa nič drugega."
12,"Vsaka druga stvar je lahko samo še, bi rekel, neka čudna izmišljotina."
4,To je kot replika.
18,"Sicer pa mislim takole: nekateri poslanci so že opozorili na poglavje, ki govori, ki natančneje opredeljuje notranjo organiziranost."
18,"Mislim resnično, da ne sodi to semkaj v ta zakon, brez vsake škode to odpade, to ni potrebno."
39,"Prav tako mislim, da odstavek, ki ima sicer variantni zaključek, varianta se pa črta, ki govori o nekih združenjih, ki govori kdaj so lahko stranke, kdaj niso stranke, ta terminologija mislim, da lahko mirne duše odpade, kajti združenj ni."
5,Združenje ne more biti stranka.
9,Razen enega takega združenja pa sploh drugih združenj nimamo.
2,Hvala lepa.
5,Gospa Vojka Štular je naslednja.
2,Hvala lepa!
54,"Ko smo se o tem zakonu pogovarjali v občini Piran, so predstavniki različnih strank opozorili, da bi mogoče kazalo, da bi tudi v tem zakonu natančneje opredelili, kako se financirajo stranke na občinskem nivoju, kajti v 30. členu je to izrecno predvideno za republiko in, da bi morda kazalo, da se tu natančneje opredeli."
2,Hvala lepa.
3,"Gospod Lovšin, prosim."
18,"Imam pripombe k 6. členu, in sicer menim, da pogojev za ustanovitev in registracijo strank ni potrebno zviševati."
16,"Zadoščalo bi povsem enako stanje kot je bilo uveljavljeno v prejšnjem zakonu, torej 20 polnoletnih državljanov."
13,"Popolnoma soglašam s predlogom, da naj se notranje organizacije ta zakon ne dotika."
48,"Če zakon govori o tem, da ima stranka svoj statut in program mislim, da je s tem že popolnoma stvar rešena, če pa predpisuje, katere organe naj ima organizacija, dejansko ukazuje organizaciji in podvrže organizacijo višjim stroškom kot jih organizacija, ki si svobodno izbira notranjo organizacijo, lahko ima."
7,Soglašam tudi z varianto k 3. poglavju.
18,"Nadalje imam pripombo k 33. členu, kjer je govor o vpisu v register strank, vpisu sedanjih političnih organizacij."
16,"Namreč, ko je nek subjekt ustanovljen, je ustanovljen, ko je neko bitje rojeno, ima pravico živeti."
21,"Tu pa prihajamo do tega, da se mora neka stranka, ki je že pravna oseba, ponovno preimenovati, preoblikovati in ponovno registrirati."
26,"To je povsem abnormalno, neživljenjsko stanje, ki se lahko sklicuje na to, da je politična stranka nekaj povsem drugega kot politična organizacija ali kot politično združenje."
23,"Ti trije pojmi v besedilu, v predgovoru tega zakona niso jasno opredeljeni in če jih primerjamo, pridemo celo do tega, da pomenijo isto."
21,"V prvem odstavku pod temeljnimi načeli pomeni, govori, da je glede postopka enak za vse politične organizacije, ne glede kje delujejo."
13,"Nadalje je nekje rečeno, da so politične stranke politična združenja in tako naprej."
12,"Te stvari utemeljujejo domnevo, da gre dejansko za oznako, ki pomeni isto."
25,"Stranka bi pomenila, po moje, le nekaj drugega v tistem trenutku, ko bi šlo za politično združenje oziroma politično organizacijo, ki je vstopila v parlament."
15,"Če ta stvar velja ali ne velja, bi prosil strokovne službe, da to stvar razjasnijo."
45,"Na vsak način pa predlagam, naj se to o preregistraciji v 33. členu spremeni in glasi, tako da registrski organ po uradni dolžnosti vpiše v register strank sedanje politične organizacije kot stranke in o vpisu izda odločbo v roku 30 dni po sprejemu tega zakona."
24,"Sicer prihaja do zelo čudnega stanja, kot sem že rekel, o nekem osebku, ki je že nastal, ponovno odločamo ali naj obstane ali ne."
7,To pa je proti vsaki pravni varnosti.
2,Hvala lepa.
2,Hvala lepa.
5,Kako je zdaj s prijavljenci.
10,"Nobenega več nimam, kot kaže, tako da lahko razpravo zaključim."
6,"Predlagam zboru, da sprejme tak sklep:"
13,1. Predlog za izdajo zakona o političnih strankah z osnutkom zakona se sprejme.
6,Predlog zakona pripravi Vlada Republike Slovenije.
28,"2. Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles skupščine, pisne pripombe in pripombe iz razprave poslancev na seji zbora."
7,Želi o tem predlogu sklepa kdo razpravljati?
2,Poglejmo prisotnost.
4,"Gospod Dvornik, prisotnost ugotavljamo."
8,"Vsi, ki smo prisotni, bi se lahko pokazali."
5,Se kdo še ni prijavil?
3,Poglejmo še enkrat.
10,"Lepo prosim, da se vsi registriramo, kar nas je tu."
6,"Poglejmo, če imamo še kaj rezerv."
6,"Kaže, da se je prisotnost popravila."
4,Poglejmo jo še enkrat.
12,"Lepo prosim, vsi pritisnimo še enkrat na tipko, kakršna koli je že."
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je z večino glasov predlagani sklep sprejet."
17,Prehajamo na 6. TOČKO DNEVNEGA REDA - OBRAVNAVO PREDLOGA ZA IZDAJO ZAKONA O VOLILNI KAMPANJI Z OSNUTKOM ZAKONA.
7,Predlagatelj tega akta je Vlada Republike Slovenije.
4,Želi njen predstavnik besedo?
7,"Prosim, gospod Fapčič, namestnik ministra za informiranje."
18,"Gospod predsednik, spoštovani zbor, kljub pozni uri vendarle mislim, da zakon, ki ga predlagamo, zahteva nekaj stavkov uvoda."
19,"Namreč, v Sloveniji volilno kampanjo z zakonom urejamo prvič na izrecno zahtevo Skupščine Republike Slovenije oziroma njene ustavne komisije."
6,Dve temeljni izhodišči imamo v zakonu.
41,"Prvo je, da zagotovimo enakopravno obravnavanje oziroma zagotovitev enakopravnih možnosti predstavitev kandidatov političnih strank in drugih predlagateljev kandidatnih list v javnih glasilih, pri plakatiranju in pri organiziranju predvolilnih shodov, vse z namenom, da bi omogočili čimbolj svobodno in demokratično odločanje volivcev."
47,"Drugo temeljno izhodišče pa je načelo oziroma zahteva po spoštovanju človekovega dostojanstva, nedotakljivosti človekove zasebnosti in drugih osebnostnih pravic ter prepoved negativne primerjalne politične propagande, o čemer menimo, da je to tista oblika, katere edini namen je blatenje in z blatenjem za vsako ceno onemogočiti političnega nasprotnika."
25,"Predlagatelj teh določb v tem zakonu ni posebej sankcioniral, ker meni, da kulture politične propagande ni moč zagotoviti s sankcijami, se pravi z denarno kaznijo."
18,"Po drugi strani pa je človekovo dostojanstvo in njegova zasebnost dobrina, ki ji že ustava zagotavlja sodno varstvo."
38,"Gre torej za neke vrste moralno normo ali norme, za kodeks obnašanja, ki naj bi zavezoval vse tiste, ki javno nastopajo v različnih oblikah volilne propagande, in sicer k spoštovanju splošno uveljavljenih načel, ki veljajo za javno besedo."
30,"V pripravi zakona smo pogledali, kako je to področje urejeno v 14 evropskih državah, nikjer ta materija ni urejena s posebnim zakonom, ampak je običajno urejena v zakonih o volitvah."
40,"Že v predhodnih razpravah smo opozorili tudi na dejstvo, da nobena teh držav nima posebnega zakona o volilni kampanji, obveznost medijev, da brezplačno odstopijo del svojega programskega časa pa pozna cela vrsta evropskih držav, praviloma seveda samo za javno radiodifuzijo."
41,"V tisk, ki je v zasebnih rokah pa zakoni ne posegajo, z izjemo splošnih omejitev, določenih z ustavami in zakoni teh držav in poklicnimi kodeksi, ki imajo v teh državah bistveno daljšo tradicijo, težo in zlasti hude posledice v primeru kršitev."
24,"Predlagani zakon nalaga tudi tisku, se pravi časopisom, da zagotovi vsem strankam oziroma kandidatom možnost brezplačne predstavitve v za to določenem delu časopisnega prostora."
35,"Pri tem ne mislimo na ves tisk, temveč samo na tiste časopise, katerih zvrst je informativno politična in ki so jih ustanovili subjekti, ki so v celoti ali vsaj delno v družbeni ali javni lastnini."
36,"Za Slovenijo je v tem prehodnem obdobju, ko še nimamo lastninske zakonodaje značilno, da je družbena oziroma javna lastnina prevladujoča oblika kapitala v medijih, kar pa pogojuje, po našem mnenju tudi to specifično reševanje tega problema."
26,"Zakon ureja tudi dostop do plakatiranju namenjenih površin, pri organiziranju predvolilnih shodov, kjer predvidevamo poenostavitev postopkov, ki so sicer predpisani za te javne shode in plakatiranje."
9,Eno osrednjih vprašanj v zakonu je financiranje volilne kampanje.
51,"Z zakonom naj bi zagotovili pravice do povrnitve dela stroškov volilne kampanje iz državnega proračuna glede na število dobljenih glasov, predvideli smo nadzor parlamenta nad zbranimi in porabljenimi sredstvi ter prepovedali oziroma omejili financiranje s strani določenih finančnih in pravnih oseb ter prepovedali uporabo premoženja državnih organov za potrebe volilne kampanje."
45,"Rešitve, ki jih obsega tak zakon, bi po našem mnenju zagotovile tudi majhnim, ekonomsko šibkim strankam vsem minimalne možnosti predstavitve njihovih političnih ciljev oziroma kandidatov javnosti, s tem pa tudi državljanu Republike Slovenije možnost svobodne izbire med vsemi političnimi subjekti, ki bodo nastopali na volitvah."
26,"Pričakujemo, da bomo z vašim sodelovanjem pri pripravi tega zakona, kar se je pokazalo že v komisijah, ki so o tem obravnavale, ta cilj tudi dosegli."
1,Hvala
25,"Predlog za izdajo zakona z osnutkom zakona ste prejeli s sklicem seje, obravnavale so ga Komisije za notranjo politiko, za informiranje in pa Zakonodajno- pravna."
4,Zboru so pisno poročale.
6,Želi besedo kdo od poročevalcev komisij?
6,"Začenjam razpravo, javlja se gospod Črnej."
14,"Če je gospod od vlade povedal tri stavke, potem bom jaz samo eno besedo."
7,K temu osnutku zakona imam naslednje pripombe.
9,V 1. členu ni omenjena kampanja za Državni svet.
5,"Ta se je, kaže, izgubila."
28,"Potem, kjer se navaja, kaj se šteje za volilno propagando, bi bilo dobro napisati tudi avto z zvočniki, mislim, da se to precej uporablja, vendar je tukaj izpuščeno."
19,"V 3. členu, kjer se govori, da ni dovoljena negativna primerjalna pot, za ta člen niso predvidene nobene sankcije."
22,"Se pravi, da ta člen tudi nima nobenega drugega pomena, kot moralnega, vendar menim, da je pravzaprav tak zakonski predpis skoraj smešen."
19,"Zelo težko je sam sebe tako hvaliti, da na tak način potem osmešiš ali pa negativno prikažeš svojega nasprotnika."
17,"Mislim, da taka zadeva v zakon praktično ne sodi, ker je bolj stvar osebne morale oziroma civilizacije."
53,"V 5. členu, kjer se govori v drugem odstavku o javnih glasilih, bi bilo potrebno še za časopise predvideti, koliko prostora naj se predvidi za stranke, ali je to četrt strani ali je to v velikosti osmrtnega oglasa ali cela stran in je treba tudi predvideti oziroma časovno determinirati za televizijo in radio."
11,"To ni omenjeno, televizija in radio tudi sodita pod javna glasila."
52,"V 15. členu, zadnji odstavek, kjer pravi, da je prepovedano, da ni dovoljeno uporabljati javnih prostorov, ki so namenjeni za delo državnih organov, bi predlagal, da to velja samo za prostore republiške skupščine, nikakor pa ne za prostore občinskih skupščin, saj marsikateri kraj nima drugega prostora kot prostor, kjer deluje občinska skupščina."
19,"Zato je treba tu natančno povedati, moj predlog je, da to velja samo za predlog na prostore republiške skupščine."
42,"V 19. členu, kjer se predvideva 10 tolarjev za vsak glas, predlagam, da se ta člen na splošno črta, da se večji del predvidi na ta račun v javnih medijih in da se omogoča tudi časovno več časa na radiu in televiziji."
23,"Preštevati 10 tolarjev, mogoče bodo dobile nekatere stranke povračilo 100 tolarjev ali pa 1000 tolarjev, tako da to nima nobenega efekta in smisla."
1,Hvala.
4,Naslednji je gospod Zakonjšek.
34,"Spoštovani zbor, iz uvodne obrazložitve predstavnika vlade sklepam, da vlada niti približno ne razmišlja ali pa vsaj Ministrstvo za informiranje ne razmišlja o pobudi, ki je bila dana glede na 5. člen osnutka zakona."
15,"Gre za zahtevo, da časopisi oziroma mediji odstopijo del časa in del prostora brezplačno strankam."
33,"Na Zakonodajno-pravni komisiji sem prvič nastopil proti tej določbi, drugič na Komisiji za notranjo politiko in tudi danes se pridružujem protestu Društva novinarjev Slovenije, ki se prav tako ne strinja s tako določbo."
43,"Prosim, da se upošteva v nadaljnji razpravi in pripravi predloga zakona, da je potrebno drugače urediti to določilo dostopa strank do medijev in ne na način indirektnega, delnega, specifičnega podržavljanja vseh medijev, z izjemo tistih, ki so tu navedeni v tem osnutku zakona."
1,Hvala.
2,Hvala lepa.
2,Gospod Razdevšek.
4,Spoštovane poslanke in poslanci!
42,"Predlagatelju predlagam, da pretehta še enkrat 16. člen zakona, kjer piše: ""Sredstva za financiranje volilne kampanje ni dovoljeno pridobivati od tujih držav ter drugih tujih pravnih in fizičnih oseb, razen od slovenskih izseljencev in njihovih organizacij."" Menim, da je kršeno načelo enakopravnosti."
43,"Menim, da bi bilo potrebno črtati - lahko ostanejo slovenski izseljenci, vendar njihove organizacije, ki se pa lahko financirajo z volili, sponzorstvi in tujimi firmami, za nas tujimi firmami in njihovimi domačimi in preko teh firm in organizacij potem lahko financirajo stranke v Sloveniji."
7,"Mislim, da je potem kršeno načelo enakopravnosti."
12,"Ali bomo iskali te organizacije v tujini, če bomo iskali sredstva zunaj."
28,"Zdi se mi tudi vprašljiv 16. člen v smislu tega, da 17. člen točno navaja za fizične osebe, pravne osebe višino sredstev, ki je dovoljena za volilno kampanjo."
23,"V 16. členu, to so pa sredstva iz tujine, ki so verjetno že v tem smislu nadzora dokaj otežkočena, pa višina ni predpisana."
14,"To se mi zdi neumestno in predlagam, da v naslednji fazi te pripombe upoštevate."
1,Hvala.
2,Hvala lepa.
2,Gospod Štefančič.
4,Spoštovani poslanki in poslanci!
24,"Tu gre zopet za zelo pionirski zakon, ki pa poskuša vendarle stvari postaviti na svoje mesto, kar zadeva finalni del priprave strank na volitve."
23,"Kajti volilna kampanja se razteza mnogo dlje kot 24 dni pred volitvami, teče že ves čas, včeraj še prav posebej in nazaj itn."
11,"Gre za ta finalni del, to je ta od devetega meseca."
14,"Tu bi rekel, za razliko od gospoda Zakonjška, da je 5. člen kar pravšen."
30,"Če so pisma bralcev lahko odmerjena več ali manj, v nekih časopisih kar precej, pa recimo, da bi imele stranke v tem mesecu pred volitvami namesto pisem bralcev lažji dostop."
27,"Nekatere stranke so dejansko finančno lahko v dovolj vprašljivem položaju in ne bo odveč, če jim omogočimo nastopanje prek javnih medijev na način, ki je tukaj predviden."
22,"Vprašanje je t.i. neodvisnih poslancev, ki bodo imeli verjetno še manjše možnosti, da bi lahko predstavili sami sebe v volilni kampanji."
14,"Naslednja stvar zadeva tri člene zaporedno, in to je 15., 16. in 17. člen."
50,"V 15. členu predlagam, da se v prvem odstavku, to je na strani 20, prva vrstica, v njej je napisano takole: ""Za financiranje volilne kampanje od domačih, fizičnih in pravnih oseb."" Predlagam, da se ta beseda ""domačih"" preprosto črta, da se to izpusti, torej financiranje od fizičnih in pravnih oseb."
11,"Če je to tako, potem odpade tudi 16. člen, ni potreben."
19,"In seveda naprej, v 17. členu je dovolj nesmotrno omejevanje, do katere višine naj nek blagohotnik podpira neko stranko."
9,"Če ta fizična oseba zmore več, bo dala več."
9,Po mojem bi vsaj drugi in tretji odstavek opustili.
41,"18. člen se mi zdi, da bi moral imeti, če je zapisan in če bo obveljal, v kazenskih določbah kakšno mesto, kajti predpisovati, da je nekdo dolžan nekaj narediti, pa potem tisto naredi ali ne, in če ne naredi, kaj potem."
16,"Mislim,da bi bilo prav, da bi tu rekli, če tega v 60 dneh, sledi kazen."
15,"In še rahlo utemeljitev k mojemu predlogu za črtanje besede ""domačih"" in črtanje 16. člena."
13,"Mislim, da je treba pustiti volilno kampanjo svobodno, da se financira od koderkoli."
49,"Volilna kampanja, če mi to prepovedujemo v zakonu, se bo prav to tudi dogajalo po stranskih ilegalnih kanalih, kajti tu ni noben problem nekomu od zunaj preko neke organizacije, ki bi jo mi tu priznali v 16. členu, kanalizirati sredstva sem in pa kako drugače, tudi preko domače firme."
12,"Skratka, mi na ta način uzakonjamo ilegalen uvoz denarja za financiranje strank."
7,"Zato ne vidim potrebe, da to prepovedujemo."
4,Še nekaj bi rekel.
28,"Sprejeli smo malo prej zakon o strankah, kjer v členu, ki govori o financiranju strank, ni nobenih omejitev, da od zunaj samo preko izseljeniških matic ta denar pride."
3,Tega tam ni.
27,"Če smo bili tako razsodni in razumni pri onem zakonu, menim, da bi enako razsodnost lahko uporabili tudi v tem primeru, ko gre za financiranje predvolilne kampanje."
2,Hvale lepa.
3,"Gospod Lovšin, prosim."
19,"Imam pripombe, in sicer najprej k 3. členu, v drugem odstavku, kjer je govor o negativni primerjalni politični propagandi."
34,"Menim, da bi bila potrebna natančnejša opredelitev, kaj je negativna primerjalna politična propaganda in na koga se nanaša, ali na osebe, ali na organizacije, ali na programe strank in do kod ta pojem seže."
24,"Druga pripomba k 9. členu glede lepljenja in nameščanja plakatov itn., naj bi se za prvim stavkom dodalo besedilo: ""30 dni pred dnem glasovanja""."
7,Tako da so plakatna mesta dejansko pripravljena.
20,"Namreč, ta kampanja ima samo 23 dni časa in če do že začetka kampanje stvar ni pripravljena, prihaja do zapletov."
26,"Tretja pripomba se nanaša na 13. člen, kjer je rečeno, da je potrebna o kraju in času shoda ali zborovanja priglasitev oziroma obvestitev pristojne policijske postaje."
8,"Tu ni rečeno, kakšna obvestitev, pisna ali telefonična."
18,"Med temi dvemi obvestili je razlika, vsaj čas, pismo hodi dva dni, da se reši še nekaj časa."
5,Telefonična obvestitev pa stvar skrajša.
9,"Nadalje, to je zadnja pripomba, k financiranju politične kampanje."
49,"Govor je bil že o tem, da je poslanec oziroma bodoči poslanec poslanec slovenskega ljudstva, zato menim, da je volilna kampanja v interesu države in bi ta kampanja morala biti financirana tudi s strani države, če naj zagotovi, da bodo v parlament slovenske države prišli neobremenjeni in nevezani ljudje."
25,"Namreč, vsako financiranje bodočega poslanca bo pomenilo tudi njegovo zavezo, njegovo podrejenost do politične stranke oziroma do osebe, ki bo pomagala izvajati to volilno kampanjo."
19,"Zato menim, da bi bilo boljše financiranje s strani države za vse enako,da se zagotovi nepodrejenost bodočih poslancev."
2,Hvala lepa.
10,Na tem mestu imam v spisku prijavljenih zapisano svoje ime.
3,Kolegice in kolegi!
22,"Se opravičujem, da sem zopet tukaj, ampak tudi ta zakon se mi zdi pomemben zlasti zato, ker je sploh do njega prišlo."
13,"Predlagatelj je povedal, da posebnega zakona v ta namen ni nikjer v Evropi."
37,"Morda ne samo zato, ker je to urejeno drugje, ampak, kolikor sem se zanimal tudi zato, ker, res v bolj razvitih demokracijah kot je naša, marsikomu ne pride na misel, da bi te stvari pisal v zakon."
42,"Tudi ob branju tega teksta ima človek občutek, da je marsikaj zapisano le zato, ker če že zakon je, potem ne more biti čisto brez členov in je treba kak člen ""pogruntati"" in so nekateri povsem odveč in za resno državo nepotrebni."
23,"Mislim, da je osnovni princip, ki bi ga moral ta zakon upoštevati, tale - in to je mnenje naše stranke, se pravi Krščanskih demokratov."
14,"Samo tisto, kar je možno jasno arbitrirati in sankcionirati, naj bo napisano v zakonu."
31,"Ne potrebujemo zakona, ki bo pisal nekaj takega: prepovedano je to in to, ne bo za to niti kazni določal in ne bo jasno kako ugotoviti, da je nekdo narobe delal."
15,"Potem se bomo samo še dodatno prepirali, ali je nekdo kršil zakon ali ga ni."
29,"Torej, prva stvar je definicija javne volilne propagande, na to sem opozarjal pri zakonu o volitvah v Državni zbor, to je rečeno, da se mora takrat in takrat nehati."
8,Gospod Črnej je že opozoril na en primer.
25,"Mislim, da se še najde kakšna luknja pri tej definiciji in bi bilo treba zajeti vse aktivnosti, ki se jim lahko reče javna volilna propaganda."
12,"To, da se kampanja omejuje na 24 dni, je verjetno nepotrebna stvar."
19,"Vsi, ki se ukvarjajo s političnim marketingom pravijo, da morajo stranke zganjati politično, torej predvolilno kampanjo ves svoj mandat."
6,To je osnovni aksiom političnega marketinga.
10,Če to pišemo tukaj - meni je to odveč - blago rečeno.
46,"Mi je drugače vseeno, mislim, da se večina strank tako in tako odloči za kratko volilno in intenzivno volilno kampanjo, da pa je časovno omejevanje volilne kampanje bolj v korist tistim, ki so pri močeh, kot pa tistim, ki se šele poskušajo malce spraviti k oblasti."
12,Negativna primerjalna politična propaganda v - to sploh da misliti v tole smer.
20,"Kaj če rečem za nekega protikandidata ""tale pa zganja proti meni negativno primerjalno politično propagando"" in sem slabo to argumentiral."
23,"Potem bo pa on, zaradi te moje izjave, da jaz isto zganjam in je to začarani krog, iz katerega se ne da ven."
70,"To je nekaj nedefiniranega, s čimer si človek ne more pomagati, kar je tudi težko sankcionirati, politične kulture pa ta odstavek ne bo zgradil pri nas, jo bomo morali delati na drug način in mislim, da, če je moč kaj domisliti in zapisati v zakon, kar bi k temu pripomoglo, bom vedno za to, ker bi rad, da dvignemo politično kulturo, ampak mislim, da tak tekst tega ne bo dosegel."
5,Glede prostora v sredstvih obveščanja.
8,Precej sem se zanimal za podobne rešitve drugje.
4,"Tole ""brezplačno"" je sporno."
10,"Mislim, da je zelo prav, da se zagotovi nek prostor."
7,"Jasno, ta prostor naj plača pa država."
6,Saj se deklariramo tržno gospodarstvo in...
43,"Dobro, ne glede na ustanovitelja ti mediji, nekateri so res malce subvencionirani, za nekatere vsi plačujemo naročnino, pa če hočemo gledati ali pa ne, ampak, tržno gospodarstvo zahteva plačilo in bi bilo prav, da država to plača, seveda pa, da postavi tudi kriterije."
13,"Ta 5. člen kriterijev ne daje in ne pove, kdo jih bo postavil."
4,To je pa problem.
59,"Kriterije bo treba dati, brezplačno - pa po moje - to ne more biti, brezplačno je prav, da je za stranke, da ne bi stroški šli ne vem kam, ampak država naj tisto zagotovi, plača, pa postavi - recimo na Nizozemskem ima vsaka stranka pet minut na teden v predvolilni kampanji in se lahko plasira in pripravi za tisti čas kar hoče."
5,"Naprej, plakatiranje, najprej 9. člen."
7,Pod enakimi pogoji so dostopna plakatna mesta.
3,Kdo določi pogoje?
27,"Ali je edini pogoj to - kdor prvi pride - ali je edini pogoj to - kdor je bolj nesramen pa prelepi prejšnjega - to je treba določiti, če smo zapisali."
16,"10. člen, ali bom plačal 30.000 slovenskih tolarjev, če bom postavil plakat na vrt svoje hiše?"
18,"Namreč, ta člen daje v povezavi s členom o sankcijah to slutiti, ker bi moral imeti dovoljenje občine."
14,"Mislim, da je povsem odveč dovoljenje občine, kadar gre za privatna zemljišča ali objekte."
20,"Če gre za javna ali ne vem kaj, takrat že dovoljenje upravitelja in soglasje oziroma soglasje upravitelja in dovoljenje občine."
17,"Sicer pa mislim, da je dovolj, če da lastnik soglasje, pa bomo to lahko kar tako uredili."
24,"In počasi, da stvar zaključim, v 15. členu pravi zadnji odstavek, da ni dovoljeno uporabljati prostorov, opreme in drugega premoženja državnih organov za kampanjo."
1,Prav!
9,"Ampak sankcionirajmo še to, če smo se tako odločili."
5,Sicer pa nima smisla pisati.
7,To bi bilo sedaj v glavnem vse.
14,"Se pravi, imejmo zakon, ki bo res nekaj določal ali pa ga ne rabimo."
2,Hvala lepa.
4,Gospod Juri je naslednji.
11,Stranka demokratične prenove je že vložila svoje pripombe na ta zakon.
20,"V marsičem tudi osebno soglašam s predgovornikom, zlasti pa soglašam s protestom kolega Zakonjška oziroma, pridružujem se protestu Društva novinarjev."
52,"Mislim, da je prav, da se tukaj izognemo morebitnim sporom in tudi bojkotom v tem smislu in da poiščemo tudi v smislu predloga, ki ga je dal kolega Bizjak, le da se dogovorimo z javnimi mediji, kakšen prostor zagotoviti za stranke in kako tudi to stroškovno pokriti, naj tukaj država predvidi sredstva."
24,"Še konkreten predlog, v poglavju o plakatiranju mislim, da je prav, da se z določbo napiše, da plakatiranje ni dovoljeno v času volilnega molka."
1,Hvala.
9,Gospod Črnej se je po tem še enkrat prijavil.
2,Ga ni.
10,"Da ne boste hiteli, bom dal besedo najprej gospodu Starmanu."
2,Spoštovani kolegi!
4,Nekaj se moram opravičiti.
13,Bil sem malo odsoten in ste me neverjetno presenetili s hitrostjo vašega dela.
48,"Računal sem, da bom prišel nazaj do zakona o strankah, da se boste veliko več časa zadržali pri poslancih, ki je izjemno zahteven zakon in pripravil sem pismeni tekst pripomb, zlasti dopolnitev k zakonu o strankah, in sicer prehodne in končne določbe glede premoženja bivših družbeno političnih organizacij."
66,"Dobil sem tudi sklep Ustavnega sodišča Slovenije s 14. maja letos, ko je v postopku za oceno ustavnosti 111. člena stanovanjskega zakona na predlog Stranke demokratične prenove in sindikatov odločilo, da ni pogojev za ustavni spor, ker je postalo premoženje, ki si ga lasti Stranka demokratične prenove, s trenutkom, ko je bilo vpisano v register političnih organizacij družbena lastnina in ni več v upravljanju te stranke."
23,"Mislim, da je treba to v tem zakonu urediti in lepo prosim predsednika, če bo lahko to štel kot sestavni del tistega sklepa"
6,"Ali je to na ""politične organizacije""."
7,Ali se da to v pisni obliki?
1,Hvala.
1,Dobro.
2,Bomo dali.
9,Če dovolite bi pa glede zakona o volilni kampanji.
33,"Zelo poglobljena je bila razprava in v celoti podpiram gospoda Bizjaka, verjetno je že kdo omenil, da bi bilo potrebno vključiti v 1. člen tudi volilno kampanjo za Državni svet v lokalni skupnosti."
3,To je vključeno.
46,"Menim, da je ta rok 24 dni kratek in bi se zavzemal da je daljši, torej 30 dni, čeprav menim, da volilna kampanja, če je že zakonsko urejena, naj bo to pravila igre, kot na nogometni tekmi in naj se te stvari uredijo tako kot pravimo."
14,"Ne deklarativno, ta zakon ima več kot polovico členov, ki so strogo deklarativne narave."
25,"Posebej bi se ustavil ob 4. členu, ki ureja zanimivo obliko koordinacijskega odbora za usklajevanje aktivnosti v volilni kampanji med javnimi glasili in predstavniki organov."
43,"Mislim, da bi bilo tukaj treba dati pristojnost tej koordinaciji, da če ugotovi, da je nek novinar ali kdor koli, ki vpliva v tem postopku, grobo kršil kodeks in ni popravnega izpita v 30-tih dneh, da se takega novinarja za čas kampanje suspendira."
44,"Ne vidim druge možnosti sankcije, tudi če se ga da v prekršek, bo čez dve leti zaslišan, takrat kandidat, ki je bil napaden, ne bo izvoljen, oziroma tisti, ki ga je protežiral, bo pa že na polovici mandata, tako tečejo namreč postopki na sodišču."
23,"Zato mislim, da, če že oblikujemo tak organ, da ne bo to debatni klub, dajmo neke pristojnosti in se zavzemam za začasni suspenz."
25,"Menim, da bi v 6. členu sedem dni dali na deset dni, v drugem odstavku, gre za - pred glasovanjem kdaj objava ne more biti več."
30,"Poleg tega imamo v drugem odstavku 7. člena tako napisano: ""Informativno politična javna glasila iz prvega odstavka 5. člena morajo zagotoviti vsem organizacijam enake pogoje za objavljanje volilnih propagandnih sporočil""."
4,Kaj pa če ne?
1,Vprašanje!
19,"Torej, vsaka stvar mora imeti svojo sankcijo, drugače je daleč od tega, da bi lahko rekli, da je zakon."
13,"Mislim tudi, da so sankcije, ki so v poglavju o kazenskih določbah, premile."
2,Hvala lepa.
2,Hvala lepa.
12,"Oprostite, da hodim drugič gor, ampak prvič sem pozabil kar važno zadevo."
21,"V drugem poglavju je naslov volilna kampanja, v 6. členu v prvem odstavku pa govori o resnih objektivnih raziskavah javnega mnenja."
44,"Mislim, če je bil kriterij jeman po sedajšnjih raziskavah javnega mnenja, potem naj bo to volilna kampanja, če gre pa za resnično objavo javnega mnenja, saj tu navaja, da je treba navesti metodologijo, potem to ne sodi v poglavje volilna kampanja, ampak nekam drugam."
1,Hvala.
4,Naslednji je gospod Šonc.
16,"Imam samo pripombo na 15. člen, sicer je gospod Črnej že o tem govoril, zadnji odstavek."
26,"Predlagam, da se ga briše, namreč mi že sedaj uporabljamo občinske prostore za sestanke strank, zdaj pa, če bomo ta zakon sprejeli, nas bodo nagnali ven."
16,"Nima nobenega smisla, da sestankujemo po gostilnah, če so tam dvorane, kadar ne zasedajo zbori, prazne."
9,"Prosim, da se to črta, nastane potem velik problem."
2,Hvala lepa.
2,Gospod Glavič.
4,"Spoštovani kolegici, spoštovani kolegi!"
33,"V večini se pridružujem mislim, ki jih je izrekel gospod predsednik in seveda vidim problem v tem, da je pri nas zelo razvito to, da bi se obesili na nekoga v vseh ozirih."
32,"Več stvari smo že imeli takih, jaz sem o nekaterih pisal, kjer bi preložili skrb za tisto, kar bi morali plačevati na nekoga drugega, na državo ali pa na družbeno premoženje itd."
37,"Drugi razlog je seveda to, da imamo še vedno to Ministrstvo za informiranje, ki ga nima nobena demokratična država, ampak je to tipična realsocialistična zadeva, kjer bi morali, ne glede na tisti zakon, to že zdavnaj ukiniti."
60,"Kljub temu je najbrž nekaj stvari, ki jih je treba v tem prostoru opredeliti, nekaj od teh sodi v našo regulativo, kjer bi se tikale kriterijev za financiranje iz proračuna, nekaterih določb o moratoriju in teh zadevah, tako da bi bilo to smiselno, vse drugo pa bi bilo najbrž potrebno dogovoriti med strankami, ampak s kodeksom ali neko podobno zadevo."
18,"Zelo me moti s tem v zvezi, da nimamo tistega, kar smo pri vseh zakonih zahtevali - mednarodno primerjavo."
37,"Ta je omenjena samo v zvezi s sedemdnevnim moratorijem glede anketiranja, drugje pa tega ni in seveda zato mislim, da bi predlagatelj, če bo vztrajal pri kakršnikoli obliki, moral to napraviti ob tem, ko bo predložil predlog."
9,"To je zahteva, ki bi se mu morala postaviti."
39,"V zvezi s 5. členom, kjer gre za brezplačno odstopanje prostora, sem seveda proti temu in želim opozoriti na to, da je to samo eden od primerov mačehovskega odnosa do družbene lastnine, s katero ravnamo kot svinja z mehom."
53,"To se kaže še marsikje drugje, kjer so te organizacije neprimerno bolj obremenjene glede na proračun, polnjenje proračunov in javne porabe, glede na to, da je za njih strožji davčni sistem in kontrola SDK-ja, ki je drugje milejša in dosti bolj nežna, da imajo dvojno obremenitev od tega, kar je v svetu normalno."
14,"To je pokazala študija, ki jo je delal pri nas Standfordski inštitut v Mariboru."
29,"To povzroča nekonkurenčnost in uničevanje tega premoženja, ki je pa tisto, ki drži državo pokonci in bi moralo biti izhodišče za našo ekonomsko samostojnost, brez katere politične tudi ni."
21,To gledam kot del širšega zgrešenega gledanja na ekonomski in tudi politični položaj pri nas in zato seveda sem proti temu.
63,"Veliko je možnosti, s katerimi se lahko stranke promovirajo, prav tako posamezniki, saj mediji bodo poročali o tem, o tiskovnih konferencah, o javnih govorih, o kongresih in tako dalje in če bo kdo imel izvirne ideje, bodo te ideje našle prostor v javnih medijih in to je tista funkcija javnih medijev, da presojajo, neodvisno in strokovno tisto, kar je izrečeno v političnem prostoru."
6,Na to ne bi smeli pozabiti.
46,"V tem kodeksu bi bilo prav, da bi prepovedali uporabo skupščine za javne nastope predvolilnega tipa, kot smo bili temu priča včeraj, pa menda tudi danes dveh kandidatov za predsednika, ki sta povsem nepotrebno in nevsebinsko razpravljala o zadevah, ki so bile zgolj njihova osebna promocija."
7,"To ni na dnevnem redu, prosim lepo."
16,"Še eno stvar bi rad v tem delu povedal, ki sicer tudi ni v tem zakonu."
17,"Gre za vprašanje, ki ga je postavila opozicija v zvezi z delitvijo programov na radiu in televiziji."
13,"Namesto neke vrste pluralnosti, ki jo mora tak medij zastopati, je predlagana bipolarnost."
46,"Mislim, da to ni dobra stvar, čeprav verjetno težko poslušamo kakšnega novinarja mi, pa kakšnega vi, pa bi jaz bil bolj za to, da bi taki novinarji sploh izginili iz javnih medijev, ampak bi dobili take, ki bi bili neodvisni ali neobremenjeni, ne pa izrecno tendenciozni."
6,"Mislim, da je to boljša rešitev."
27,"Seveda, vsak ima svojo obarvanost, to me ne moti, ko pa gre stvar že v izrazito tisto negativno slikanje tega ali drugega, pa jaz nisem za to."
43,"Nisem pa za to iz popolnoma jasnega razloga, ker tak način, kjer so nekatere tendence - ločeni vrtci, ločene šole, društva itd., lahko pripelje do tega, da bi eni govorili eno, drugi drugo in se ne bi hoteli več poslušati, to pa ni prav."
23,"Javni mediji so za to, da tam pride do argumentov, do protiargumentov, do razumevanja kaj kdo hoče in tudi do neke vrste sinteze."
38,"Ne glede na to, da je to mogoče bolj naporno, mi bi tudi lahko v skupščini rekli imejmo dva zbora, eden za pozicijo drugi pa za opozicijo, pa naj vsak svoje sklepe sprejema, kaj bi imeli od tega?"
45,"Mislim, da je v tem zelo pomembno sporočilo, ki bi ga morali premisliti do faze, ker ima lahko zelo negativne posledice, da ne govorim o tem, da nekatere stvari niso sprejemljive, bi rekel bojkot naročnin ali kaj takega, tega si stranke ne bi smele privoščiti."
1,Hvala.
2,Gospod Urbančič.
7,Samo eno vprašanje bi vrgel v prostor.
9,Ali je objavljanje top list po medijih volilna propaganda?
4,Sedaj ni več razpravljavcev.
4,Še kdo želi besedo?
9,"Zaključujem razpravo in predlagam, da zbor sprejme naslednji sklep:"
13,1. Predlog za izdajo zakona o volilni kampanji z osnutkom zakona se sprejme.
22,"Predlog zakona pripravi Vlada Republike Slovenije v roku 8 dni, tako da bo zbor predlog zakona lahko obravnaval že na seji 23.9.1992."
27,"2. Pri pripravi predloga zakona naj predlagatelj prouči in ustrezno upošteva pripombe, predloge, mnenja delovnih teles skupščine, pisne pripombe in pripombe iz razprave poslancev na seji zbora."
6,Želi o predlogu sklepa kdo razpravljati?
3,"Gospod Glavič, prosim."
33,"Izražen je bil predlog, da bi sprejeli drugačen koncept, da ne bi bil to zakon ali da bi bil omejen na tisto, kar mora biti, da bi pa vse drugo uredili v kodeksu."
41,"Predsednik je s tem začel in mislim, da je gospod Starman to podprl in še nekdo in se mi bi zdelo smiselno, da to formuliramo kot dodaten predlog in posebej odločimo o tem, ker se mi zdi, da ideja ni slaba."
1,Hvala.
59,"V razpravi je bil zdaj zakon o volilni kampanji, razprava je tekla o njem, ob tem so bili predlogi dani tudi v tem, da se del iztrga ali obdela v posebnem kodeksu, del bo moral biti v zakonu, tisti, ki obvezuje in zato mislim, da ni potrebno posebnega sklepa, kajti to je sestavni del naše razprave in zahteva zbora."
25,"In to bomo posredovali predlagatelju in od njega pričakujemo, da bo na te predloge reagiral s svojimi predlogi in te tudi predložil, obrazložil in branil."
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel predlog sklepa."
22,"Prehajamo na 7. TOČKO DNEVNEGA REDA - OBRAVNAVA PREDLOGA ZAKONA O POGOJIH, POD KATERIMI SE KMETOM ZMANJŠANI ALI ODPISANI PRISPEVKI ŠTEJEJO ZA PLAČANE."
6,Predlagatelj akta je Vlada Republike Slovenije.
4,Želi njen predstavnik besedo?
7,Predlog zakona ste prejeli včeraj na klop.
17,"Predlog zakona sta obravnavala Odbor za kmetijstvo in gozdarstvo in Zakonodajno-pravna komisija, ki sta zboru pisno poročala."
5,Želijo poročevalci delovnih teles besedo?
2,Pričenjam razpravo.
3,Kdo želi besedo?
2,Gospod Črnej.
15,"Vložil bi amandma na predlog zakona, in sicer v 7. členu se uporablja termin ""živina""."
31,"Predlagam, da se ta beseda nadomesti z besedo ""živali"", kajti živina pomeni v slovenskem jeziku ""prežvekovalci"", živali so pa vse, prašiči ne sodijo med prežvekovalce, niti kokoši oziroma perutnina niti kunci."
46,"Zato predlagam, da se v 7. členu v tretjem odstavku nadomesti beseda ""živina"" z besedo ""žival"", prav tako v drugem odstavku in na koncu člena, v zadnjem odstavku, da se napiše: ""štejejo vse živali, ki prinašajo prihodek kmetije"" in da se tudi tu črta beseda živina."
2,Hvala lepa.
1,Hvala.
4,Amandma je pisno vložen.
3,"Prosim, gospod Kuzman."
19,"Mislim, da so amandmaji, ki sem jih vložil, toliko pomembni, da je prav, da z nekaj besedami to obrazložim."
24,"V 6. členu gre za to, da se za škodo, ki je nastala na gospodarskih in stanovanjskih poslopjih, se prispevek lahko zmanjša za 100%."
46,"Mislim pa, da če kmeta doleti škoda, da mu pogori hlev, da bi morala biti škoda 100% in sam tu predlagam, da se namesto ""in spremeni"" ""ali"", se pravi, če mu pogori stanovanje ali pa gospodarsko poslopje, da je tudi upravičen do 100% oprostitve tega prispevka."
22,"Mislim, da je škoda, ki jo utrpi zaradi požara, precej večja kot če ima izpad enoletnega dohodka iz pridelka na kmetijskih zemljiščih."
86,"V 7. členu se 1. člen glasi: ""Pogin živine se za zmanjšanje ali odpis prispevka upošteva le, če skupni znesek katastrskega dohodka in drugih dohodkov zavarovanca iz kmetijske dejavnosti ne presega zneska, ki Zavod za pokojninsko in invalidsko zavarovanje Slovenije, v nadaljnjem besedilu Zavod, določi konsenzus za pridobitev pravice do varstvenega dodatka s tem, da se katastrski dohodek pomnoži s polovičnim predpisanim faktorjem in če zavarovanec pogina ni mogel preprečiti."" Mislim, da je ta odstavek popolnoma nerazumljiv in ga v praksi ne bo mogel nihče izvajati."
32,"Zato predlagam, da se črta in nadomesti z mojim predlogom, se pravi, da bi se glasil: ""Pogin živine se za zmanjšanje ali odpis prispevka upošteva le, če zavarovanec pogina ni mogel preprečiti""."
6,"Mislim, da bi bilo to dovolj."
3,Imam še predlog.
16,"Tu je isto navedeno, da se lahko za kompleten pogin živine prispevki zmanjšajo največ za 30%."
20,"Mislim, da je pogin živine na neki kmetiji prava katastrofa in pomeni veliko več kot pa dejansko letni katastrski dohodek."
11,Tu bi prav tako lahko to številko 30% zamenjali s 100%.
12,"Stvar komisije pa je, kako bo ocenila škodo in kako visoka bo."
18,"Prav tako bi predlagal, da se peti, šesti in sedmi odstavek črtata, ker se tudi vežejo na 30%."
12,"Prosim, da moje amandmaje podprete, da ne bom pri glasovanju hodil sem."
1,Hvala.
2,Hvala lepa.
4,Še kdo želi besedo.
3,"Prosim, gospod Glavič."
22,"Spoštovani, predlagam samo redakcijski amandma, da se odstotki zamenjajo z deleži, ker je to pravilna dikcija, o tem smo že večkrat govorili."
4,"Redakcijski amandma, hvala lepa."
2,Še kdo?
24,"Če ne, zaključujem razpravo, prosim predstavnika vlade Republike Slovenije, da se izjavi o amandmajih, ki so tu, besedo ima namestnica ministrice gospa Belopavlovič Nataša."
99,"Hvala lepa, moram reči, da ne podpiramo nobenega od teh amandmajev, razlogi so naslednji: prvi amandma gospoda Črneja, ki je v nekem smislu redakcijske narave, gre za termin ""živina - žival."" Mi opredeljujemo v tem 7. členu na koncu tudi to, da pravimo, da se za živino, v smislu tega člena, štejejo vse živali, ki prinašajo prihodek kmetije in je bila ta opredelitev usklajena oziroma pripravljena tudi na podlagi matičnega Odbora za kmetijstvo, ki je imel te pripombe oziroma pripombo oziroma sugestijo, naj se te stvari tako opredelijo pri prejšnji fazi, se pravi pri fazi predloga za izdajo, s tezami."
11,Mi smo v celoti ta člen opredelili glede na takratne pripombe.
33,"Potem pripombe, ki so bile dane v zvezi s 6. in 7. členom; v 6. členu gre za 100%, prva pripomba se je nanašala na to, da se ta ""ali"" nadomesti z ""in""."
34,"Gre za bistveno razliko v višini škode, tu gre za 100% zmanjšanje, to se pravi, praktično za popolno zmanjšanje oziroma v tem primeru odpis prispevka, kadar je prizadeto in gospodarsko poslopje in stanovanjsko poslopje."
18,"V kolikor je samo eno od teh, potem ne gre za 100 odstotno zmanjšanje, ampak je škoda delna."
19,"Na Zboru združenega dela je bil predložen ravno drugačen amandma, da bi celo stanovanjska poslopja črtali iz tega zakona."
60,"Tudi temu smo nasprotovali, ker so te stvari v kmetijstvu velikokrat tudi povezane, marsikaj v stanovanjskih poslopjih bi moralo biti v gospodarskih, pa posebej te stvari niso urejene, tako da je bil ta amandma v Zboru združenega dela zavrnjen, mislim, da ne moremo pristati na to, da v celoti odpišemo škodo, če je prizadet samo eden od teh dveh objektov."
6,Tam gre pač za delen odpis.
73,"Realizacija 7. člena oziroma nejasnost 7. člena in nemožnost izvajanje tega, mislim, da izvedba tega člena ni problematična, gre za podobno dikcijo, kot smo jo že do sedaj poznali, in sicer v aktu dosedanje Skupnosti pokojninskega in invalidskega zavarovanja in je bil odpis na podlagi tega oziroma zmanjšanje prispevkov povsem mogoč in ga je bilo možno vedno v redu izračunati, toda z vidika operativnosti tega člena mislim, da ne bi smelo biti problemov."
33,"Drugo je pa odstotek plačila, 30% odstotkov, v kolikor je večja škoda se ta 30% lahko v skladu s predzadnjim odstavkom 7. člena zmanjša še za 10%, kar pomeni nekako 40% tega prispevka."
69,"Več od tega pa je glede na to, da je tu le dana in podana splošna solidarnost, se pravi, solidarnost vseh tistih, ki prispevke plačujejo v ta zavod, da tu ne gre za neko nadomestilo iz nekega drugega fonda mislim, da več kot toliko dejansko na to splošno solidarnost ne moremo naložiti oziroma ne moremo od vseh ostalih zavarovancev zahtevati, da v večjem obsegu pristopijo k reševanju teh problemov."
2,Hvala lepa.
8,Amandma gospoda Glaviča o deležu na mestu odstotka.
6,Gre za odstotke oziroma za deleže.
22,"V teh primerih smo vedno govorili o procentni škodi, ne o nekem deležu in bi se ta trenutek težko opredelila o tem."
14,"Ne vem, če je to samo redakcija, bojim se, da spreminjamo celo nekoliko vsebino."
16,"Vprašanje je potem tudi usklajevanje naprej, če bo samo v tem zboru ta redakcijska pripomba sprejeta."
9,Res pa to ne bi smelo vplivati na odločitev.
1,Hvala.
2,Gospod Črnej.
5,Predstavnici ministrstva bi odgovoril naslednje:
61,"Moje pripombe glede teh terminov so bile že na osnutek, in ker so se kljub temu v predlogu pojavile te nejasnosti, kaj je živina, kaj je žival, kaj so pitane živali in tako naprej, sem to na Odboru za kmetijstvo, na zadnji seji včeraj to poudaril in je predsednik rekel, da naj to poskušam urediti z amandmajem, vloženim v Zboru občin."
23,"Prosim, nerodno mi je, da moram na nek način, ne učiti, ampak opozarjati ministrstvo na te pojme, ki so v slovenščini v navadi."
7,"Da živali so eno, živina je drugo."
15,"Tu piše: za pogin živine ali delovnih živali, noben Slovenec ne šteje pod živino konja."
5,Konj pa je delovna žival.
35,"Živina je prežvekovalec, s terminom žival pa res zajameš potem kompletno paleto, ki jo ima kmet na svojem dvorišču, tu se pa meša, enkrat je to živina, enkrat je pitana žival, enkrat je drobnica itd."
12,"To res ni dobro napisano in bi prosil, naj se to popravi."
8,"Gospod Dragovan je naslednji, potem pa dr. Glavič."
7,Predstavnici vlade moram na nek način oporekati.
50,"Rekel bi takole, da ta določba ni življenjska, če ti pogori hiša in gospodarsko poslopje, da si potem 100% upravičen do odpisa dajatev, mislim, da je velika nesreča na domačiji oziroma kjerkoli, če ti zgori ali hiša ali gospodarsko poslopje, ker to pride iznenada in te vrže dobesedno ob tla."
17,"Tak amandma, kot ga je gospod Kuzman predlagal, bi morali podpreti, ker je realen, ker je življenjski."
2,Hvala lepa.
2,Gospod Glavič.
20,"Ker sem član terminološke komisije Slovenske akademije znanosti in umetnosti, mi lahko verjamete, da je to res, kar sem povedal."
29,"Delež je lahko izražen v odstotkih, lahko je izražen, recimo 50%, kot decimalno število, torej O,5, ali pa tudi kar po domače polovica, če gre za katastrski dohodek."
12,"V 6. členu je to potem opredeljeno z odstotki, to se strinjam."
8,"Vendar drugače to ni pravilno, tudi vsa dikcija."
21,"Če rečete v tretjem členu v odstotku glede na letni kataster, to je čisto preprosto v deležu kataster, letnega katastrskega dohodka."
8,Ta pa je potem opredeljen v 6. členu.
8,"Dr. Glavič, ali s tem spreminjate svoj amandma?"
17,"Vi ste prej rekli, da samo odstotek nadomestimo z delež, ampak sedaj ste pa predlagali novo besedilo."
3,Še gospod Šonc.
5,Izzval me je gospod Dragovan.
29,"Jaz imam tudi hišo, pa če mi strela udari in zgori, pa če bom rekel, da hočem bruto plačo za to, da ne bom plačal prispevkov, se bodo smejali."
17,"Hiša je potrošniško blago ali pa sredstvo, stanovanjsko poslopje, hlevi in tako naprej, je pa osnovno sredstvo."
21,"Tu je razlika in ne pretiravati, fantje; to, kar zakon pravi, je dobro in jaz ga bom podprl, samo ne pretiravati."
9,"Hišo ima zavarovano proti požaru, tako kot jaz, vsak."
1,Hvala.
1,Hvala.
2,Gospod Žampa.
12,"Imam samo vprašanje, Ministrstvo za kmetijstvo pri 7. členu govori do 30%."
37,"Če to zadevo pravilno razumem, bi vprašal, če pride do nalezljive bolezni ali kužne bolezni, takšne, da se mora - kot primer slinavka in parkljevka - da se na dvorcu pobije vse, ali je to z drugim zakonom urejeno."
29,"Če je to z drugim zakonom urejeno, potem je to v redu, če je pa zakon, ki je svoj čas, ki ga poznam iz preteklosti, natanko saniral te stvari."
25,"Če še ta zakon obstaja, potem je zadeva v redu, če pa tega zakona ni, potem so dvorci zelo vprašljivi, če do kaj takšnega pride."
31,"Že nekajkrat sem opozoril v tej hiši, ker je transport živine neomejen iz drugih držav, pa vojna je nekaj kilometrov od nas, ko lahko zlasti govedorejci, tudi prašičerejci doživijo strahotne trenutke."
19,"Če je to urejeno z drugim zakonom, potem je, če pa ni, bi prosil ministrstvo, da mi to pove."
17,"Res pa je, da sem z zakonom zelo zadovoljen, ker je tudi suša in ti elementi zajeti."
13,"Kar se tiče požarov, je tudi res, tu pa mora tudi zavarovalnica soditi."
1,Hvala.
11,"Ali je na to, kar je gospod Žampa vprašal, lahko odgovoriti?"
28,"Odgovorim lahko samo na ta del, ki se nanaša na pokojninsko zavarovanje, dejansko cel odpis oziroma vse kar je možno na tem področju, je urejeno v tem zakonu."
15,"Drugega zakona, ki bi posegal na področje, ko gre za prispevke za pokojninsko zavarovanje, ni."
14,"Drugo je pa področje lahko potem davčne zakonodaje, prispevka za zdravstveno zavarovanje in drugih."
13,Mi v tem zakonu praktično odpisujemo oziroma zmanjšujemo samo prispevke za pokojninsko zavarovanje.
14,"Treba je reči, da jih odpisujemo, zmanjšujemo na račun, na solidarnost vseh drugih zavarovancev."
15,"Ne na nek drug račun, ampak v bistvu vsi smo nekako solidarni pri tej škodi."
47,"Še enkrat bi rekla, kar je bilo rečeno že v zvezi s temi gospodarskimi poslopji in stanovanjskimi poslopji, še nekaj je: tu so tudi določena zavarovanja, odškodninska zavarovanja, hišo lahko zavarujemo, hišo bi vsak dober gospodar moral imeti zavarovano, del tega se lahko krije tudi preko zavarovalnice."
30,"Prav tako tudi del druge škode, to je samo manjši del pomoči, ki ga ta družba nudi pri prispevkih tistim, ki so v takih ali pa drugačnih elementarnih nesrečah prizadeti."
11,"Prijavljencev za razpravo ni več, razprava je zaključena, prehajamo na glasovanje."
10,"Najprej bomo glasovali o amandmajih, ki jih imamo kar nekaj."
6,"Mnenja predlagatelja, torej vlade, smo slišali."
20,"Najprej predlagam, da kar skupaj glasujemo o obeh amandmajih dr. Glaviča k drugemu odstavku 3. člena in k 5. členu."
19,"Drugi odstavek 3. člena naj se glasi: ""Škoda iz prejšnjega odstavka se izrazi v deležu letnega katastrskega dohodka kmetije."""
34,"In prvi odstavek 5. člena naj se glasi: ""Zavarovancu (in tako naprej) se prispevek zmanjša za enak delež kot je ocenjeni delež izgube letnega katastrskega dohodka."" O teh dveh, če nihče ne nasprotuje, skupaj."
3,To je redakcija.
2,Poglejmo prisotnost.
10,"Kdo je za ta amandmaja dr. Glaviča, v bistvu redakcijska?"
3,Je kdo proti?
4,Se je kdo vzdržal?
9,"Ugotavljam, da sta ta amandmaja z večino glasov sprejeta."
7,Naslednji amandma gospoda Kuzmana k 6. členu.
14,"V drugem odstavku se beseda ""in"" zamenja z ""ali"", tretji odstavek pa se črta."
4,Glasujemo o tem amandmaju.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
8,Imamo k 7. členu najprej amandma gospoda Kuzmana.
34,"Prvi odstavek 7. člena se nadomesti z naslednjim besedilom: ""Pogin živine se za zmanjšanje ali odpis prispevka upošteva le, če ga zavarovanec ni mogel preprečiti."" V četrtem odstavku se številka 30% zamenja s 100%."
12,"Peti, šesti in sedmi odstavek se črtata. vlada nasprotuje, kolikor smo slišali."
10,"Temu amandmaju k 7. členu gospoda Kuzmana nasprotujete, gospa Belopavlovič?"
1,Hvala.
6,Kdo je za ta amandma gospoda?
7,"Prosim, gospod Kuzman, obrazložitev glasu kakor razumem."
15,"Opravičujem se, da sem spet tu gor, čeprav sem prej obljubil, da ne bom prišel."
26,"Rekel bi samo to, glasoval bom za ta amandma zaradi tega, ker tu ne gre za povračilo škode, ampak samo za odpis prispevkov za pokojninsko zavarovanje."
13,"Tako gospod Šonc, ker ste vi rekli prej, da je zavarovano samo to."
18,"Gre samo za plačilo prispevkov, za odpis plačila prispevkov za pokojninsko zavarovanje ne pa za nobeno saniranje škode."
2,Hvala lepa.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je tudi ta amandma z večino glasov sprejet."
43,"Pri 7. členu imamo še amandma gospoda Črneja in to: v tretjem, četrtem ter zadnjem odstavku se beseda ""živina"" nadomesti z besedo ""živali."" Zadnji odstavek naj se glasi: ""Štejejo vse živali, ki prinašajo dohodek."" Zadnji odstavek 7. člena, to smo pa sedaj črtali."
10,"Tega se zavedajmo, se pravi, ta del amandmaja je brezpredmeten."
8,"Torej glasujemo o tem, bi rekel, terminološkem amandmaju."
3,"Prosim, gospa Belopavlovičeva."
9,"Jaz bi rada opozorila, ne gre samo za terminologijo."
25,"Če se zadnji odstavek črta, se črta tudi vsebina in se ta vsebina tega 7. člena zelo zoži na čisto druge živali ali pa živino."
9,Ampak marsikaj potem pod to ne pride več notri.
4,Samo toliko bodite pozorni.
5,Tu se vsebinsko stvari zožijo.
10,"Zadnji člen, zadnji odstavek smo črtali že s prejšnjim amandmajem."
29,"Gospod Črnej ničesar ne črta samo pravim, da je ta drugi del njegovega amandmaja brezpredmeten, ker odstavek, na katerega se nanaša, je že padel ven z našo prejšnjo odločitvijo."
0,...
17,"Usklajeni nismo, ker Družbenopolitični zbor je doma in, da ne rečem kaj, pije pivo in tako naprej."
3,Kdo je za?
3,Je kdo proti?
4,Se je kdo vzdržal?
12,"Poglejmo prisotnost s tem, da moram reči, da jaz sedaj nisem glasoval."
8,"Poglejmo prisotnost, da vidimo, če nas je dovolj."
4,Smo vsi registrirali prisotnost?
9,Imamo še redakcijski amandma Zakonodajno-pravne komisije k 11. členu.
26,"Drugi odstavek 11. člena, ki je prehodna določba, naj postane 11. člen, prvi odstavek 11. člena, ki je končna določba, pa naj postane nov 12. člen."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je soglasno sprejeto."
25,"Prehajamo na glasovanje o predlogu zakona o pogojih, pod katerimi se kmetom zmanjšani ali odpisani prispevki štejejo za plačane v celoti, skupaj s sprejetimi amandmaji."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
23,"Na tem mestu bi prosil, da se toliko še zberemo, da preidemo na točko, ki jo javnost od nas pričakuje, da jo obravnavamo."
25,"To je PREDLOG ZA IZDAJO ZAKONA O ZAGOTAVLJANJU SOCIALNE VARNOSTI SLOVENSKIM DRŽAVLJANOM, KI SO UPRAVIČENI DO POKOJNINE IZ DRUGIH REPUBLIK BIVŠE SFRJ Z OSNUTKOM ZAKONA."
19,"Te točke zbor še ni pričel obravnavati, v kolikor ne štejemo zelo zelo obsežne razprave ob določanju dnevnega reda."
38,"Mislim, da je to vprašanje, ki ga naj bi čim prej tako in drugače uredili in, ki je za določen del državljanov zelo pereče, zato prehajamo na to točko, ki je bila 15. na 42. seji našega zbora."
6,"Mislim, da nihče ne ugovarja temu."
5,Proceduralno želi besedo gospa Štularjeva.
34,"Kot je že gospod predsednik rekel, da javnost od nas pričakuje, da kaj hitro storimo s tem zakonom predlagam, da bi preoblikovali, ker imamo v 42. seji na dnevnem redu kot predlog za izdajo."
39,"Predlagam, da to prekvalificiramo v predlog zakona, ker se mi zdi, da bi redni postopek zelo podaljšal in zaostril težke socialne razmere, v katerih ti naši državljani živijo in bi prosila kolegico in kolege poslance, da ta predlog podprejo."
2,Hvala lepa.
2,Hvala lepa.
28,"Po usklajevanju dnevnega reda je naš zbor sklenil, tako kot je predlagala usklajevalna komisija za dnevni red, da bo to obravnaval kot predlog za izdajo zakona, z osnutkom."
10,"Mislim, da bi o tem predlogu veljalo odločati po razpravi."
31,"Imejmo ga pred seboj, se pravi, če bi kdo želel amandmirati ta zakon, naj to stori, če se odločimo, da prekvalificiramo ta akt iz osnutka v predlog, če sledimo temu predlogu."
5,Predlagatelj tega akta je vlada.
4,Želi njen predstavnik besedo?
4,"Prosim, gospa Nataša Belopavlovič."
22,"Bom zelo kratka, mislim pa prav zato, ker je bilo že veliko govora o tem zakonu, da vseeno kaže par besed poudariti."
27,"Bistvo tega zakona je omogočiti slovenskim državljanom, poudarjam slovenskim državljanom, ki živijo v Sloveniji, prejemajo pa pokojnine iz drugih republik nekdanje SFRJ, omogočiti tem ljudem dostojno življenje."
45,"To bi radi naredili z dodatkom k pokojnini, in sicer na tak način, da bi v bistvu prejemali ti ljudje tako pokojnino kot bi jo imeli, če bi se njihove pokojnine, kakršne so prejemali v septembru lanskega leta, od takrat naprej usklajevale kot slovenske pokojnine."
35,"September lanskega leta velja kot osnova zaradi tega, ker je bil to zadnji mesec, s katerim so bile slovenske pokojnine še izplačane v dinarjih in je od takrat naprej ta raven lahko enaka oziroma enakovredna."
16,"Rada bi poudarila samo te hude razlike, ki nastajajo zdaj pri prejemnikih enih in drugih pokojnin."
29,"Vi veste, da je bila raven pokojnin v Sloveniji že v preteklosti, ko smo bili še v okviru ene države, približno 10 do 15% večja kot v drugih republikah."
29,"Ta raven se je zdaj še nekoliko zvišala zaradi situacije, kakršna je in samo v primerjavo: povprečne pokojnine, starostne pokojnine v Sloveniji, so za zadnji mesec znašale 24.000 tolarjev."
9,Povprečne pokojnine na Hrvaškem so znašale 19.000 hrvaških dinarjev.
41,"Ko prištejemo temu še kurzno razliko pomeni, da tisti, ki bi na Hrvaškem dobil, gre pa za slovenskega državljana, ki živi tu in, ki dobi to pokojnino s Hrvaške, če delimo teh 19 s 3, ne dobi niti 7.000 slovenskih tolarjev."
28,"Skratka, gre za to, da zaradi kurzne razlike in že tako manjših pokojnin ti ljudje ne morejo več živeti in postajajo socialni problem v določenih okoljih, kjer so."
9,Podlage za reševanje preko nekih socialnih dajatev trenutno ni.
31,"Po drugi strani pa gre za ljudi, ki so 40 let oziroma 35 preživeli in delali v okviru neke države in to se pravi, si tudi pokojnino zaslužili na ta račun."
34,"To je pravzaprav vse bistvo tega zakona, poudarjam, da gre za naše ljudi, živeče tu, da od drugih republik ne moremo zahtevati, da bodo dajale tem ljudem večje pokojnine kot jih dajo svojim državljanom."
33,"Največkrat smo lahko storili samo to, da smo sporazum s Hrvaško sklenili, z drugimi državami se bomo potrudili tako, kot se trudimo z vsemi evropskimi in drugimi svetovnimi državami te stvari sporazumno urediti."
20,"Dejstvo pa je, da zaradi kurznih razlik, ki bodo verjetno tudi v bodoče, bodo te razlike še nekaj časa ostale."
14,"V kolikor manjše bodo, toliko manj bo treba preko tega dodatka tem upokojencem dodajati."
1,Hvala.
2,Hvala lepa.
2,"Ja, prosim."
67,"Če dovolite, v kolikor bi se odločili za prekvalifikacijo, bi vlada predlagala amandma, in sicer k 6. členu in pri besedilu: ""Od prvega dne naslednjega meseca po uveljavitvi tega zakona predlagamo, da se to nadomesti od 1.8.1992 dalje."" S tem bi nekako dosegli tako uskladitev in izplačilo tega, kot če bi bil zakon nekoliko prej sprejet na eni strani, nekoliko omilili tudi ta socialni položaj za nazaj."
31,"Gre pa za to, da bi, kakor koli bi se zadeva s tem zakonom razpletla, bilo omogočeno to izplačilo šele konec meseca oktobra, nič prej, ker se izplačujejo pokojnine za nazaj."
2,Hvala lepa.
12,"Predlog za izdajo zakona s predlogom ste prejeli s pošiljko, dne 9.7.1992."
42,"Tedaj ste prejeli tudi mnenje Odbora za delo, zaposlovanje in socialno politiko o izplačevanju pokojnin in ostalih dajatev med republikami nekdanje Jugoslavije, ki je to problematiko obravnaval na podlagi številnih poslanskih pobud in vprašanj ter se zavzel za čimprejšnjo ureditev odprtih vprašanj."
23,"Predlog za izdajo zakona, s predlogom, sta obravnavala Odbor za delo, zaposlovanje in socialno politiko in Zakonodajno-pravna komisija, ki sta zboru pisno poročala."
8,Želi besedo kdo od poročevalcev teh delovnih teles?
2,Za razpravo?
1,Dobro.
37,"Opozorim naj, glede amandmajev, če bi to obravnavali kot predlog imamo jih kar nekaj, ki jih morda zdaj še ne bi navajal, gospod Grošelj je pri nas vložil amandma k 5. in 6. členu in tako naprej."
8,"Pričenjam razpravo, gospod Lukač je prvi na vrsti."
2,Hvala lepa.
14,"Slovenci imamo od leta 1918 vgrajevan kompleks, da moramo v tej Jugoslaviji vedno plačevati."
1,Prav!
2,Sprejemam to.
25,"Ta naša obremenitev je očitna, kajti nikoli ne znamo svoje stvari na svoje postaviti, ampak kar takoj začnemo razmišljati, kako je to treba pravično poravnati."
56,"Ker država v tem hipu ni bila sposobna deliti zadeve med a) in b) in ž), ker jabolka niso krompir, je to skupaj zmešala kot s slovenskimi državljani, ki imajo pokojninsko pravico in jih izenačila s tistimi, ki so skupaj z drugimi na tem prostoru ustvarjali svoj pokojninski fond, svoja pokojninska sredstva, ampak jih zdaj zmeša."
1,Prav!
15,"Ker je to napačno javnosti predstavljeno, nikakor nimam nobenega namena, da bi s tem prepričeval."
51,"Če vlada ne bo imela možnosti, da bo to izterjala od tistih, ki so to dolžni zato, ker bo sama že uredila ali zato, ker bo takrat pozabila, ko bo do tega prišlo, kajti države, kjer so delali ti zavarovanci, so dolžne njim to plačati tako kot plačajo vse civilizacijske države."
45,"Bojim se, da je ta kompleks tudi v Vladi prisoten in, da ta vlada prav iz tega kompleksa sedaj tudi to obveznost, namesto, da bi izsilila iz Hrvaške, ker trdite, da so to pot samo iz Hrvaške, taka so obvestila, upam, da je to res."
38,"Potem je očitno, da moramo to sami narediti, pa da bi tako naredili, da bi jutri imeli čist račun in bi rekli Hrvatom, v pogajanjih, to so vaše obremenitve, ker samo vašim državljanom tega narediti ne boste mogli."
45,"Sem za zakon, ker druge rešitve očitno ne najdete in, da ti, kot pravite naši državljani, upam, da so Slovenci, pa tudi neslovenci, državljani so res, bodo le enkrat kasneje lahko svoje pravice uveljavljali v teh državah, ki se tudi imajo za evropske in civilizacijske."
19,"Bojim pa se, da takrat Vlada Slovenije ne bo imela niti pregleda niti šans, kajti zmešala je vse skupaj."
2,Hvala lepa.
2,Hvala lepa.
4,Gospod Šonc ima besedo.
1,Spoštovani!
14,"Sem za zakon, da se ga podpre in se strinjam z razpravo gospoda Lukača."
18,"Vendar bi opozoril na nejasnost, saj v dokumentih se govori o Hrvaški, govori se tudi o drugih republikah."
60,"Zdaj, da ne bi bilo zmešnjave, bi posebej poudaril ""za bivše republike Jugoslavije"", ker vem, da imamo te upokojence tudi iz Črne Gore, pa tudi iz Makedonije, tako da naj velja za vse, ne samo za Hrvaške, ki jih je sicer največ, ampak jih imamo drugje tudi in v dokumentih se naj to precizira, ker vidim, da ni čisto precizno."
1,Hvala.
1,Hvala.
15,"Veliko smo si že o tem povedali, zato prosim, da samo tisto kar je najnujnejše."
2,Gospod Rainer.
35,"Spoštovane kolegice in kolegi! 27. avgusta sem se udeležil enega od takih zborov, kjer so ti ljudje izražali svoje nezadovoljstvo, ogorčenje nad našim delom, ko jim nismo hoteli prisluhniti pred mesecem oziroma mesecem in pol."
25,"To ni bila več razlaga, to je bilo, ne najdem besede na kakšen način so izražali bedo svojega življenja ob dohodkih oziroma penziji 5.000 tolarjev."
12,"Še bolj, če ponazorim, to je 170 tolarjev na dan na osebo."
7,Kaj se lahko za ta denar kupi?
2,Praktično nič.
7,Ta znesek ne zadošča niti za preživetje.
8,"Mogoče še en podatek, da bom bolj jasen."
17,"V mesecu maju je prejel vlakovni odpravnik z 39 leti službe 5.400 tolarjev penzije, naslednji mesec 5.700."
5,To ni vredno izgubljati besed.
29,"Beguncem dajemo pa 500 tolarjev na dan in ti ljudje, bom rekel ""neumne"" ideje prinašajo na dan, naj bodo raje begunci, da bodo imeli tistih 500 tolarjev na dan."
26,"Zato apeliram na vse, v njihovem imenu, da prisluhnemo njihovim težavam in podpremo ta zakon, hkrati pa tudi podpiram idejo gospe Vojke, da prekvalificiramo faze zakona."
1,Hvala.
2,Hvala lepa.
2,Gospod Urbančič.
29,"Jaz bi moral reči, da so to slovenski državljani, ki so v bivši Jugoslaviji, ko smo bili še skupaj, pač imeli to nesrečo, da so služili v drugih republikah."
7,"So pa Slovenci, to je bistvena razlika."
3,To je eno.
10,"Drugo, ko je rekel gospod Lukač, da mora Hrvaška plačevati."
13,"Hrvaška plačuje kolikor je pač tisti cenzus za hrvaške državljane, kolikor pač je."
6,Oni to plačujejo slovenski penzijski skupnosti.
14,"Samo, glede na padec vrednosti hrvaškega dinarja znese za Slovence 5.000 tolarjev srednja pokojnina."
9,In ta socialni položaj smo nekako dolžni Slovenci reševati.
1,Prosim!
4,Saj so to Slovenci.
17,"Ne bom rekel, da Črna Gora ne plačuje, Makedonija tudi ne plačuje, ampak Hrvaška pa to plačuje."
23,"Hrvaška nakazuje to pokojnino in, če se bo kdaj hrvaški dinar, da se mu bo izboljšala trdnost, teh dajatev ne bo več treba."
32,"Dejansko pa so ti ljudje Slovenci, ki so imeli to nesrečo, da so bili v bivši Jugoslaviji na Hrvaškem v službi ali v Črni gori ali kjer koli po naši Jugoslaviji, bivši."
40,"In zdaj, če so Slovenci in so tu, imajo težaven socialni položaj, še takim dajemo, ki niso nikjer bili v službi, recimo socialno podporo, če nekdo ni nikjer v službi dobi, da nima sredstev za življenje, dobi 10.000 - 15.000 tolarjev."
20,"Tu pa ne bi priznali nekomu, ki je dejansko služil, samo ko se je svet podrl, je prešel na suho."
2,Hvala lepa.
10,"Gospode poslance bi prosil, da se usedejo, če nameravajo delati."
7,"Bomo ugotovili prisotnost, bomo glasovali, ni problem."
17,"Stališče Komisije za poslovnik je bilo, da mora biti zbor sklepčen ob glasovanju in na začetku dela."
8,"Ker nihče ne želi več besede, zaključujem razpravo."
16,"Najprej bomo glasovali o predlogu gospe Štularjeve, da glasujemo o predlogu zakona in ne o osnutku."
2,Poglejmo prisotnost.
7,Ali imamo še kaj zunaj v rezervi.
6,Eden je prišel - to je 40.
7,Poglejmo prisotnost še enkrat. 39 še zmeraj.
4,"Prosim, mir v dvorani."
5,"Prosim, vsi registrirajmo svojo prisotnost."
22,"Glasujemo o predlogu, da prekvalificiramo osnutek tega zakona o hrvaških pokojninah v predlog zakona. (vlada se je vedno zavzemala za to stvar.)"
3,Kdo je za?
3,Je kdo proti?
4,Se je kdo vzdržal?
7,Z večino glasov je ta predlog sprejet.
26,"Torej, prehajamo na glasovanje, najprej o amandmajih k predlogu zakona o zagotavljanju socialne varnosti slovenskim državljanom, ki so upravičeni do pokojnine iz drugih republik bivše SFRJ."
8,"Najprej amandma Zakonodajno-pravne komisije, ki je redakcijske narave."
14,"V naslovu se črta beseda ""drugih"", beseda ""bivše"" pa se nadomesti z besedo ""nekdanje""."
3,Kdo je za?
3,Je kdo proti?
4,Se je kdo vzdržal?
7,Z večino glasov je ta amandma sprejet.
20,"Naslednji amandma, o katerem moramo odločati, je amandma k 5. členu, ki ga je v našem zboru vložil gospod Grošelj."
35,"Doda se nov peti odstavek, ki se glasi: ""Zavod je dolžan takoj pozvati prejemnike hrvaških pokojnin, da vložijo zahtevek za dodatek k pokojnini."" Torej, matično delovno telo podpira ta amandma, vlada ga pa ne podpira."
2,Tukaj gre...
5,Gospod Grošelj umika ta amandma.
2,V redu.
34,"K 6. členu imamo že omenjeni amandma Vlade Republike Slovenije, 6. člen postane 7. člen, pri čemer se besedilo ""od prvega dne naslednjega meseca po uveljavitvi tega zakona"" nadomesti z besedilom ""od 1.8.1992 dalje""."
6,Dosedanji 7. člen postane 6. člen.
5,Zakonodajno-pravna komisija amandmaju ne nasprotuje.
3,Kdo je za?
3,Je kdo proti?
4,Se je kdo vzdržal?
6,Z večino glasov je amandma sprejet.
13,"Amandma gospoda Grošlja k 6. členu je že umaknjen, če imam prav zapisano."
11,"V Družbenopolitičnem zboru je bil že umaknjen, ga tudi vi umaknete."
6,"Dobro, potem o tem ne glasujemo."
11,"To so v bistvu vsi amandmaji, o katerih smo morali glasovati."
10,"Glasujemo o predlogu zakona v celoti, skupaj s sprejetimi amandmaji."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
22,"Lahko opravimo še TOČKO DNEVNEGA REDA - POBUDE, PREDLOGI IN VPRAŠANJA DELEGATOV, če kdo želi ustno postaviti, da ne bi bil kdo prikrajšan."
4,Besedo ima gospod Starman.
6,Imam pisno in bom zelo kratek.
11,"Prosim za mir v dvorani med tem, ko postavljajo poslanci vprašanja."
17,"Skupina stanovalcev iz Portoroža me sprašuje, kako je možno, da nek državljan Srbije, Nikoli}, uživa privilegiran položaj."
7,Stalno menja registrske tablice in tako naprej.
5,"Prosim, če bi to odgovorili."
3,Drugo je naslednje.
19,Ministrstvo za pravosodje je 11.5.1992 poslalo zaporom in vsem prizadetim obvestilo o komuniciranju zagovornikov s priporniki po novi ustavi.
12,To obvestilo je zelo korektno in uveljavlja ustavno pravico do svobodnega kontaktiranja.
33,"Na pritisk predsednice Vrhovnega sodišča, ki pa je posledica pritiskov preiskovalnih sodnikov, pa je prišlo 20.7.1992 do novega obvestila, ki ga je podpisal isti svetovalec vlade v ministrstvu, ki je groba kršitev ustave."
1,Zakaj?
14,"Med drugim tudi dovoljuje, da preiskovalni sodnik ne dovoli neposrednega kontaktiranja in celo dopisovanja."
32,"Zato sprašujem ministra za pravosodje in upravo, ali velja prvo ali drugo obvestilo in, če velja tudi drugo obvestilo, da bomo predlagali ustavni spor, ker takšna obvestila ne morejo predstavljati kršitev ustave."
2,Hvala lepa.
2,Lahko ja.
4,In morda tretje vprašanje.
25,"Ali je res, da vsako jutro otroka ministra Bavčarja pelje v šolo službeno vozilo in ga pusti pred šolskimi vrati in gre nazaj zopet domov?"
7,"Če je to res, potem to obsojam."
1,Hvala.
5,Gospod dr. Glavič je naslednji.
17,"Gospod predsednik, spoštovani kolegi, ponovno moram protestirati proti planiranju dela skupščine, ker ga štejem za skrajno neresnega."
31,"Že velikokrat smo videli, da je drugi dan udeležba slabša, tretji dan problematična in jutri odpade zasedanje, čeprav je bilo tako rekoč sklicano in imamo točke dnevnega reda, ki niso rešene."
15,"Že večkrat sem predlagal, da bi en dan tedensko, to je ob sredah, imeli zasedanja."
15,"Sem tudi pisal posebej, da bi imeli že 2.9. za ostale stvari, torej prejšnjo sredo."
14,"Planiral sem za jutri tu, za naslednji teden pa ne, ker to ni mogoče."
24,"Tako delati z nami ni mogoče in zato ne morem priti drugi teden in ponovno dajem pobudo, da se to zadevo prouči in sprejme."
35,"Govoril sem že z gospodom Zupančičem, oni tudi želijo to in potem bi bili vsi zbori tu, lahko bi bilo usklajevanje in več kot en dan v tej mučilnici tako ali tako ni mogoče delati."
1,Hvala.
4,"Hvala lepa, gospod doktor."
11,"Sedaj je naslednji na vrsti gospod Štrumbelj, potem pa gospod Šonc."
11,"Mislil sem, da bom prej prišel na vrsto, imel sem predlog."
26,"Na podlagi tega, da naš zbor permanentno dela več kot pet ur, več kot druga zbora, sem mislil predlagati, da bi nekako povečali našemu zboru dnevnico."
2,Dajem pobudo.
7,"Dobro, bomo pogledali, kaj se da storiti."
5,Gospod Šonc ima še besedo.
3,Samo malo kratko.
26,"Predlagam, da se družbeni dogovor, ki je ugotavljanje škode v kmetijstvu in upošteva družbeni produkt občine spremeni v tem, da se upošteva škoda samo v kmetijstvu."
7,"Imam pismeno in prosim, da se upošteva."
13,": S tem zaključujem današnjo sejo oziroma prekinjam tisti del, ker vsega nismo naredili."
11,Predvidoma se dobimo v sredo prihodnji teden za vse stare grehe.
15,"Bomo o tem še kaj obvestili, da ne bi teh starih grehov vlekli še naprej."
4,Hvala preostalim in nasvidenje.
