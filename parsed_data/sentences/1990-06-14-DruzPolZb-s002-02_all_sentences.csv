14,"Delegatke, spoštovani delegati, gospe in gospodje, nadaljujemo 2. sejo Družbenopolitičnega zbora Skupščine Republike Slovenije."
15,"Po podatkih službe je prisotnih 62 delegatov, ker pa še prihajajo, prosim, da ugotovimo prisotnost!"
7,"Opravičil se je en delegat, gospod Kuharič."
3,"Prosim, ponovno prisotnost!"
30,"Danes zjutraj se je sestala komisija vseh treh zborov Skupščine Republike Slovenije za usklajevanje, ki je pripravila sporazumne predloge k naši 14. in 16., 17. in 18. točki dnevnega reda."
31,"Pripravila je tudi dopolnitev sklepa k 20. točki dnevnega reda, to je osnutek zakona o posebnem zveznem davku od prometa proizvodov in storitev za financiranje Jugoslovanske ljudske armade v letu 1990."
5,Ker včeraj nismo dokončali odločanja.
9,Sporazumne predloge in predlog sklepa boste prejeli na klop.
8,"Prosim poročevalca skupne komisija gospoda Pintarja, da poroča."
46,"Predsedstvo, spoštovane delegatke, delegati, na usklajevalni skupini se je pokazalo, da je potekala praktično v vseh zborih zelo podobna, da ne rečem zelo identična diskusija in tudi tam, kjer je prišlo do razlik v sprejemu sklepov, so bile to razlike v formulaciji, ne pa v vsebini."
24,"Zato je delo potekalo hitro, razen vprašanju garancije za najemanje kredita za strukturne spremembe - 14. točka, kar smo sicer sprejeli, ostala zbora pa ne."
17,"Pri tem se je razprava zaostrila približno tako, kot smo mi zaostrili razpravo pri nekaterih drugih zadevah."
30,"Skratka, čutiti je bilo nezaupanje do federacije, da bo federacija dobila od nas pooblastilo, da da garancijo, potem bo pa ta denar porabila tako, kot smo bili v preteklosti navajeni."
16,"Zato smo se dogovorili za sklepe pri vseh teh točkah, ki jih je predsednik ravnokar omenil."
12,"Zato bi kar konkretno povedal za vsako točko posebej, kar je dogovorjeno."
117,"Za 14. točko - predlog zakona o ratifikaciji sporazuma o garanciji med Socialistično Federativno Republiko Jugoslavijo in Mednarodno banko za obnovo in razvoj, za drugo posojilo za strukturno prilagajanje, je predlog, da se sprejme sklep, vi ga imate, v katerem 1. točka ostane nespremenjena, 2. točka pa se spremeni, tako da se glasi: ""Skupščina Republike Slovenije pooblašča svojo delegacijo v Zboru republik in pokrajin Skupščine Socialistične federativne republike Jugoslavije, da v postopku usklajevanja razčisti navedeno vprašanje."" Do tu je tekst identičen, kot ga imate, potem pa se nadaljuje z novim tekstom in opozori, da ""Skupščina Republike Slovenije porabo sredstev pogojuje s sprejemom kriterijev in meril za uporabo teh sredstev."" To je nov del zadnje, 2. točke tega sklepa."
34,"Ta je bil usklajen vsebinsko, zadeva točno tisto, kar smo mi sicer govorili pri drugih točkah, zato mislim, da je v celoti sprejemljiv in predlagam predsedniku, da ga da v obravnavo in na glasovanje."
2,Hvala lepa.
3,Želi kdo razpravljati?
4,Želi kdo dodatno pojasnilo?
12,"Če ne, bi predlog sklepa, kot je bil predlagan, dal na glasovanje."
3,Kdo je za?
3,Je kdo proti?
4,Se je kdo vzdržal?
1,Hvala.
4,"Sledi naslednja, 16. točka."
23,"Pri 16. točki - osnutek zakona o spremembah zakona o omejitvah trga in prostega prometa blaga in storitev, ki ima pomen za vso državo."
29,"Ostala zbora sta imela sklepa v drugačni formulaciji, vendar smo na usklajevalni skupini presodili, da je formulacija, ki smo jo ponudili mi, najboljša in sta oba sprejela našo formulacijo."
28,"Formalno pa so rekli, da je treba to ponovno potrditi, ker je to zdaj tako imenovan usklajen predlog, se pa ne razlikuje od tistega, kar smo mi sprejeli."
8,"Predlog je, da se sklep glasi: ""1. točka."
71,"Skupščina Republike Slovenije meni, da osnutek zakona o omejitvah trga in prostega prometa blaga in storitev, ki imajo pomen za vso državo, ne predstavlja dobre osnove za usklajevanje stališč."" Prejšnji drugi odstavek sklepa se spusti, tako kot je predlagal Družbenopolitični zbor, prejšnji tretji odstavek sklepa pa se preformulira, tako da se glasi: ""Skupščina Republike Slovenije pooblašča svojo delegacijo Zbora republik in pokrajin Skupščine SFRJ, da ne da soglasja k predlogu zakona."""
9,"Predlagam, da da predsednik to v razpravo in glasovanje."
6,Želi kdo razpravljati ali dati pojasnilo?
5,Predlog sklepa dajem na glasovanje.
3,Kdo je za?
1,Proti?
4,Se je kdo vzdržal?
1,Hvala.
30,"17. točka dnevnega reda - osnutek zakona o oprostitvi carine in drugih uvoznih dajatev za uvoz opreme, reprodukcijskega materiala in drugega blaga za XV. evropsko prvenstvo v atletiki 1990 v Splitu."
27,"Tudi ostala zbora sta predlagala, da se sklep sprejme, kajti če je bila v sklepu predlagana formulacija, da se Skupščina Republike Slovenije ne strinja z osnutkom zakona."
15,"Razlika je samo v tem, da sta ostala zbora sprejela drugačno verzijo 2. točke sklepa."
50,"Družbenopolitični zbor je namreč predlagal, da v 2. točki sklepa ostaneta od tretjega odstavka prvi dve alinei, to je tisto, kar je približno na prvi strani, pa se pojasnila najprej črtajo, ostala zbora sta predlagala, da se v celoti črta tretji odstavek druge točke. torej se tudi tisti dve alinei."
29,"S tem, ko mi zavračamo oziroma izjavljamo, da se ne strinjamo z osnutkom, postane po njihovem mnenju tudi to utemeljevanje nepotrebno in to je predlog, usklajen v usklajevalni skupini."
25,"To se pravi, prva točka ostane nespremenjena, v 2. točki sklepa, ki ga imate, se v celoti izpusti tretji odstavek in tretja točka ostane nespremenjena."
8,"Predlagam, da predlog daste na razpravo in glasovanje."
7,"Želi kdo dodatno pojasnilo, želi kdo razpravljati?"
9,"Dajem predlog sklepa, kot je bil predložen, na glasovanje!"
3,Kdo je za?
3,Je kdo proti?
4,Se je kdo vzdržal?
2,Hvala lepa.
23,20. točka dnevnega reda - Osnutek zakona o posebnem prometnem davku od prometa proizvodov in storitev za financiranje Jugoslovanske ljudske armade v letu 1990.
10,Razprava v ostalih zborih je potekala enako kot pri nas.
27,"Oba zbora se strinjata, da je treba osnutek zakona o posebnem zveznem davku od prometa proizvodov in storitev zavrniti oziroma se ne strinjata s tem osnutkom zakona."
35,"Oba zbora enako mislita, da je sporno uvesti prometni davek, kot originalni izvor za financiranje armade in predlagata, da se sklep, tak kot ga je predložila Skupščina oziroma tudi kot ga imamo v osnutku, sprejme."
34,"Ta sklep v 1. točki poudarja, da se Skupščina Republike Slovenije ne strinja z osnutkom zakona in v 3. točki obvezuje delegacijo, da v postopku usklajevanja uveljavlja navedene pripombe in da o usklajevanju poroča."
6,Torej ni soglasja k temu zakonu.
12,"Predlog delovne skupine je, da se sklep, kot je predložen tudi sprejme."
2,Hvala lepa.
3,Želi kdo pojasnilo?
3,Želi kdo razpravljati?
6,"Če ne, dajem predlog na glasovanje."
3,Kdo je za?
3,Je kdo proti?
4,Se je kdo vzdržal?
3,Hvala lepa poročevalcu.
9,"S tem smo uskladili točke, ki so bile odprte."
7,Nadaljujemo delo redne seje po dnevnem redu.
4,Pred tem kratka informacija.
7,Odmor bi imeli predvidoma ob 12.15 uri.
31,"Ob 13.00 uri bi predstavnik Predsedstva Republike Slovenije poročal v zvezi z našo 32. točko, to je vprašanje celovite informacije o posledicah premestitve orožja teritorialne obrambe v prostore Jugoslovanske ljudske armade."
30,"Ker je to točko uvrstil enako tudi Zbor občin, se bo Zbor občin tudi pridružil ob 13.00 uri v tej dvorani, da bomo skupaj poslušali informacijo in potem nadaljevali delo."
2,Hvala lepa.
3,Želi kdo razpravljati?
4,"Prosim, gospod Franco Juri."
54,"Na podlagi včerajšnjih pobud ZSMS-Liberalne stranke delegatov narodnosti delegatov Janše, Zlobca in Frančka Rudolfa in pisne pobude - iniciativne skupine za ustanovitev sindikata za delavce kulturno-umetniškega programa RTV Slovenije, skupina delegatov Peršak, Rudi Šeligo, Metka Mencin, Mile Šetinc, Sonja Lokar, Janez Janša in podpisani Franco Juri predlagamo razširitev dnevnih redov sej zborov Skupščine Republike Slovenije."
19,DNEVNI RED NAJ SE RAZŠIRI S PREDLOGOM ZA SPREJETJE ZAKONA O SPREMEMBI ZAKONA O RTV SLOVENIJA PO HITREM POSTOPKU.
7,Osnutek zakona naj bi se glasil tako:
7,Zakon o spremembi zakona o RTV Slovenija
2,1. člen.
10,Razveljavi se 2. odstavek 19. člena zakona o RTV Slovenija.
2,2. člen.
13,Ta zakon začne veljati naslednji dan po objavi v Uradnem listu Republike Slovenije.
5,Pojasnilo glede materialnih posledic zakona.
8,Sprejetje zakona ne bi zahtevalo nikakršnih materialnih obremenitev.
57,"Predlog dodatnega sklepa: ""Skupščina Republike Slovenije kot ustanovitelj RTV Slovenija predlaga RTV Sloveniji, naj z reorganizacijo in sprejemom novega statuta počaka, dokler ne bo v skladu z zakonom o RTV Slovenija izvoljena nova Skupščina RTV Slovenija in dokler ne bo sprejeta nova zakonodaja s področja zavodov in urejanja lastninskih razmerij, vendar najdlje do konca leta 1990."" Hvala."
2,Hvala lepa.
12,"Predlog, kot je bil predložen, je bil vložen tudi na drugih zborih."
6,Ne vem še za rezultat glasovanja.
19,"Predlagam, da uvrstimo predlog gospoda Jurija na dnevni red kot novo, to je 34. točko, vendar pred 33. točko."
5,"Prosim, besedo ima gospod Smole."
18,"Želel bi samo opozoriti na že kar ponavljajočo se prakso, da se zahteva sprejemanje zakona po hitrem postopku."
22,Leta in leta smo se borili proti praksi sprejemanja zakonov po hitrem postopku tako v zvezni skupščini kot tudi v republiški Skupščini.
21,"Dajmo v premislek, če je pametno, če se že na začetku dela Skupščine uvaja praksa, da sprejemamo zakone po hitrem postopku."
2,Hvala lepa.
4,"Prosim, gospod Franco Juri."
16,"Bom zelo kratek, samo pojasnilo. 26. junija bo RTV Slovenija izvedla referendum za statut RTV Slovenija."
17,"S tem bi preprečila novi skupščini, da bi sploh odločala o načinu delovanja nove Skupščine RTV Slovenija."
16,"S tem bi tudi omogočili, kot sem včeraj delegatom povedal, ustvarjanje novega monopola, privatizacijo RTV Slovenija."
44,"S tem posegom pa omogočamo širjenje, podaljšanje razprave na tak način, da bo tudi Skupščina Slovenije imela odločilen vpliv na strategijo razvoja take javne institucije, kot je RTV Slovenija in bi s tem omogočili novi skupščini, naj se sama odloča o teh razvojnih vprašanjih."
2,Hvala lepa.
2,Gospod Potrč.
20,"Razumem vsebino predloga in kakorkoli sem proti hitrim postopkom, razumem, da če želimo kaj, je treba odločiti ali pa ne."
6,Predlagal pa bi vsaj dve stvari:
17,"- da se dogovorimo z Izvršnim svetom, da nam da mnenje - mislim, da bi ga morali imeti in"
24,"- drugo, da povabimo na razpravo o tem tudi predstavnike RTV, da bi tudi takšno informacijo dobili in videli, kako se bomo potem lažje odločili."
25,"Ali to naredimo direktno na zborih ali oblikujemo kakšno skupino, ki naj bi to razpravo opravila in nas o tem obvestila, to je stvar dogovora."
16,"Predlagam, da bi bilo vsaj prvo dvoje vključeno v našo odločitev, da uvrstimo na dnevni red."
35,"Če tega ne naredimo, potem bomo pač uvrstili na dnevni red in na podlagi predloga, ne da bi vse slišali in slišali tudi mnenje Izvršnega sveta, morali odločati, kar mislim, da ne bi bilo dobro."
1,Hvala.
2,Hvala lepa.
3,Samo v informacijo.
11,"Pobude in predlogi, ki so prišli včeraj, so že bili posredovani."
19,"Tudi pisna pobuda, ki je prišla danes, je že posredovana Izvršnemu svetu in pričakujemo danes med sejo tudi odgovore."
19,"Predlagali bi, da hkrati z dopolnilnim sklepom zahtevamo od Izvršnega sveta Republike Slovenije, da da svoje mnenje, svoje stališče."
13,Pod tem pogojem lahko tudi mi uvrstimo to problematiko kot novo 33. točko.
23,"Predlog, da se uvrsti na dnevni red nova 33. točka, kot jo je predlagal gospod Franco in dopolnil Miran Potrč, dajem na glasovanje."
3,Kdo je za?
3,Je kdo proti?
4,Se je kdo vzdržal?
2,Hvala lepa.
8,"Torej, smo dnevni red razširili z 32. točko."
2,Še kaj?
4,Mi nadaljujemo redno delo.
1,27.
8,"TOČKA DNEVNEGA REDA, ki smo jo včeraj preskočili -"
12,"a) INFORMACIJA O NEKATERIH PROBLEMIH IZVAJANJA FINANČNIH OBVEZNOSTI REPUBLIKE SLOVENIJE DO FEDERACIJE,"
25,b) OSNUTEK ZAKONA O DOPOLNITVI ZAKONA O SREDSTVIH SKLADA FEDERACIJE ZA KREDITIRANJE HITREJŠEGA RAZVOJA GOSPODARSKO MANJ RAZVITIH REPUBLIK IN AVTONOMNIH POKRAJIN V OBDOBJU 1986-1990.
7,"Zboru predlagam, da obravnavo obeh točk združimo."
15,Osnutek zakona o dopolnitvi zakona je v obravnavo predložil Zbor republik in pokrajin Skupščine SFRJ.
11,K aktu smo prejeli tudi mnenje Izvršnega sveta Skupščine Republike Slovenije.
22,Uvodno besedo k informaciji o nekaterih problemih izvajanja finančnih obveznosti Republike Slovenije do federacije smo poslušali na skupnem zasedanju vseh treh zborov.
5,Prejeli smo jo tudi pisno.
5,Predstavnik Izvršnega sveta želi besedo.
4,"Prosim, gospod Igor Umek."
33,"Sam sistem je anahronističen in neučinkovit in račun, ki prihaja iz federacije za uresničevanje tega sistema, znaša, če odštejemo neplačevanje zanj""srbske blokade"", ki ima pokritje v sklepu skupščine, vsaj 1000 milijonov dinarjev."
11,Ne zavračamo v celoti sodelovanja z manj razvitimi republikami in območji.
41,"Menimo, da je treba tem območjem še naprej pomagati, zato se del sredstev, za katera so bili že sklenjeni samoupravni sporazumi o združevanju dela in sredstev še naprej združuje, vendar v okviru bilateralnih pogovorov z republikami in ob preveritvi vsakega projekta."
9,Smo odprti za nadaljnje interesno sodelovanje z manj razvitimi.
7,Pomoč ni v celoti prekinjena ali zaustavljena.
30,"S prekinitvijo dobimo pomembna izhodišča za pogajanja o novem sistemu, kajti v preteklosti se je dogajalo, da je bil obstoječi sistem, ker ni prišlo do soglasij republik in pokrajin, podaljšan."
12,To je treba preprečiti in postaviti sistem pomoči na popolnoma druga izhodišča.
8,Drugi razlog je padec gospodarske aktivnosti v Sloveniji.
20,"Ogrožena je materialna osnova Slovenije, izgube v prvem trimesečju letos za trikrat prekašajo akumulacijo, v lanskem letu pa za dvakrat."
22,"Odliv teh sredstev v federacijo pomeni direktno dezinvestiranje kratkoročnega kapitala na račun obveznosti Sklada federacije, ki prihajajo z odplačilno dobo 15 let."
5,Naslednji razlog je likvidnostna situacija.
19,"Likvidnostna situacija ni samo problem, ki ga je izpostavil dr. Mencinger, se pravi problem preživetja, ampak razvojni problem Slovenije."
29,"Če ne bomo ob tem, ko razbremenjujemo gospodarstvo, interventno postavili sistema za prestrukturiranje podjetij: upravnega, tehnološkega, finančnega, potem je vseeno, ali smo zaustavili ali nismo plačevanje v Sklad federacije."
5,To je pomemben razvojni trenutek.
19,"Menimo, da nerazvitim lahko pomaga močna in prestrukturirana Slovenija, tako pri njihovem prestrukturiranju kot materialno, seveda na novih osnovah."
10,"Trenutek v Sloveniji tako kratkoročno kot dolgoročno gledano, je prelomen."
21,"Narekuje mobilizacijo vseh sredstev, ki so nam na voljo in mobilizacijo vseh institucionalnih in drugih možnosti, da ta sredstva koristno uporabimo."
6,Informacija je razdeljena na tri dele.
16,"Prva opisuje odnose s Skladom federacije, tu je informacija zelo natančna in je ne bi ponavljal."
7,Če samo v kratkih črtah orišem sistem.
7,Sistem je temeljil na prisilnem zbiranju akumulacije.
21,Na tem prisilnem sistemu je temeljilo tudi sovlaganje v drugih republikah oziroma dajanje olajšav vlaganjem na manj razvita območja v Sloveniji.
11,"Drugi sklop informacije kaže odnose, ki jih ima s proračunom federacije."
17,"Ta razmerja kažejo, da imamo izjemno majhen neposreden vpliv na oblikovanje sredstev, ki odtekajo v zvezni proračun."
29,"Tretji del informacije govori o možnostih gospodarskih posledic zapiranja trgov, vendar ne smemo tega dela jemati kot povračilo teh republik, ker, kot sem že povedal, gremo v bilateralne pogovore."
29,"Na ta del lahko gledamo kot na simulacijo gospodarskih težav v drugih republikah in pokrajinah in njihov multiplikativni vpliv na proizvodnjo v Sloveniji in težave, ki jih lahko pričakujemo."
14,Na sistem pomoči manj razvitim je bila vezana tudi pomoč manj razvitim v Sloveniji.
38,"Sistem je tekel, tako da je bil tisti, ki je investiral na manj razvita območja v Sloveniji, oproščen plačila fondu federacije, zato pa so ostali zavezanci zbrali več denarja za Sklad federacije, ker je bil znesek absolutno določen."
20,Motivacijski sistem za vlaganje v manj razvite v Sloveniji se z neplačevanjem v Sklad federacije postavi v popolnoma nov okvir.
10,"Ker ni več prisilne alternative, prihajajo v ospredje drugačni interesi."
17,"Ob tem, ko je kratkoročni kapital izjemno drag, je težko pričakovati večje interese za vlaganja dolgoročnega kapitala."
16,"Izvršni svet bo poskušal narediti vse, kar je v njegovi moči, da bo ta problem razrešil."
19,"Iz istega vira prisilno zbrane akumulacije so se dajali tudi kratkoročni krediti podjetjem, ki so trpela zaradi ""srbske blokade""."
16,"Menimo, da je potrebno te kredite pregledati in jih obravnavati v kontekstu reševanja likvidnostnih problemov gospodarstva."
16,"Tako na strani tistega, ki pričakuje ta sredstva, kot na strani tistih, ki ta sredstva dajejo."
42,"Zato smo za zakon, ki je pred vami in ki se nanaša samo na plačilo iz proračuna obveznosti za lansko leto predlagali, da se ta obveznost ne poravna in drugič, da se tudi za letošnje leto prekine odvajanje sredstev v Sklad federacije."
27,"Čeprav je že Sklad federacije omilil način plačevanja z enkratnega zneska na pet obrokov, menimo, da je položaj v Sloveniji takšen, d ne dopušča odliva teh sredstev."
1,Hvala.
6,"Hvala lepa za informacijo, za poročilo."
3,Želi kdo razpravljati?
4,Besedo ima gospod Potočnik.
26,"Vsekakor se strinjam s tem, da se neha odvajati v ta sklad in stimulirati oziroma pomagati nerazvitim na ta način, kot je bilo to do sedaj."
26,"Slišali pa ste tudi, da to prizadene tudi nerazvita območja v Sloveniji, pri katerih je bilo stimuliranje za hitrejši razvoj drugačno kot pretežno za južne predele."
19,"Izvršni svet je obljubil v svojem poročilu, da bo našel kakršne koli oblike za reševanje problematike nerazvitih v Sloveniji."
11,"Mislim, da bo to treba v kratkem času zelo konkretno storiti."
5,Narediti bo treba pravi program.
28,"Morda bo kdo rekel, da se po eni strani boriš za to, da nerazviti ne dobijo denarja, po drugi pa, da tisti, ki so ti bližji, pa dobijo."
7,"Mislim, da je pri tem precejšnja razlika."
21,"Po eni strani gre za druge narode, pri nas v Sloveniji gre za obstoj našega naroda in za skladen razvoj Slovenije."
41,"Mislim, da se je večina strank, katerih predstavniki tu sedimo, v predvolilni propagandi zavzemala za to, da bo manj denarja odteklo na jug po Savi navzdol in vsi več ali manj so imeli v svojih programih zapisan skladen regionalni razvoj Slovenije."
44,"Tega sedaj ne smemo pozabiti, Izvršni svet sicer tega ni pozabil, ampak mislim, da bi moral imeti že izdelane konkretne programe ali vsaj naj bi bili v kratkem izdelani, saj imamo tudi sedaj podpredsednika za to področje in mislim, da to ne sme izpasti."
2,Hvala lepa.
7,K besedi se je prijavila gospa Poszonec.
11,"Rada bi pripomnila le to: Lahko daje tisti, ki ima sam."
4,Mi trenutno nimamo ničesar.
17,"Naš delavec, ki dela na prototipih, torej dober delavec v tovarni Varstroj, zasluži na mesec 1.800 dinarjev."
9,S tem denarjem živi tri otroke. to je konkretno.
17,"Torej hočemo povedati, da je najprej treba doma omogočiti dostojno življenje in po tistem dati še drugam."
1,Hvala.
8,K besedi se je javil gospod Miran Potrč.
46,"Spoštovani, v celoti se je mogoče in treba se je strinjati z ugotovitvami Izvršnega sveta, da je dosedanji sistem neustrezen, da rezultatov ni dajal in hkrati, da ni sredstev v Republiki Sloveniji in v našem gospodarstvu, da bi lahko ta denar po teh načelih najprej odvajali."
16,"Mislim pa, da bi kazalo ob tej ugotovitvi in predlogih kljub temu opozoriti na nekatera vprašanja."
26,"Če je temeljni cilj razbremenitev slovenskega gospodarstva, potem je ukrep, ki je predlagan, najbrž zadosten, vendar je kratkoročen in je samo s tem vidikom tudi utemeljen."
24,"Utemeljen je namreč samo z eventualno možnostjo trganja reprodukcijskih tokov, kot je bilo povedano v pojasnilu Sekretariata za planiranje, v kar seveda ne verjamemo."
19,"Ker tudi tam piše, da je to ena od možnosti, mislim pa, da je ni treba preveč tragično jemati."
28,"Mislim, da bi kljub temu bilo dobro in da je škoda, da nismo dobili od Izvršnega sveta še nekaj pojasnil, ki nam jih je vsaj v javnosti obljubil."
36,"Eno je, ali lahko zaradi tega pride tudi do kakšnega trganja finančnih tokov - mislim, da lahko, ker gre pač tudi v tem za določena likvidna sredstva in za poslovne odnose, ki obstajajo med posameznimi gospodarskimi subjekti."
21,"Da ni, razen možnega opozorila na položaj Službe družbenega knjigovodstva Jugoslavije in naše slovenske, opozoriti na nobene druge ukrepe zvezne vlade."
9,"Ne bom trdil, da so možni, ampak najbrž so."
69,"In mislim, da sploh niso v ničemer ocenjeni tudi eventualni dolgoročni učinki, če slovensko gospodarstvo takšne interese ima, to pa je, da lahko pride do manjšega odpiranja trga za slovensko gospodarstvo ali do večjega zapiranja, da najbrž lahko prihaja do dodatnega padanja kupne moči na teh področjih, da lahko prihaja tudi do počasnejšega prestrukturiranja in seveda, da imajo ti ukrepi tudi določene socialne in politične implikacije na teh področjih."
33,"Mislim, da je ob tej odločitvi, ki je najbrž nesporno slabo, da nas Izvršni svet na te probleme, ki najbrž niso nerealni in na svoj pogled na ta vprašanja, ni v ničemer opozoril."
11,"Vsaj v tej informaciji, ki smo jo dobili, tega nisem zasledil."
35,"Če pa cilj ni samo trenutna razbremenitev slovenskega gospodarstva, ampak je cilj predvsem tudi sprememba odnosov na tem področju, ki je nesporno nujna, potem mislim, da manjkata vsaj dve aktivnosti, ki bi bili hkrati nujni."
66,"Prva bi šla v jasno oblikovanje zahtev Zveznemu izvršnemu svetu in Zvezni skupščini za spremembo sistema in pričakoval sem, da bomo od Izvršnega sveta dobili nekaj elementov, kako je treba sistem spremeniti, ker bi v takem primeru ta ukrep lahko stimulativno vplival na to, da bi se začele aktivnosti za spremembo tega sistema, ki so bile po naših skupnih ugotovitvah že mnogokrat zahtevane, pa nikoli realizirane."
2,In drugo.
38,"Mislim, da bi bilo prav - da bi se izognili temu, da bi naše odločitve brez razloga tolmačili ne ustrezno - koristno zahtevati od Izvršnega sveta, da se vzpostavijo neposredni kontakti najmanj z bosno in Hercegovino, Makedonijo in Črno goro."
46,"Ne le zaradi pojasnjevanja nujnosti naših stališč, temveč eventualno tudi zaradi intenziviranja skupnih vlaganj z udeležbo pri upravljanju in dobičku, mogoče tudi za tisti del, ki je ta trenutek zamrznjen, če seveda imamo cilje, da se dolgoročno ti trgi odpirajo za nas na novih kvalitetnih osnovah."
56,"Mislim, da je ta, druga usmeritev dodatno potrebna in bolj prava, da bi ta, druga usmeritev okrepila tudi pogajalski položaj glede urejanja vseh drugih vprašanj, da bi okrepila samostojnost Slovenije, okrepila tudi njeno dolžnost da se skupni odnosi v Jugoslaviji, današnji in predvsem jutrišnji, uresničujejo na način, da se o njih pogovarjajo narodi oziroma njihove države."
14,"Zato bi bilo prav dajati konkretne iniciative, ne pa enostavno puščati to ob strani."
19,"Iz tega razloga je moj predlog, da najmanj, o čemer naj razmislimo o dopolnitvi predlaganih sklepov, in sicer da:"
34,"1) zadolžimo Izvršni svet, da v najkrajšem času pripravi predloge in podlage za nov sistem pospeševanja gospodarskega razvoja nerazvitih republik in avtonomnih pokrajin in ga predloži v razpravo tej skupščini in tudi Skupščini SFRJ;"
21,2) da Izvršni svet da pobudo za neposredne razgovore z manj razvitimi republikami in avtonomno pokrajino Kosovo o elementih novega sistema;
30,"3) da zelo jasno sprejmemo stališče, da ne sprejemamo nobenega podaljšanja sedanjega sistema po 1.1.1991 in da je zato v tem času potrebno intenzivirati napore, da se nov sistem zgradi."
28,"Strinjam se z opozorili, da je slabo, da hkrati, ko smo dobili predloge odločitev, ni pripravljen tudi predlog, kako pospeševati gospodarski razvoj nerazvitih območij in občin v Sloveniji."
25,"Res je, Izvršni svet je v svojih gradivih jasno povedal, da če bo danes takšna odločitev sprejeta, da bo takšen predlog do naslednje seje pripravil."
66,"Mi vsebine ne poznamo, mislim, da bi morala biti ugotovitev Skupščine, da ta odločitev, ki jo bomo o neplačevanju sprejeli, ne sme, da rečem, niti za dan onemogočiti procesa pospeševanja razvoja nerazvitih območij in občin v Sloveniji in zato moramo naložiti, da se takšen predlog takoj pripravi in da ne bo tukaj nobenega predaha in da mora Izvršni svet do naslednje seje priti s takšnim predlogom."
5,To je četrta dopolnitev sklepov.
28,"In zadnje; samo vprašal bi, ali se Izvršni svet strinja, glede na svoje predloge z vsebino predlaganega sklepa, kakor nam je predložen v osnutku, ki nosi datum 6.6.1990."
25,"Namreč, razumel sem, da so bili njegovi predlogi vis a vis jasnosti odločitve Slovenije, kaj je s plačevanjem sredstev, drugačni, kot je vsebina tega sklepa."
1,Hvala.
7,K diskusiji se je javil dr. Buser.
40,"Zeleni Slovenije menimo, da bi med pomembnimi razlogi, ki naj narekujejo vsaj trenutno ustavitev plačevanja slovenskega deleža za nerazvite, bilo nujno poudariti, da je naša industrija in ostale panoge v gospodarstvu izredno nerazvita, kar se tiče ekologije oziroma onesnaževanja okolja."
56,"Mnogokrat imajo tovarne le toliko denarja, da zgradijo tovarno, zmanjka pa jim denarja za čistilne naprave, ki bi preprečevale onesnaževanje okolja. smo pa priča, da so ljudje, ki prejemajo denar za nerazvite, mnogokrat tovarne postavljali z našim denarjem in v njih vgradili najboljše čistilne naprave, vendar pa te naprave ne delajo, mnogokrat zaradi njihove gole nemarnosti."
7,Pri nas pa denarja za to zmanjka.
23,"Zato prosimo, naj bo med pomembnimi razlogi navedeno tudi to, da naša industrija več ne more reševati ekološke probleme, ker nam primanjkuje denarja."
22,"In tudi to je eden izmed razlogov, da se trenutno nerazviti morajo odreči sredstvom, ki so jih dobivali in jih nepravilno vlagali."
2,Hvala lepa.
10,"Hvala lepa gospod Buser, na vrsti je dr. Rajko Pirnat!"
1,Hvala.
38,"Od spoštovanega kolega Potrča smo slišali nekaj zanimivih predlogov za dopolnitev sklepa, vendar pa se z vsemi ne morem strinjati in bom povedal svoje razloge, čeprav poudarjam, da ne nastopam kot pooblaščeni predstavnik Izvršnega sveta, ampak kot poslanec."
45,"Njegovo razpravljanje je šlo v to smer, da je dilema o tem, ali odločitev Izvršnega sveta in predlog, ki ga je Skupščini dal, motiviran s tem, da se razbremeni kratkoročno slovensko gospodarstvo, ali s tem, da se doseže nekakšen drugačen način financiranja pomoči manj razvitih."
33,"Moram reči, da je bilo moje razpravljanje v Izvršnem svetu o tem vprašanju in tudi moja osebna odločitev motivirana s čisto tretjim, da se sploh prepreči nek zvezni način financiranja pomoči manj razvitim."
39,"Ta zvezni način je bil nič drugega kot paradoksalen sporen proračun, način prelivanja akumulacije znotraj Jugoslavije, način financiranja neracionalne družbene infrastrukture in v zadnjem času celo način financiranja kolonizacije Kosova in izvajanje drugih sestavnih delov izrednega stanja na Kosovu."
33,"Grotesknost tega načina se vidi tudi v tem, da v vseh dolgih desetletjih, kolikor je deloval, ni k ničemer prispeval in da je zaostajanje manj razvitih v Jugoslaviji samo vse večje in večje."
18,"To kaže na to, da je res utemeljeno tisto reklo: pomagaj si sam in bog ti bo pomagal."
23,"Skratka, kdor se hoče razviti, mora zlasti najprej sam poskrbeti za to, da se bo razvil in šele potem mu je mogoče pomagati."
13,"Hkrati menim, da je mogoče nuditi pomoč samo, če to dopuščajo materialne možnosti."
20,"Slovenija je trenutno v takem materialnem položaju, da nikakor ne more nuditi pomoči drugim, pač pa jo še sama potrebuje."
21,"Zato sprejemam le predlog, ki ga je kolega Potrč dal, da Izvršni svet čimprej pripravi predlog za rešitev nerazvitih v Sloveniji."
50,"Ta je, kot rečeno, že v pripravi, osnutki so bili v ustreznih telesih Izvršnega sveta, tako da bo v najkrajšem času pripravljen in najbrž lahko v svojem imenu obljubim, da se bom zavzemal za take rešitve, ki niti za trenutek ne bodo prekinile tega načina pomoči manj razvitim v Sloveniji."
38,"Kljub temu, da je tudi tu treba upoštevati dejstvo, da gre za določeno prelivanje akumulacije znotraj gospodarstva v Sloveniji, vendar znotraj nacionalne države sprejemam trditev, da je tako prelivanje potrebno in tudi podpiram ta del predloga kolega Potrča."
23,"Nikakor pa ne sprejemam drugih delov predloga, zlasti tistega, da naj republiški Izvršni svet ponudi Zveznemu izvršnemu svetu neko novo rešitev za nerazvite."
78,"Prvič, ker menim, da nikakor ne sme obstajati kakršen koli način pomoči nerazvitim na ravni federacije, ker je to tipično federalna ali celo unitaristična institucija, pač pa mora vsaka morebitna pomoč nerazvitim narodom v Jugoslaviji temeljiti: prvič, na neposrednih stikih med Slovenijo in morebitnim drugim nerazvitim narodom in drugič, da ne sme temeljiti na nikakršni zvezni prisili, pač pa povsem na ekonomski računici, kaj je za slovensko gospodarstvo boljše: investirati v Sloveniji ali investirati v takem nerazvitem področju."
30,"Če je to ceneje, če ekonomska računica kaže, da s tem pridobimo določen trg, če kaže, da bo tam cenejša delovna sila, potem je tako investiranje utemeljeno, sicer pa ne."
9,Na vsak način pa brez kakršne koli zvezne prisile.
62,"Zato je treba podpirati neposredne pogovore s predstavniki nerazvitih, vendar ne v smislu, da se dogovorimo z državno regulativo o tem, kako bo ta pomoč potekala, pač pa samo, da odpremo pogoje, na kakšen način naj se gospodarstveniki z nerazvitega območja in Slovenije pogovarjajo in kako bo tako nerazvito območje jamčilo varnost tudi morebitnih investicij Slovenije tam ter varnost ostalih ekonomskih interesov."
18,"Torej, če povzamem: za pomoč mora prositi tisti, ki jo potrebuje in ta naj tudi daje nove predloge."
26,"Zato podpiram samo tisti del dopolnila, ki ga je predlagal Potrč, da Izvršni svet takoj pripravi varianto in zakonske rešitve za nadaljevanje pomoči nerazvitim v Sloveniji."
1,Hvala.
4,"Hvala lepa, gospod Pirnat."
4,Besedo ima gospod Peršak.
51,"Ne bom dajal kakšnih podrobnih predlogov, pač bi pa rad povedal splošen pomislek oziroma predlog republiškemu Izvršnemu svetu. mislim, da če se pogovarjamo o tem, kako urediti režim odnosov s tako imenovanimi nerazvitimi v Jugoslaviji, mora biti to odvisno od generalne programske odločitve, kako bomo v prihodnje urejali odnose v Jugoslaviji."
42,"Mislim, da nima smisla, da sedaj tukaj žongliramo in dlakocepimo, ali skleniti tak dogovor ali drugačen dogovor ali iniciativo prepustiti temu ali drugemu, če smo že sprejeli neko generalno odločitev, da v takšni obliki države, kakršna je sedaj, ne bomo več živeli."
31,"Se pravi, da v bistvu zahtevamo - in s tem pravzaprav že delno napovedujem predlog, ki sem ga nameraval in ga bom še podal kasneje, ko bomo govorili o razbremenitvi slovenskega gospodarstva."
36,"Gre za predlog, da republiški Izvršni svet v okviru svojega programa pripravi tudi tisti del programa, ki bo govoril o tem, kakšen bo proces oziroma postopek konfederalizacije vsaj v Sloveniji splošna in sprejeta pri vseh stavkah."
42,"In del te odločitve zahteva tudi razmislek o tem, na kakšen način vzpostavljati odnose s partnerji znotraj konfederalnega okvira. zato se mi zdi nesmiselno sedaj razpravljati o teh detajlih, dokler niso sprejete generalne odločitve, predlagane od Izvršnega sveta in sprejete v skupščini."
71,"Drug problem, ki je manj daljnosežen, je v zvezi s tem gradivom, ki smo ga dobil: ""Informacija o nekaterih problemih izvajanja finančnih obveznosti Republike Slovenije do federacije."" Ko sem to bral, sem seveda za to, da bi se pripravil na to diskusijo, čeprav sem pisatelj in se ne spoznam na knjigovodstvo, znam pa uporabljati kalkulator, ker se na svojo pamet in roko ne morem zanesti, pregledoval tudi podatke, ki so navedeni."
16,"Prebral sem, recimo podatek, da prihodki zveznega proračuna za leto 1990 znašajo predvidoma 75.316,8 milijonov dinarjev."
50,"Od tega naj bi bile, po oceni Zavoda za družbeno planiranje, obveznosti Republike Slovenije do zveznega proračuna za to leto 16.162 milijonov dinarjev, nato pa piše, da to pomeni 17,2% celotnega zveznega proračuna. jaz sem to dvakrat preračunal s kalkulatorjem in obakrat dobil rezultat, da je to približno 21.456 odstotkov."
19,"Hočem reči nekaj: kako naj jaz, kot pisatelj, diskutiram, če imam na voljo za petino ali četrtino povečane podatke?"
14,"Tako sedaj ne vem, kako naj se obnašam do nadaljnjih številk, ki so navedene."
5,Besedo ima gospod Milan Pintar.
4,Spoštovane delegatke in delegati.
25,"Veliko smo pričakovali od današnje in včerajšnje seje Skupščine, ker smo bili obveščeni, da prihaja do prvega pomembnega koraka vlade pri spopadu z gospodarskimi težavami."
36,"Tudi to, kar sedaj obravnavamo, razumem kot delež spopad, saj je bilo večkrat rečeno, da je bil eden glavnih razlogov predvsem v tem, da moramo, kjer koli je pač mogoče sredstva pametneje uporabiti, kot jih uporabljamo."
8,"Vendar bi rad rekel, da sem malo razočaran."
64,"Namreč, gradivo, ki ga imamo je na nek način izrazito separatno ali nepopolno in na določen način celo naivno, ker je odnos Slovenije in Jugoslavije mnogo bolj kompleksen in se ga ne da reducirati niti zgolj samo na ekonomska razmerja, še manj pa se ga da reducirati zgolj na razmere razviti - nerazviti znotraj teh ekonomskih kategorij, se pravi na Sklad za hitrejši razvoj nerazvitih."
13,"Zlasti mislim, da bo ta odločitev, taka ali drugačna, imela celo vrsto implikacij."
23,"Tu nam gradivo ponuja, če smem reči, nek model input - output model s podatki iz leta 1987, ko so sami po sebi sporni."
44,"Vemo, da so nastale velike spremembe ravno ob koncu leta 1989 z blokado in posledicami blokade in nam ponuja gradivo tipično analitično razširitev vseh možnost, temu pa ne sledi kvalitetna politična ocena, kaj se bo v resnici zgodilo, če mi v to jabolko ugriznemo."
30,"Občutek imam, da nam vlada ponuja neko odločitev, za katero smo, po mojem mnenju, vsi, vsaj nekateri od nas že desetletje in več zahtevamo ukinitev oziroma bistveno spremembo tega mehanizma."
17,"Občutek imam, da se odločamo malo populistično za tako stvar, to pa pomeni, da smo malo nepripravljeni."
23,"Kajti, če bi bila stvar zares pripravljena, potem bi, po mojem mnenju, temu gradivu morale slediti še tri stvari, ki jih tu pogrešam."
10,"Prvič, resnična ocena, kakšna bo stopnja in vrsta povratnih učinkov."
21,"Mi se moramo zavedati, da živimo 40 let znotraj te gospodarske nerazčiščene situacije in da ima vsakršna poteza tudi povratne učinke."
22,"Sedaj ne mislim na tisto, ne me napak razumeti, da hočem , da mi daste politično oceno, kako bo Srbija na to odreagirala."
7,To me v tem trenutku ne zanima.
16,"Zanima me, kaj se bo zgodilo s tistimi našimi podjetji, ki so ekonomsko prepletena z jugom."
37,"Pred časom sem bil direktor nekega inštituta, ki je z lahkoto približno 60% potrebnih sredstev dobil na jugoslovanskem trgu in v resnici prav iz takih sredstev, ki so se kot pomoč nerazvitim obračala tam po raznih proračunih."
19,"Vem, da je cela vrsta naših podjetij dohodkovno povezanih s podjetji, ki so finančno odvisna od celotnega spleta mehanizmov."
32,"To je izjemno prepleteno tkivo in mislim, da na enem kosu tega tkiva mi potegnemo carski rez, ne da bi znali natančno oceniti, kaj gospodarsko to pomeni za celo vrsto naših podjetij."
13,"Še enkrat poudarjam, ne misliti, da s tem apeliram, da tega ne naredimo."
43,"Ampak, najmanj, kar bi pričakoval, je to, da ta vlada ponudi rešitev, da en del teh sredstev, ki jih ne bo dala sedaj v ta sklad, vendar zbere in jih uporabi za popravek ali intervencijo tam, kjer bo ta rez povzročil strahotne probleme."
19,"Vi ste videli, da je srbska blokada povzročila ob koncu prejšnjega leta izjemno hude posledice za precej naših podjetij."
29,"Včeraj smo slišali predlog, da je bilo upravičeno, da smo začeli nekatere te posledice odpravljati, vendar je bila samo prva ""tranša"" realizirana, dve drugi naj bi se sami ukinili."
8,"Tudi tukaj nisem prepričan, da je to pametno."
33,"Se pravi, pričakoval bi, da bo del zadržanih sredstev vendar zbranih na nivoju vlade in uporabljenih za odpravo največjih problemov, ki bodo nastali, in za stimuliranje proizvodnje tam, kjer bo ta najbolj blokirana."
33,"Drugo, mislim, da bi pričakovana stopnja povratne blokade zahtevala, da imamo pripravljene ukrepe za nekatere nadomestne izvoze in da kompenziramo del teh zmanjševanih pretokov v jugoslovanski prostor s povečanimi pretoki v evropski prostor."
10,"Tu pogrešam strukturno analizo, za katere izdelke nam predvsem gre."
11,"In ne bom ponavljal tistega, kar je prej tovariš Potrč rekel."
51,"Nisem opazil, mogoče samo nisem obveščen, pa bi rad, da me vlada prepriča, da so te poteze tudi usklajene in da so sklenjeni ustrezni gospodarski sporazumi s Hrvati, z Vojvodinci, Bosanci in mogoče še s kom, ki bodo omogočali, da mi potezo potegnemo - ne samo učinkovito, ampak brez hudega povratnega udarca."
9,"Tretja stvar, na kar bi rad opozoril, je naslednje."
17,"Mislim, da smo se lotili nekega problema, ki je politično zelo občutljiv, ekonomsko pa ne najbolj pomemben."
26,"Podatki so nam neprestano kazali, da so v jugoslovanskem prostoru nekatere druge oblike prelivanja denarja od tistih, ki še delujejo, proti tistim, ki ne funkcionirajo več."
10,"Te so znatno večje, kot so pa sredstva za nerazvite."
3,Da sem konkreten.
46,"Trmasto vztrajanje pri tem, da ima v notranjem plačilnem prometu rubelj isto ceno kot dolar, na zunanjem je pa razmerje 1:5, 1:7, pomeni pravzaprav direktno prelivanje, ki ga je bilo zlasti veliko okoli leta 1985, preden je Slovenija sama šla v konvertibilne izvoze in tako dalje."
5,Druga stvar - poraba tujih posojil.
31,"Poglejte, še ni minila ura in pol, kar nas je finančni minister prepričeval, naj za božjo voljo damo garancijo za to, da bomo dobili od Mednarodne banke posojilo 400 milijonov dolarjev."
50,"Pri tem na vsak način ni hotel slišati tega, da mi zahtevamo garancijo slovenske vlade, da bomo še razpravljali o tem, kako se bo ta denar trošil, ker vemo, da ko ga dobi in v svoje trezorje potegne Narodna banka, začnejo veljati druga, ne več mednarodna pravila o trošenju denarja."
35,"Mirne duše lahko rečemo, da pri trošenju zunanjih posojil pri ukrepih, kot so obvezni depoziti pa pri skladih, se v Jugoslaviji preliva dvakrat, trikrat, petkrat toliko sredstev, kot se jih preliva skozi Sklad za nerazvite."
5,Poseben problem je opuščanje davkov.
43,"To je zadeva, na katero še nismo prešli, zato se mi zdi pomembno, pa nisem proti temu, da je vlada to vprašanje odprla, ampak bi rad, da bi ga odprla zelo kompleksno, da bi imeli občutek, da je ta korak naredila zelo pripravljeno."
30,"Torej, da ne stopamo s tem korakom v prazno, ampak da imamo zadaj in spredaj ne samo analize in ocene, ampak tudi nekatere povratne ukrepe, ki jih je treba narediti."
8,"Nazadnje samo še dve, tri besede glede tega."
27,"Gospod Pirnat naj je rekel, da moramo preiti na novo filozofijo, kjer je bilo najvažnejše to, da vidimo, kaj se nam splača, kaj se nam ne splača."
6,Nisem za tako poenostavljeno razumevanje ekonomije.
26,"Če se bomo v svetu zavzeli za tako ekonomijo, potem bomo ugotovili, da se nam ta ekonomija ne bo splačala, to je najmanj, kar lahko rečem."
22,"Po drugi strani pa je tako, da je vedno treba videti, kaj se nam splača danes, kaj pa pomeni graditi dolgoročnejše odnose."
42,"Tisti, ki je vsej malo delal v ekonomiji, ve, kaj pomeni v nekem dnevu izstopiti iz trga, kjer si bil prisoten nekaj let in koliko časa boš porabil in koliko te bo ponovno stalo, da se boš ponovno vrnil na tak trg."
31,"Zato je treba upoštevati nekatere ekonomske učinke, pa sploh še ne govorimo o humanizmu, pa sploh ne govorimo o krščanski morali - pustiti nesposobnega, da na jugu dežele propade ali kaj podobnega."
11,Že iz ekonomske logike na daljši rok so stvari čisto drugačne.
53,"Mislim, da ne bi apeliral in ne bi se strinjal, da stvari izpeljemo na enostavno ekonomsko logiko, ampak bi na slovensko vlado apeliral, naj nam ponudi kompleksno politično oceno in nas prepriča, da je za korak, za katerega aplaudiram, premislila in da ve, kam bo postavila nogo, ki jo je dvignila v zrak."
2,Hvala lepa.
4,Hvala lepa gospodu Pintarju.
4,Besedo ima gospod Šetinc.
25,Tudi nam v Liberalni stranki je ta osnovna ideja o enostranskem prenehanju plačevanja denarja za nerazvite simpatična in glede tega ni med nami velikih razlik.
60,"Mislimo, da je ta po eni strani samoupravna poteza opravičljiva z nelikvidnostnimi težavami, ki grozijo z gospodarskim prelomom in mislim, da je to končno tista poteza, ki edina lahko prekine ta neracionalni sistem dajanja denarja, ki se izgublja v prazno in ki se ga da dovolj lepo pojmovati kot razvoj ne razvoja in to tudi utemeljevati s precej eksaktnimi analizami."
55,"In če bi šli vedno znova smo na te zahteve in popravke sistema, glede na sedanji sistem odločanja v Jugoslaviji, ker se sistem nikoli ne bi spremenil, glede tega so bile velike polemike v prejšnjih letih, vendar kot jaz vem, se ni premaknilo prav nič, razen glede tega, da se je povečal delež direktnih naložb."
66,"Vendar pa tudi sam mislim tako, kot gospod Pintar, da bi nas morala vlada še malo prepričevati, pa nam še kaj povedati in kakšen podatek predstaviti, da bi bili bolj prepričani, da ne gremo v potezo, s katero bi na eni strani prihranili določeno, niti ne tako silno veliko vsoto denarja, na drugi strani pa izgubili vsoto denarja, ki bi bila enaka oziroma večja od te."
40,"Ne mislim na te famozne protiukrepe zvezne vlade, bojkote in tako naprej, o čemer nekaj govori tudi gradivo vlade, ki daje celo neke modele, ki kažejo koliko bi se zmanjšala proizvodnja oziroma nakupi določene republike in v vseh drugih republikah."
37,"Mislim, da je v sedanjih razmerah v Sloveniji in Jugoslaviji vendar mogoče malo hazardirati in iti v to zadevo, ker je verjetnost, da bo na koncu dobiček, ne pa izguba, tolikšna, da se splača tudi malo hazardirati."
10,"Časi so pač taki, da se temu ni mogoče izogniti."
8,Vendar bi tudi mene zanimal vsaj grob odgovor.
39,"Če je mogoče dati kakšne bolj natančne podatke o tem, kakšne bodo neposredne posledice prekinitev plačevanja v Sklad federacije na obstoječa vladanja, ki jih tudi Izvršni svet ne misli prekiniti, in na blagovno menjavo Slovenije nasploh s temi republikami."
25,"Pri tem mislim na tiste direktne posledice, ki bi izhajale, recimo iz povezanosti tega denarja, ki se sedaj ne bo več plačeval s temi zadevami."
35,"Skratka tam, kjer se nekatera skupna vladanja financirajo tudi z denarjem, ki gre za obvezno posojilo ali kjer ta denar iz obveznega posojila omogoča normalnejšo menjavo med slovenskim podjetjem in podjetjem na trgu določene republike."
6,Glede polemike med Potrčem in Pirnatom.
47,"Mislim, da mogoče nobenega drugega slovenskega ministra ne krasita tako v veliki meri vrlini, kot ta odločnost in radikalnost gospoda Pirnata, da je zelo dobro, če je tema dvema lastnostima, ki sta mogoče res manjkali v dosedanji slovenski politiki, dodana še vrlina, ki se ji reče racionalnost."
14,"Torej, da mi dejansko vemo, ali se nam splača to, v kar se podajamo."
32,"Mislim, da to ni tako preprosto in bi mi skrbeli samo zase in rekli: če kdo potrebuje denar, naj pač pove, koliko ga potrebuje in kako ga misli dobiti ter predlaga sistem."
11,"Mi se bomo potem sami odločali, ali ga damo ali ne."
57,"Sama vlada je dala analizo, ki dokazuje dovolj impresivno, koliko odstotkov lahko Slovenija takoj izgubi, če se ti trgi začnejo rušiti in to po zaslugi tega, da Slovenija ne bi na noben način ničesar več plačevala v kakršnikoli obliki in da bi se to v končni fazi lahko pojavilo - ne kot polom, ampak kot zlom slovenskega gospodarstva."
29,"Zato mislim, da je sama Slovenija zaradi svoje lastne računice zainteresirana za neko obliko razvojnega sodelovanja z jugom in to ne glede na to, ali bo Slovenija v konfederaciji."
46,"Vse to pa zaradi tega, ker Slovenija ta trg potrebuje oziroma ga vsaj potrebuje sedaj in ga bo potrebovala še nekaj časa, saj ne vidim nobenega načina, kako bi se Slovenija tako hitro preusmerila in nadoknadila tisto tretjino menjave, ki jo ima z drugimi jugoslovanskimi republikami."
70,"V tem primeru bi bil za to vrsto radikalne verzije, da slovenska skupščina ob stališču, da podpira predlog, da se ne daje več denarja v obliki obveznega posojila za sklad za nerazvite, izredno poudariti, da neplačevanje ni vezano na likvidnostne težave Slovenije, in ne bomo rekli, da bomo zopet plačevali, ko nam bo šlo gospodarstvo bolje, ampak je to izrecno vezano na nov sistem, na nov model razvoja teh republik."
46,"Samo v primeru, če bo Slovenija ugotovila in se dogovorila s temi republikami, da je mogoče postaviti tak razvojni model, ki koristi obema stranema - tisti strani, ki potrebuje dodatno akumulacijo in Sloveniji, ki potrebuje te trge in katere interes je, da se ti trgi ne sesujejo."
34,"In šele v tem primeru, ko je jasen in evidenten ekonomski interes obeh, se Slovenija dogovori oziroma odloči, koliko denarja gre na ta način, kot se to lepo po politično reče, po Savi navzdol."
37,"Vendar ne kot obvezna posojila s smešnimi obrestnimi merami, drugače seveda ta hip nimam nobenega natančnega modela, mislim pa, da ga lahko vlada izdela v relativno kratkem času, verjetno v obliki nekakšne razvojne banke ali česa podobnega."
41,"To niso nobena darila, ampak je to samo kredit oziroma naložba v obliki delnic, solastništva ali česa podobnega, ki striktno samo omogočajo normalno menjavo in učinkovitost investicij, ki bi jih na primer razvite republike in Slovenija imela v tem delu države."
44,"Na koncu bi še predlagal, da slovenska vlada, ko torej to sporoči drugi strani, tudi obljubi nam in drugim da bo čimprej bo mogoče - mislim, da je mogoče še pred parlamentarnimi počitnicami - predstavi v grobih potezah takšen razvojni model, ki bi se Sloveniji splačal."
1,Hvala.
5,Besedo ima gospod Ivan Kreft.
16,"Mislim, da nam mora biti vsem jasno, da smo se v Sloveniji odločili za tržno gospodarstvo."
13,"Zato je Sklad za nerazvite na način, kot je sedaj formiran, čisti anahronizem."
24,"Podjetnikom in gospodarstvu moramo pustiti, da se bo povezovalo po interesih, to se pravi, če ni gospodarskega interesa, ni v tržnem gospodarstvu nobenega povezovanja."
23,"Ponovil bi tudi stari kitajski pregovor, ki pravi, da moraš človeka naučiti loviti ribe, ne pa, da mu kupuješ, da ne bo lačen."
13,Ta trenutek verjetno tudi v Sloveniji še vsi niste stopili na realna tla.
11,Gospodarstvo preprosto v Sklad za nerazvite ne more odvajati niti pare.
19,"Glede blokade, ki je z druge strani postavljena kot neko argumentiranje, vam bom kar konkretno povedal, kakšno je stanje."
12,"Mi, ki delamo v gospodarstvu, poznamo tržišče, vidimo, da se dogaja naslednje."
13,"Tovarne z juga države, ki prodajajo na slovenskem tržišču prodajajo izdelke pod ceno."
10,"Sprašujem se, kje dobivajo denar, da pokrivajo svoje stroške poslovanja?"
15,"In odgovor - prav iz tega sklada, ker drugače bi morale že zdavnaj zapreti svoja vrata."
18,"Torej vemo, da na jugoslovansko tržišče ne moreš več uspešno prodajati, zato je naša edina alternativa svetovno tržišče."
26,"Vedeti moramo, da je edini uspeh v gospodarstvu, ki ga lahko utemeljiš, vključevanje v svetovno tržišče in ta ti potem pokaže: ali si uspešen ali neuspešen."
24,"Zato je za Slovenijo, ker smo gospodarsko pač prišli v to, kjer je prodor na svetovno tržišče naloga, ki jo bomo morali vsi sprejeti."
16,"Primorani bomo začeti delati, uvajati nove tehnologije zato, da bomo lahko v tem krutem svetu preživeli."
3,Toliko za sedaj.
1,Hvala.
2,Hvala lepa.
5,Besedo ima gospod Franco Juri.
4,"Spoštovane poslanke, spoštovani poslanci!"
31,"Mislim najprej, da je težko oporekati upravičenosti predloga našega Izvršnega sveta, zato bom verjetno glasoval za tak predlog in mislim, da bo večina tak predlog že iz praktičnih razlogov tudi podprla."
6,Vendar ne morem mimo prejšnje polemike.
10,Rad bi podprl razmišljanja zlasti gospoda Potrča in Mileta Šetinca.
4,Gre pravzaprav za naslednje.
32,"Gospod Pirnat je govoril, da je najprej potrebno misliti na naše probleme, šele potem na probleme manj razvitih in to na tak način, da se bodo sami oglasili in sami zahtevali pomoč."
12,"Mi pa bomo ocenili, ali je to za nas koristno ali ne."
18,Po mojem mnenju je tako razmišljanje malo avtarkično in se ne ujema s splošnimi trendi v razviti Evropi.
17,"Poglejte, obstajajo skupni skladi in skupne komisije za razvoj, za pomoč manj razvitim, za pomoč tretjemu svetu."
36,"Liberalna stranka se je že zdavnaj zavzela za tako konfederacijo oziroma za tako obliko sodelovanja, ki naj bi bila podobna medregionalnim skupnostim oziroma Evropski skupnosti, torej sodelovanje na ekonomskih temeljih med republikami, med narodi, med državami."
19,"Mislim, da predlog Potrča in Šetinca, pa delno tudi Pintarja, da bi razmišljali o alternativnem sistemu pomoči, ni odveč."
21,"Tudi Evropska gospodarska skupnost je pred kratkim ustanovila posebno komisijo za pospeševanje razvoja gospodarsko manj razvitih držav, zlasti bivših socialističnih držav."
36,"To je komisija, ki se imenuje REDS in se bo sestala 26. junija v Trstu in na kateri bi se predstavili tudi Republika Slovenija in Republika Hrvaška, ker je naša vlada uradno vabljena na ta sestanek."
39,"Te komisije so zadolžene, da preprečijo konfliktna razmerja v tretjem svetu in v vzhodnih državah, da preprečijo gospodarski polom tretjega sveta, ker se Evropa zaveda, da brez reševanja perečih problemov manj razvitih ne bo linearnega razvoja Evropske gospodarske skupnosti."
21,"Menim, da bi morala tudi Slovenija razmišljati v tej smeri, torej ob podpori takemu prenehanju priliva naših sredstev za manj razvite."
20,"Seveda bo treba zahtevati od našega Izvršnega sveta tudi podrobno analizo, ne samo posledic, ampak možnosti so alternativni sistem pomoči."
1,Hvala.
2,Hvala lepa.
4,Besedo ima gospod Rejc.
3,Lepo vas pozdravljam!
22,"Vse to, kar smo poslušali glede pomislekov o tem predlogu Izvršnega sveta, so se mi slišali tako, kot da je nam najbolje."
5,Vendar je resnica nekje drugje.
2,Na primer.
19,"Sam si to predstavljam, kot da je ljuba slovenska mati poleg svojih otrok imela v reji še druge otroke."
19,"Po 40 letih, ko bi bilo pravilno, da gredo otroci po svoje, ne bodo niti hvaležni za vse to."
17,"S tem, da smo jih imeli kljub temu radi in da bomo še obdržali stike z njimi."
4,To je prva stvar.
10,"Potrebno je reči, da mora biti slovenska vlada tudi odločna."
29,"Tu gre za razbremenjevanje in to je tudi ena od zadev, ki smo jo zagovarjali, ne bom rekel koliko časa, vendar sem sam zagovarjal to že dolgo vrsto let."
5,Določene zadeve je treba urediti.
20,"Vsi vemo, da ti posegi v jugoslovanski prostor v tej obliki niso dali posebnih ali pa le zelo malenkostne učinke."
24,"Tisto pa, kar smo slišali o teh možnih prilivih sem in tja, so zopet dokaz temu, da ti denarji niso potovali po pravi poti."
7,Ta poteza je pravzaprav del šahovske igre.
11,"Ko vlečeš potezo, moraš čakati, da bo nasprotnik dal proti potezo."
18,"Izvršni svet si bo gotovo prizadeval, da bo poskušal vse te vaše želje uresničiti in bo poskušal analizirati."
8,"Vendar tudi čakamo, da bo te posledice videti."
28,"Kljub temu, da to predlagamo, smo se vedno v razgovorih s posameznimi podjetji, ki imajo določene interese ali vlaganja, od katerih so zelo odvisni bodisi razvojno, bodisi tržno."
16,"Vse to je v postopku, se pravi, z razumevanjem jih sprejmemo in jih jemljemo na znanje."
22,"Vemo tudi, da je v Sloveniji veliko potreb in da je bilo na drugi strani tudi veliko zahtevkov, ki niso bili upravičeni."
14,"Sam vem, da so pri mojem prejšnjem delu prihajali tudi iz trte izviti zahtevki."
19,"Do njih je treba imeti določeno disciplino: če so upravičeni bodo potrjeni, drugače pa bomo rekli: ta hip ne!"
15,"Glede srbske blokade sam pravim, v vsaki stvari je kaj dobrega, če drugega ne - spoznanje!"
15,"To je tisto spoznanje, ko se pogovarjamo s posameznimi podjetji, da se usmerjajo na zahod."
11,"Ker so bila prisiljena, da so se preusmerila, so se preusmerila."
7,"Sam pravim, tudi to je nekaj vredno."
12,"Če se bodo kasneje odprli pogoji na drugačen trg, bo prav lepo."
60,"Rečem pa vam, da Izvršni svet ta hip skoraj nima časa,da bi za vse te stvari res tako temeljito pripravil, ker je toliko tekočega in hudega dela, kako reševati slovensko gospodarstvo, ki je popolnoma na tleh, ali pa vsaj, kot ste že slišali, glede vprašanj, ki so že postavljena in ki bodo še postavljena v tej smeri tudi ciljajo."
23,"Glede iztočnice, kam bo Izvršni svet stopil, ko dviga nogo, mi je gospod Capuder prišepnil, da zagotovo v močvirje, vendar bomo vsaj trezni."
1,Hvala.
2,Hvala lepa.
4,Besedo ima gospod Hobič.
4,"Spoštovano predsedstvo, spoštovano zbor."
11,Sem kmet in prav presenečen v negativnem smislu zaradi take omahljivosti.
15,"To so načelne zadeve, zato bi svoje besede namenil gospodom Potrču, Pintarju, Šetincu in Francu."
21,"Če bi o vsaki stvari premišljevali in vedno nekoga zadolžili, naj nam vse pripravi, potem človeštvo ne bi nikdar odkrilo Amerike."
4,Poglejmo samo gospodarsko blokado.
11,"Tako se bojimo povratnih ukrepov in čakamo, kaj se bo zgodilo."
5,Nič se ne bo zgodilo.
13,"Osebno sem prepričan, da je srbsko gospodarstvo imelo vsaj tako izgubo kot slovensko."
12,"Vedeti moramo še, da nerazvita republika težje prenaša tako zadevo kot razvita."
5,Zakaj bi se tega bali?
21,"Tako ali tako že veliko prenašamo, če samo gledamo na uvoz mesa in vsega, kar se pojavlja, ko naše gospodarstvo spodkopavajo."
8,"Mislim, da se vsega tega kvečjemu lahko znebimo."
13,"Zdi se mi, da bi morali na to problematiko gledati s tega vidika."
20,"Tudi gospod Franco pozablja, da Slovenija ni razvita sila, ki bi še naprej lahko ustanavljala sklade za pospeševanje manj razvitih."
34,"Hkrati pa verjetno tudi EGS kot razvita sila vidi v ustanavljanju take pomoči dohodek, vidi indirektno odpiranje novih tržišč v vzhodni Evropi, vidi varnost zase in mir, ki ji je potreben za njen razcvet."
8,"Če tako gledamo, potem je to navaden daj-dam."
13,"Zato menim, da ne pritiskajmo na našo vlado, da nam bo vse dala."
4,To so načelne stvari.
14,"Mi enostavno povejmo, da smo proti odlivanju in plačevanju za manj razvite in konec."
1,Hvala.
1,Hvala.
5,Gospod Pirnat je na vrsti!
25,"Zahvaliti se moram za kompliment, ki sem ga dobil, češ, da me krasi odločnost in radikalnost, čeprav se seveda zavedam, da je bil mišljen ironično."
13,"Ne sprejemam njegovega drugega dela, da hkrati ni moderiran z razumom in racionalizacijo."
29,"Kaj je bolj neracionalnega, kot govoriti po eni strani, kot so spoštovani predstavniki opozicije govorili, da podpirajo to odločitev, po drugi strani pa ves čas argumentirati proti taki odločitvi."
3,To je neracionalno.
7,Jaz sem dosleden in racionalen v sebi.
7,Drugačna zadeva je podpirati nek neracionalen sistem.
28,"Sistem, pri katerem ti najprej podariš, da potem to od tebe kupi in pri tem kupi samo za polovico tistega denarja, ki si mu ga podaril, imenujem neracionalnost."
13,"Tak sistem ni racionalen in če smo racionalni, ga ne bomo več vzdrževali."
9,V bistvu je bilo moje razpravljanje namenjeno proti temu.
49,"Dobro se zavedam kompleksnosti položaja v Jugoslaviji, dobro se zavedam, da ima taka odločitev zelo različne politične, ekonomske reperkusije, vendar pa je tudi jasno, da je ta gordijski vozel treba razvozljati, če ga že nočemo naenkrat presekati, čeprav smo sedaj dobili idejo o tem, da bi ga naenkrat presekali."
45,"Mislim, da je nedvomno najprimernejša prva poteza prav prenehanje plačevanja v Sklad za nerazvite, ker je grotesknost tega načina tu najbolj vidna: najprej ti nekoga podkupuješ, zato da bo potem od tebe kupoval in to niti ne z vsem denarjem, s katerim si ga podkupil."
18,"Povedati moram, da ne podpiram vzdrževanja takega načina in dosledno argumentiram v vseh stvareh, racionalno prosim, proti temu."
11,Nekaj drugega so ekonomske povezave med slovenskim trgom in trgom nerazvitih.
10,"Prepričan sem, da taka odločitev ne more pomeniti totalne blokade."
39,"Srbska blokada, kot je povedal kolega Rejc, je pokazala, da totalna blokada v bistvu ni mogoča, ker v njej enako izgubita obe strani in je povsem nesmiselna, se je pa tudi ne da izvesti dokler nimaš povsem neprepustne meje."
25,"Na drugi strani pa tudi trg nerazvitih potrebuje blago iz Slovenije in zato ni pričakoval, da bi bili samo zaradi tega prekinjeni vsi gospodarski stiki."
11,"Druga zadeva je, koliko se bo kupna moč trga nerazvitih zmanjšala."
25,"Gotovo se deloma bo in v tem vidim prednost neposrednih pogovorov in neposrednih ekonomskih interesov, ki naj se razvijajo med slovenskim gospodarstvom in trgom nerazvitih."
25,"Taki neposredni dogovori bodo jasno upoštevali tudi možnost, da je treba ponuditi kredit ali kakšno investicijo v nerazvite, da ta trg lahko kupi tvoje blago."
22,"Za to logiko se skriva tudi tisto, o čemer je razpravljal poslanec Juri, namreč, da v Evropi obstajajo instrumenti pomoči manj razvitim."
16,"Seveda obstajajo, ampak razvita Evropa si jih lahko privošči, Slovenija pa si jih trenutno ne more."
28,"Mislim, če je v slovenskem gospodarstvu red popolno spoznanje o nekem projektu, da se bo splačal, si le v takem primeru v sedanjem stanju lahko privoščimo tako pomoč."
31,"Na vsak način, in to je bila moja glavna argumentacija, ne more federacija kot nekakšna država, kot ""deus ex machina"" zagotavljati, da se bo na ta način prelival kapital znotraj Jugoslavije."
12,"Popolnoma se zavedam dejstva, da so v Jugoslaviji drugi načini prelivanja kapitala."
30,"Naj poudarim, da je vlada na oblasti šele en mesec in da se zato teh drugih načinov še ni mogla lotiti, saj so bolj zapleteni in povezani z zvezno zakonodajo."
20,"Prav zaradi teh stalnih omejitev, na katere naleti vlada pri zvezni zakonodaji, pripravlja vlada program, ki g bo predstavila skupščini."
10,"Program bo vključeval tudi strategijo, kako v teh primerih ravnati."
18,"Zavedamo se, da so še drugi načini in daje treba zajeziti še druge načine odlivanja kapitala iz Slovenije."
6,Kar zadeva oceno morebitnih povračilnih ukrepov.
17,"Mislim, da je dala informacija oceno tistih ukrepov oziroma tistih posledic, ki jih je racionalno mogoče pričakovati."
13,"Politika je, kot je kolega Šetinc že zapisal v Mladini, tudi domena iracionalnega."
13,"In v tem kontekstu so lahko zadeve, ki jih ni mogoče povsem predvideti."
6,Zato je težko izdelati tako analizo.
19,"Mislim, da ta informacija, pripravljena v tako kratkem času, daje dovolj dobro oceno posledic, kot jih racionalno lahko pričakujemo."
6,Na koncu naj rečem še to.
12,"Nesmiselno je sedaj podpirati neko odločitev, o kateri se večinoma vsi strinjamo."
23,"Potem ves čas argumentirati, ali je ta odločitev neracionalna, da je vlada prehitro dvignila nogo in da ne ve, kam bi jo postavila."
17,"Nekje je pač bilo treba začeti razvozlati ta nesmiselna razmerja, v katera nas je zapletla prejšnja oblast."
6,In Izvršni svet se je odločil.
1,Hvala.
4,Besedo ima gospod Magajna.
21,"Verjetno se bomo vsi v dvorani strinjali, da je bil ta model pomoči nerazvitim skrajno neustrezen in da ga vsi odklanjamo."
21,"Moram pa ob tem reči, da socialni demokrati načeloma niso za to, da se ukine pomoč nerazvitim in druge oblike solidarnosti."
9,"Pričakujemo tudi, da bo to postavko imela sedanja vlada."
24,"Treba pa je upoštevati gmotne in ekonomske možnosti slovenske države zato menimo, da ima tudi izključne pristojnosti, da o teh vprašanjih odloča naša vlada."
34,"Glede možnosti ekonomskih blokad bi se pridružil pregovornikom, da v te špekulacije ne moremo iti, ker tudi sam menim, da blokada najbolj prizadene nerazvite in ne verjamem v večji obseg teh ukrepov proti Sloveniji."
19,"Poleg tega menim, da imajo tržne zakonitosti svojo logiko, svoj razvoj in različni ukrepi in blokade nimajo dolgoročnih efektov."
1,Hvala.
4,Besedo ima gospod Kreft.
27,"Kolumb je dober primer za to, o čemer se zdaj pogovarjamo, saj se je hotel vključiti na svetovni trg tako, da bi se izognil Turkom in Arabcem."
16,"Nameraval je priti do Indije, kjer bi trgoval z indijskimi začimbami, prišel pa je v Ameriko."
11,"Ker ni vedel, da je v Ameriki, je domorodce imenoval Indijance."
6,"Bil je odločen, ne pa premišljen."
4,Pa je imel prav.
10,"Mi pa bi kljub temu radi vedeli, kam bomo prišli."
30,"Naš cilj je zagotovo tisto, kar govorimo že dolga leta; to je čista kontinuiteta, vključevanje na svetovni trg, svetovna raven in kriteriji in tako dalje, evropski kriteriji in tako naprej."
37,"Seveda pa je vprašanje dejanskega, celovitega vpogleda, ali to lahko naredimo kot slovensko gospodarstvo in slovenski trg, ali je tudi za nas dejansko bolje, da razmišljamo o celotnem ekonomskem agregatu, katerega del smo vendar že dolga desetletja."
22,"V ekonomiji ni oaze sredi puščave, kar je tudi razvoj nerazvoja v nerazvitih deželah, med drugim tudi z nerazvitostjo v Jugoslaviji, dokazal."
10,"Obstajajo neki zakoni vezanih posod, kine omogočajo razcveta sredi puščave."
51,"Zato mi, ki smo del tega prostora, pa če ga še tako odrivamo na jug in nerazvitost, tudi sami nerazviti in smo zainteresirani, da razmišljamo o tem, čemur ne bi rekel pomoč nerazvitim, in se strinjam s tem, da se ta način pomoči prereže, tudi sploh govorjenje o pomoči in solidarnosti."
5,Solidarni pa bomo še vedno.
18,"Tisti, ki bo lačen in ne bo imel od česa živeti, bo pri človekoljubnih ljudeh vedno dobil podporo."
10,Gre za vprašanje razvoja in gre za čisto ekonomsko vprašanje.
62,"Ker gre za čisto ekonomsko vprašanje, je treba poleg tega, ko režemo ta gordijski vozel, vendar povedati, kakšen sistem, ne samo neke ekonomske pomoči vlaganj in tako naprej, si predstavljamo, ampak verjetno tudi, kako si predstavljamo nasploh to vlogo jugoslovanskega gospodarstva, katerega del je slovensko in bo ostalo ne glede na to, kot je bilo že rečeno, kakšne bodo sicer politične forme."
19,Tudi smo del tega prostora in smo bolj in bomo še dolgo bolj del tega prostora kot katerega drugega.
23,"Konec koncev nam o tem jasno govori dejstvo, da danes slovensko gospodarstvo vodi pri svojem vključevanju ne na svetovni trg, ampak v kliring."
18,"To pa iz jasnih razlogov, kajti ta način menjave in vključevanja prinese, da se prodajajo proizvodi pod ceno."
15,"Zanima me, iz katerih sredstev pa prodaja slovensko gospodarstvo proizvode pod ceno na svetovnem trgu?"
5,Pa je k temu prisiljeno.
9,"Vsi, kisi vozijo Palomo iz tujine, to dobro vedo."
14,"In vemo, da je glavni cilj razprodaja cene delovne sile in še česa drugega."
45,"Skratka, hkrati se že dogajajo procesi, ko se tudi evropski in svetovni kapital vračata k svojim interesom - ne samo v Sloveniji, ampak na jugoslovanski trg in ne vem, zakaj bi morali imeti predstavo o bodočih razmerjih, v katerih Slovenije v teh razmerjih ne bi bilo."
13,"Skratka, jaz sprejemam predlog; gordijski vozel že sekamo, ne samo na tej točki."
12,"Tudi odnos do JLA je druga točka, da ne bom našteval naprej."
7,Že na tej Skupščini delamo te stvari.
27,"Vendar bi hkrati morali imeti predstavo o politiki tega Izvršnega sveta do Jugoslavije na ekonomski ravni, ne pa samo na politični in na ravni razgovorov v konfederaciji."
55,"Mi moramo vedeti, kako na ta ekonomski prostor gledamo z interesov slovenskega gospodarstva v vseh vidikih in to zagotovilo nam je potrebno, ko se na eni strani odločno reže gordijski vozel, zaradi tega, da ne bomo resnično prišli v situacijo, ki bomo jutri morali rezati tiste gordijske vozle, ki smo jih s tem sekanjem ustvarili."
37,"Ne bi bilo toliko razprave in lahko rečemo tudi negotovosti o namenih vlade ob tem predlogu, ko ne bi imeli toliko drugih indicev, da se vlada v ekonomski politiki zaenkrat odloča za vse tisto, kar že poznamo."
45,"Saj ni zaradi odlivanja sredstev po Savi navzdol geslo te vlade, da je to treba presekati, vse vlade so to počele, vse vlade so govorile: slovensko gospodarstvo tega ne more več plačevati, nobena ni sicer tega do konca realizirala, v konfliktih pa smo ves čas."
17,"Kako se bo to realiziralo, ne glede na sprejete sklepe, bomo prav tako videli in posledice izmerili."
20,"Vse vlade do zdaj so rekle, da je treba družbenim dejavnostim odvzeti sredstva; tudi to imamo danes na dnevnem redu."
12,"Govorimo sedajo izrazito restruktivni politiki vlade, ki še vedno nima celovitejšega programa."
22,"Kot skupščina bi radi vlado, to je naš predlog, zavezali, da pride s tem programom vsaj v okviru lastne obljube enega meseca."
27,"Kajti sicer bomo šli po isti poti, kot so šle vse vlade do sedaj, velike restriktivne napovedi in potem vsakih 6 mesecev obrat politike v drugo smer."
4,Besedo ima gospod Žakelj.
21,"Že prej sem prosil za besedo, tako da bi lahko bilo že z menoj obračunano v paketu ""cagvih fantov"" in iracionalnosti."
32,"Imam nekaj dokazov glede cagavosti in nekaj dokazov za racionalnost, tako da bi prosil v nadaljevanju, da se me v kakšno podmnožico uvrsti specifično, ne pa ""an block"", kot je bilo rečeno."
18,"Sem Viktor Žakelj, s strani socialistov in bom diskutiral in iz tega bo tudi moj prispevek naravnan pragmatično."
12,"Sekretar Pirnat me je dokončno prepričal, da sem to informacijo pravilno bral."
25,"Namreč, toliko časa sem si služil kruh pri pisanju tovrstnih papirjev, da vem, da praviloma noben odstavek ni iracionalno lociran in ima določeno sporočilno mesto."
45,"In v tem je na prvem mestu, v drugem odstavku povedano, da v tem ne gre za ekonomski ukrep, in menim, da je Igorju Umeku prav nerodno, ker se izredno trudi, da bi dokazal ekonomsko dimenzijo tega problema, kar bi kasneje še malce poskušal dopovedati."
10,"Šele drugi odstavek govori o ekonomskih konsekvencah, ki jasno obstajajo."
8,"To, o čemer zdaj govorimo, je politično dejanje."
31,"In če seveda vzamem še to deklaracijo, ki mi jo je gospa prinesla s strani novih liberalcev in sem jo prebral kot osmrtnico v Delu, o kateri bo danes tudi beseda."
22,"Mislim, da bi se morali sporazumeti, da je to pot ekonomija sekundarnega pomena, in da gre v prvi vrsti za politično odločitev."
19,"Zato se mi zdi, da so vse diskusije relevantne, tudi tiste, ki so bile v prvi vrsti politično intonirane."
6,Še k ekonomski dimenziji nekaj besed.
23,"Lahko bi se v tem trenutku celo reklo, vsaj kolikor poznam podatke, da je ta razprava v ekonomskem smislu na nek način akademska."
20,"Bojim se, da je gospodarstvo v tem trenutku tisto, ki je zavezano za plačevanje sredstev, tega preprosto ni sposobno izvajati."
9,"Mislim, da bi vam Izidor Rejc to gotovo potrdil."
41,"Namreč vi morate vedeti, da je bil v preteklosti tudi način zbiranja ekonomski instrument notranje slovenske ekonomske politike in vse naše združeno delo - danes podjetja teh obveznosti preprosto niso plačevala in so jih manj plačevala, ker smo protežirali nekatere panoge dejavnosti."
24,"Danes je to breme zelo nepravično, če je ta beseda prava, razporejeno po slovenskem gospodarstvu in tudi zato danes preprosto tega ni mogoče realizirati."
4,Gospodarstvo tega denarja nima.
8,Slovenski bančni sistem in vlada tega denarja nimata.
18,"Če imam napačno predstavo, bom zelo vesel, ker bo pomenilo, da je stvar bistveno boljša, kot jaz mislim."
25,"K ekonomski dimenziji tega problema pa morda še naslednje zadeve, ki me prepričujejo, da je stvar resnično politična, kar je sekretar Pirnat dovolj jasno povedal."
47,"Iz gradiva, ki smo ga za to sejo dobili, če sem prav razumel, seveda se pa strinjam s Tonetom Peršakom, našim podpredsednikom, da so s številkami komedije in o tem se bomo zelo hitro vsi prepričali, znašajo izgube slovenskega gospodarstva v celoti ta čas okoli milijardo mark."
5,Tu nekje se stvari premikajo.
31,"Skratka, mi smo po nekaj letih, ko smo imeli vedno pozitivno bilanco, zdrknili in mislim, da se zadnje mesece ta zadeva naglo stopnjuje in Slovenija bo kmalu soočena s to izgubo."
9,"Kolikšna pa so ta sredstva, o katerih danes razpravljamo?"
22,"Če sem prav izračunal, je to v najboljšem primeru 150.000 milijonov dolarjev, naj mi bo oproščeno, da s tem grdim denarjem barantam."
13,"Ob tem pa se še ve, da gre od tega komaj za polovico."
28,"To se pravi, da se danes ""špetiramo"" za okrog 80,75 milijonov dolarjev, kajti za toliko smo se domenili, da jih po principu skupnega vlaganja plasiramo na to področje."
5,Najbrž bo tu potrebna korekcija.
15,"Torej v ekonomskem smislu ni obseg sredstev tolikšen, kolikor je bilo zanj že besed rečeno."
11,"Še en primerjalen podatek, vse iz virov, ki smo jih dobili."
23,"Obveznosti Slovenije, če sem prav izračunal, do zveznega proračuna znašajo za to leto - planirano brez rebalansov, ki bodo nujni, okoli 2,3 milijarde DEM."
13,"To se pravi, da moramo te ekonomske dimenzije pri razpravah imeti pred seboj."
28,"Za to je treba in s tem se strinjam, imeti pogum, ampak je treba imeti tudi polno mero pameti, česar ne oporekam vladi in vsem, ki so govorili."
3,Na kaj mislim?
34,"Za Slovenijo veljajo ta čas približno dokaj zanesljivo podatki: Slovenija od družbenega proizvoda realizira 50% v Republiki Sloveniji, 50% je pa na tako imenovanih eksternih trgih, kamor štejem tudi preostali del Jugoslavije in svet."
25,"In če strukturiram še ta preostali, eksterni trg, je situacija približno naslednja: 30% realiziramo na jugoslovanskem trgu, 20% realiziramo na realno tujih trgih, zamejskih trgih."
20,"To pa tudi pomeni, če se ekonomsko zamajejo odnosi na inputu in outputu z Jugoslavijo, ta zadeva ni zanemarljive narave."
38,"Zdi se mi, da je treba to zadevo oceniti, kajti iz gradiva izhaja in zadeva je notorična, za nas ni toliko problematičen trg surovin, ampak je problematičen trg končnih proizvodov, ne torej inputov energetskih surovinskih delovnih in drugih."
14,"In še ena številka, da bi vedeli, kako mukotrpen je proces prilagajanja gospodarstva navzven."
42,"Ne bom se zlagal, če bi rekel, da se je v zadnjih 6 - 7 letih prejšnje vlade, ki se je ravno tako trudila kot se ttrudi ta in se bodo trudile prihodnje, delež našega izvoza povečal morda za 4 - 5 indeksnih točk."
11,"Torej, po moji sodbi ni mogoče ekonomske preobrate delati prek noči."
31,"In zato se mi zdi, da vsi, ki so danes diskutirali o nujnosti iskanja racionalnih povezav z Jugoslavijo niso diskutirali, vsaj po moji sodbi, z načelne politične diskusije, ampak z ekonomske."
9,In tudi moja diskusija je imela predvsem ta namen.
65,"Po moji sodbi se je treba osvoboditi nekaterih političnih vnaprejšnjih rezoniranj, treba se je osvoboditi težnje, da bi vnaprej realizirali predvolilne politične zahteve, ki so imele takrat svojo težo, in so se v volitvah izrazile, v trenutku vodenja tekoče politike pa se mi zdi, da je v tem gradivu, ki ga ponujate in v katerem gremo predvsem s politiko naprej, nosi s seboj vrsto tveganj."
21,"In da končam, tudi sam bom verjetno z dodatnimi argumenti, s katerimi me boste prepričali, dal glas vladi za ta predlog."
18,"Ob tem upam, da bo to moje opozorilo vladi dobrodošlo in bo sprejeto kot konstruktivni prispevek nas, socialistov."
1,Hvala.
10,K razpravi sta se prijavila še gospoda Pintar in Potrč.
1,Prosim!
3,"Spoštovane poslanke, poslanci!"
3,Bom čisto kratek.
14,"Nimam novih argumentov, plediral bi samo na to, da smo precizni v tej polemiki."
25,"Nihče od nas ni kritiziral tega ukrepa, kot se nam očita, ampak smo samo opozarjali, da bi ga bilo treba dopolniti z nekaterimi dodatnimi zadevami."
6,"Se pravi, razpravljali smo izrazito konstruktivno."
9,"Kadar bomo proti ukrepu, bomo to tudi znali povedati."
27,"Vse to, kar smo dodatno rekli, so neke vrste naši predlogi za to, da bi še nekaj dodatno naredili, ne da bi pri tem omajali trdnost predloga."
5,"Drugo, kar je treba reči."
7,Ni nas strah blokade ali povratnih ukrepov.
27,"Tega nisem tako razumel, tudi nisem razumel, da bi kdorkoli predlagal, da vlada ta ukrep ali umakne ali odloži, ali da reče, nekdo nas bo udaril nazaj."
55,"Kar poskušamo opozoriti je, da verjetno obstajajo zelo globoke medsebojne prepletene povratne zveze in da v prostorih, to je formulacija, je uporabil tu dr. Kreft, vezne posode, v takem prostoru, kot smo mi, ni mogoče potegniti za eno vrvico na enem koncu dežele, ne da bi vedeli, kaj je na drugem koncu te vrvice pripeto."
22,"Ker obstaja zelo velika možnost, da vodi ta vrvica samo skozi obroč na sredi in da smo mi pripeti na isto vrvico."
19,"Zato smo hoteli opozoriti, da je verjetno potrebno še kup stvari dodatno narediti in zato nam ne očitajte omahljivosti."
17,"Nihče ni šel v to, zato nam ne očitajte, da ne vemo, ali bi ali ne bi."
47,"Vsi smo za to, da se to naredi, ampak to moramo narediti odločni, da se bodo na naslednjih sejah tu pojavila slovenska podjetja, ki nam bodo rekla, da smo jih s tem ukrepom potunkali pod vodo, ker so pred temi ukrepi s težavo držali brado nad vodo."
35,"In zato smo vprašali, ali veste, koga bomo s tem potegnili v težave in ali ne bi bilo pametno, da nekaj tega prihranimo, da bi lahko kasneje vrgli rešilni pas tistim, ki ga bodo potrebovali."
5,Tudi to se bo zgodilo.
4,Računati morate na najslabše.
25,"Mogoče predvidevate, da je najbolj pametno, da tisti, ki so navezani na jugoslovansko ekonomijo, plačajo to ceno, če se niso doslej znali odtrgati od tega."
8,"Samo, jaz za tako preprosto ekonomsko logiko nisem."
6,"Uporabljene so bile besede: zapletanja, odpletanja."
17,"Mislim, da ne bi smeli trditi, da se je zgodovina začela pred enim mesecem in tako naprej."
22,"Mislim, da se je tudi že v prejšnjem času kaj poskušalo odpletati, in tudi ta ukrep bomo ocenjevali še v naslednjem obdobju."
9,"Opozarjam, da je gordijski vozel včasih zelo lahko presekati."
14,"Treba pa je vedeti, če na tej vrvi ne visi kamen nad našo glavo."
28,"Sem za to, da vrv zdaj presekamo, ker sem prepričan, da nam kamen ne bo padel na glavo, da nam bo kaj padlo na nogo, je pa jasno."
31,"In zato nisem za tisto filozofijo - sekretarju Pirnatu se opravičujem - vendar jaz ne morem sprejeti formulacij, da jih podkupujemo zato, da bi nekaj od nas kupovali, ker ne znamo prodajati drugam."
11,"To se mogoče lepo sliši, ampak vsebina problema pa to ni."
13,"Smo na isti barki, smo za jasne odnose, ampak ne s takšnimi načini."
42,"Še to sem hotel povedati - malo me skrbi, ker nisem prepričan, da je vsa vlada tako zelo enotna glede tega predloga, ker ves čas dobivamo trditve, da je ta odločitev pravilna, bolj od ideološkega dela vlade - razen od gospoda Rejca, se opravičujem."
41,"Če bi kateri od ministrov za gospodarstvo, ki jih zelo spoštujem, trdno rekel, da je imel vse zadeve preračunane, bi me to veliko bolj prepričalo, kot če mi kakšen ideološki minister reče, da je pravilna, da na jug pošljemo ""malo vetra""."
2,Hvala lepa.
2,Hvala lepa.
5,Na vrsti je gospod Kmetič.
4,"Spoštovani zbor, gospod predsednik!"
7,Nekaj stvari bi rad povedal glede tega.
23,"Kot prvo ugotovitev menim, da je to zrela in zelo nujna poteza, ki jo naš narod pričakuje oziroma stoji za nami veliko ljudi."
6,To bi rad podkrepil s podatki.
6,Glede pomisleka o trganju blagovnih vezi.
41,"Kot vam je znano, se za naše blago nekaj let ne plačuje, zato ima naše gospodarstvo ogromno škodo, ker vemo, da je tudi to vzrok za likvidnostne težave v podjetjih, ki ne dobijo plačanega blaga z juga, si morajo najemati kredite."
6,"Vem pa, kakšne so obrestne mere."
17,S temi krediti ponovno davimo naša podjetja in zaradi tega so mnoga v likvidnostnih in stečajnih težavah.
23,"Vemo tudi, da se bo tudi ideologija sčasoma na jugu spremenila, o čemer lahko sklepamo po včerajšnjih dogodkih v Beogradu oziroma v Srbiji."
10,Tako se bo verjetno sčasoma vsa država preorientirala na trg.
9,Ta bo upošteval in spoštoval ceno ter kvaliteto blaga.
15,"Zase vemo, da je naše blago predrago, to pa je zaradi tega, ker je preobremenjeno."
27,"Ena teh preobremenitev so tudi dajatve za nerazvite, da ne omenjam ostalih. hočem povedati, da dokler so v južnih republikah imeli denar, so tudi kupovali naše blago."
18,"Sedaj tudi pri njih gledajo na ceno in kupujejo cenejše blago - se pravi svoje, ki je manj kvalitetno."
10,Torej našega blaga ne kupujejo zaradi političnih in drugih razlogov.
20,"Glede blagovnih pomislekov mislim, da je to neustrezno, še posebej, če upoštevamo, da v resnici plačujejo samo 30% v sklad."
25,"Ekonomski motivi so mogoče zanemarljivi, ne pa tudi politični, saj hočemo s tem povedati Jugoslaviji, da smo za redefinicijo naših odnosov z Jugoslavijo kot tako."
5,Rad bi povedal še to.
37,"Mislim, da je nemoralno in nepošteno zahtevati od nove vlad,e da na pogorišču, ki ga je podedovala in ga mora neprestano gasiti, da še v tem kratkem času izdela strateške študije, kako se obnašati proti Jugoslaviji."
28,"Vendar mislim, da celotna naša populacija skupščine in Slovenije, stojimo za tem, da te odnose na novih temeljih ter z drastičnimi, učinkovitimi potezami in s pragmatično politiko uredi."
17,"Strinjam se s pomisleki članov stranke prenoviteljev, da za našimi potezami morajo biti stvarni ukrepi operativne narave."
12,"Resnično preveč govorimo in preveč se ukvarjamo z deklaracijami, premalo pa ukrepamo."
6,Konkretno - Srbi so tiho in ukrepajo.
9,"Mi smo pa samo za deklaracije, ukrepamo pa nič."
3,Hvala za sedaj.
2,Hvala lepa.
5,Besedo ima gospod Milan Balažic.
13,"Bom zelo kratek, ker nisem ekonomist, me pa je spodbudila razprava tovariša Žaklja."
38,"Menim, da ne gre ves čas zgolj za ekonomsko vprašanje, ampak se mi zdi, da vodimo skozi to razpravo in polemiko hkrati razpravo o tem, za kar se je pokazalo največ interesa tudi v predvolilnih delih političnega življenja."
11,To je kakšen status ima Slovenija ter temeljna vprašanja te družbe.
42,"Menim, da če bomo nadaljevali v tem parlamentu s takšnimi dnevnimi redi, se nam zna zgoditi, da bomo pri vsaki posamezni točki, ob vsaki partikularni točki, ob vsakem vprašanju zadevali na temeljne vsebine, o katerih se moramo v tem parlamentu šele pogovoriti."
14,Te temeljne zadeve se bodo iz ozadja kazale in metale pesek v kolesje parlamenta.
28,"Zato je ključno, da se čimprej pogovorimo o teh temeljnih vprašanjih slovenske nacije, vse države Slovenije, pa tudi o tem, kaj bo s statusom Slovenije v tej Jugoslaviji."
28,"Ta razprava hkrati govori tudi o tem in današnja razprava me je v bistvu prepričala ter še bolj utrdila v tem mišljenju, da bom apeliral in tudi glasoval."
15,"Mislim, da je to DEMOS-ov predlog oziroma opcija, da je treba slovensko ustavo čimprej sprejeti."
55,"Zato bom glasoval za ta predlog, ker do zdaj me v to niso prepričevali argumenti, prav zaradi tega, da se nam ne bo opletalo, ko pridejo temeljna vprašanja skozi posamezne partikularne točke dnevnih redov in skozi ta temeljna vprašanja, ko to razčistimo med seboj - to pa je znotraj nove ustave, bo jasen tudi odnos Jugoslavije."
26,"Verjamem, da bo to na nek način tudi konsenzualno, tudi verjamem, da bodo take točke, kot je ta, hitreje tekle in bo omogočeno normalno delo parlamenta."
2,Hvala lepa.
4,Besedo ima gospod Potočnik.
12,"Gospod Žakelj je rekel, da bomo videli, kako je s številkami križ."
18,"Če sem ga prav razumel, je rekel, da gre za 75.000 DEM, to je 1/4 malo boljše hiše."
13,"Če je to res, potem pa smo zaradi tega izgubili eno uro časa."
2,Hvala lepa.
2,Hvala lepa.
28,"Glede na pravico bi si vzel to pravico, da za nekaj minut to razpravo prekinem, kar bo morebiti tudi nam pomagalo pri razpletanju problema, o katerem ravnokar razpravljamo."
21,"Medtem smo prejeli brzojavko, naslovljeno na predsednika Družbenopolitičnega zbora, Ludvika Toplaka: opozorilna stavka delavcev SOZD REK Edvard Kardelj, Trbovlje, dne 14.6.1990."
47,"Dovolil bi si tekst brati: ""Stavkovni odbor SOZD REK Trbovlje nas je danes zjutraj pred opozorilno stavko rudarjev in ostalih delavcev našega kombinata sestal in vas poziva, da z zahtevami, ki jih vam prilagamo, seznanite na današnji seji delegate vseh treh zborov oziroma Družbenopolitični zbor republiške skupščine."
7,"Konferenca ZSS SOZD REK Trbovlje, stavkovni odbor."
43,"Delegatke in delegati, naši predstavniki, zbrani na zasedanju slovenskega parlamenta, dovolite, da vas seznanimo neposredno na vašem zasedanju, da danes 14.6.1990 od 13. do 14. ure, rudarji in ostali delavci najavljamo opozorilno stavko v rudnikih rjavega premoga v Sloveniji in rudarsko - gradbeni dejavnosti."
21,"Ne zahtevamo nemogočega, temveč od Skupščine republike Slovenije, njenega Izvršnega sveta, Republiškega komiteja za energetiko in poslovodnih delavcev našega kombinata terjamo:"
12,1) da s svojimi ukrepi takoj omogočijo sanacijo in normalno tekoče poslovanje;
19,2) da sprejmejo do 31.7.1990 zakon o prenosu obveznosti elektrogospodarstva in premogovništva na Republiko Slovenijo v obliki javnega dolga;
21,"3) da odpravijo tekočo izgubo v letu 1990in ustvarijo minimalne pogoje za poslovanje; ustrezne cene, kompenzacija, subvencija, znižanje dajatev itd.;"
33,"4) da vodijo stalno takoj in tekoče potrebne aktivnosti za deblokado tistih temeljnih organizacij, ki so v stečajnem postopku in pred njim, dokler ne bo dokončnega odgovora za sanacijo poslovanja v tem letu;"
21,5) da takoj in tekoče vodijo potrebne aktivnosti za normalno izplačilo OD vsem zaposlenim v kombinatu do 15. dne v mesecu;
28,"6) da do konca leta 1990 sprejmejo dolgoročno energetsko politiko, da bo zagotavljala sanacije rudnikov, njihov nadaljnji razvoj ter se opredelila v gradnji TE-TO Trbovlje in TE-TO Kanižarica."
26,"Če nas družba ne potrebuje, zahtevamo do konca leta 1990 sprejem posebnega zakona za zagotovitev finančnih sredstev za varno zapiranje rudnikov in prestrukturiranje zaposlenih v kombinatu;"
52,"7) da se čimprej opredeli organiziranost, lastnina in ekonomski odnosi v sistemu elektrogospodarstva in premogovništva, s čimer se odpre možnost racionalnega poslovanja in reorganizacije vseh delov sistema EGP oziroma, da se najkasneje do 1.7.1990 dopolni odlok o ustanovitvi javnega podjetja elektro gospodarstva Slovenije in reorganizaciji OZD elektrogospodarstva in premogovništva v družbena podjetja."
27,"Prosimo delegate, da se tudi vi zavedate in zahtevate od pristojnih in odgovornih organov institucij, da se pristopi k reševanju odprtih vprašanj oziroma nevzdržnih razmer v energetiki."
5,"Predsednik stavkovnega odbora Iztok Cilenšek""."
24,"Predlagam, da bi poslali samo naslednji kratek odgovor: ""Prejeli smo vaš telegram sredi dela in reševanja narodnogospodarskih in socialnih težav, ki so nas doletele."
8,Z njegovo vsebino smo seznanili tudi Izvršni svet.
11,"Družbenopolitični zbor se bo seznanil z vsebino še na današnji seji."""
18,"Toliko sem prekinil razpravo, ki pa je sedaj ne bomo nadaljevali, ker je tudi čas za skupno zasedanje."
21,"Ob 13.00 bomo poslušali skupno poročilo v zvezi z 32. točko dnevnega reda, pridružil se nam bo tudi Zbor združenega dela."
13,Takoj po skupnem zasedanju vseh treh zborov in poslušanju poročila bi nadaljevali delo.
2,Hvala lepa.
6,"Spoštovane delegatke, spoštovani delegati, nadaljujemo delo."
10,"Ostali sta nam odprti dve točki, 27. in 32. točka."
3,Nadaljujemo z 27.
30,TOČKO DNEVNEGA REDA - RAZPRAVA O OSNUTKU ZAKONA O DOPOLNITVI ZAKONA O SREDSTVIH SKLADA FEDERACIJE ZA KREDITIRANJE HITREJŠEGA RAZVOJA GOSPODARSKO MANJ RAZVITIH REPUBLIK IN AVTONOMNIH POKRAJIN V OBDOBJU 1986 DO 1990.
7,K razpravi se je prijavil gospod Balažic.
11,"Z dovoljenjem, gospod predsednik, bi podal kratko izjavo Stranke demokratične prenove."
26,V imenu poslanskega kluba Stranke demokratične prenove ostro protestiram proti postopku ministra dr. Pirnata in nekaterih poslancev Demosa na skupni seji vseh zborov Skupščine Republike Slovenije.
23,"Če je predsedujoči dal besedo delegatu, potem mora delegat imeti možnost, da govori, drugače je ne bi smel dati in zadeva je jasna."
17,"Druga stvar, 13. člen poslovnika Skupščine Republike Slovenije pravi: ""Skupščina in njena telesa poslujejo v slovenskem jeziku."
9,Vsak delegat ima pravico govoriti v jeziku svojega naroda.
16,"Govori v jeziku drugih jugoslovanskih narodov in italijanske in madžarske narodnosti se prevedejo v slovenski jezik."""
36,"Mislim, da je zadeva jasna in na tem mestu moramo kategorično zagotoviti to, da se kaj takega ne sme več zgoditi, ker to ni demokracija in na vprašanje, ali spoštujemo lastne parlamentarne norme, je odgovor: ne!"
1,Hvala.
1,Hvala.
7,"Nadaljujemo 27. točko dnevnega reda, javno razpravo."
4,Besedo ima gospod Pirnat!
14,"Moja intervencija je šla v to smer, da ne poslušamo tujega jezika brez prevoda."
28,"Kajti prevod ni bil zagotovljen in ker v slovenski skupščini nimamo prevajalnih naprav, sam pa seveda nisem pripravljen poslušati tujega jezika brez prevoda, sem zato interveniral in protestiral."
9,Seveda pa ima tudi druga stran polno pravico protestirati.
1,Hvala.
35,"Poudarjam, nadaljujemo s 27. točko dnevnega reda, to je o osnutku zakona o dopolnitvi zakona o sredstvih Sklada federacije za kreditiranje hitrejšega razvoja gospodarsko manj razvitih republik in avtonomnih pokrajin v obdobju 1986 do 1990."
5,Besedo ima gospod Stanko Buser.
5,Samo replika na prejšnji izjavi.
10,Mogoče sta obe strani ravnali malo prehitro in ne preudarno.
17,"Sem sin slovenskega ljudstva in če mi kdo reče ""narod ima lažove"", potem mislim, da moram reagirati."
9,In to je gospod iz Jugoslovanske narodne armade rekel.
17,"Morda smo bili netaktni, da smo tako reagirali, vendar takšno reakcijo mora tisti pričakovati, ki to reče."
22,"Če lahko človeka obsodi za lažnivca, upam, da bo ta ""lažnivec"" lahko jutri ali v najkrajši prihodnosti povedal, o čem je lagal."
2,Hvala lepa.
1,Hvala.
16,"Jaz prekinjam to razpravo, nadaljujemo razpravo k 27. točki, nato nadaljujemo z 32. točko dnevnega reda."
8,"K besedi se je javil gospod Žakelj, prosim!"
4,"Hvala lepa, gospod predsednik!"
31,"Tudi sam nekako bolj po človeški plati prihajam k pultu, hkrati pa izražam tudi poglede naše stranke, ki hoče v definiciji biti odprta tudi do drugače govorečih in tudi drugače mislečih."
27,"Ker se ne bom skliceval na pravni paragraf - tak ali drugačen, takšno ali drugačno interpretacijo, vendar moram reči, sekretar Pirnat, da niste ravnali tako kot je treba."
48,"To ni bilo v čast ne vlade, ki jo predstavljate ne vas kot akademika, kajti, če ste hoteli dodati tisto, o čemer ste nas v nadaljevanju prepričevali, bi to lahko naredili drugače in bi se zadeva iztekla, kakor se mora izteči v skladu s 13. členom našega poslovnika."
47,"Plediram tudi v imenu lastne stranke in v lastnem imenu, da smo strpni in da razumno ravnamo, kajti taka dejanja ne vodijo iz stiske, v kateri smo, ampak nasprotno, poglabljajo nasprotja, odpirajo sovraštva, ki niso najbrž v nobeno korist, ne v našo ne v jugoslovansko ali katerokoli."
33,"Mislim, da je treba te zadeve tudi po tej plati nekako imeti pred očmi, ko človek emotivno reagira in mi smo tu, da v prvi vrsti racionalno reagiramo in šele potem kako drugače."
18,"Vzemite to z razumevanjem, prijateljstvom, tovarištvom, če smem tako reči, ker mislim, da je to bilo treba reči."
2,Hvala lepa.
2,Hvala lepa.
11,"Nepreklicno prekinjamo to razpravo, nadaljevali jo bomo po koncu 27. točke."
5,Ostali sta odprti dve točki.
4,NADALJUJEMO RAZPRAVO K 27.
1,TOČKI.
12,Pred odmorom je dvignil roko in se javil k razpravi gospod Školč.
5,Dvakrat smo ga že poklicali.
4,Besedo ima gospod Potrč.
13,"Gospod predsednik, brez zamere, prosil bi, da na nek način organiziramo to prijavljanje."
9,Jaz sem se res že davno pred odmorom prijavil.
7,"Dvakrat sem vas opozoril, da sem prijavljen."
8,"Rekli ste mi, da sem zapisan in evidentiran."
13,"Najbrž gre za pomoto, ampak res je treba na nek način to urediti."
23,"Razprava je vezana na 27. točko in jaz sem se za njo tudi prijavil pred zapleti, ki so bili sedaj na skupni seji."
31,"Resnično to govorim, vendar mislim, da je že razprava ob tej točki pokazala na problem, ki gre nekoliko mimo same 27. točke, vendar si ga bom drznil z vašim dovoljenjem povedati."
16,"Mislim, da se moramo začeti dogovarjati, na kak način bomo nastopali, kadar smo v dvojni vlogi."
17,"Spoštujem amandmaje, pri katerih sem sam sodeloval in vem, da imajo ministri tudi funkcijo poslancev in obratno."
36,"Vendar je res neprijetno za nas, ker v začetku posameznik govori kot poslanec, kasneje pa nehote, ker gre za dvojno funkcijo ""to in to smo pa razpravljali v vladi in to in to mislimo v vladi""."
24,"Mislim, da bi morali nekaj narediti za to, da se bodo te stvari delile, ker je seveda potem moj odnos do tega zelo različen."
9,Sam lahko spoštujem in moram spoštovati različno mnenje delegata.
20,"Kadar pa gre za tako različno mnenje vlade, ki ga ne morem sprejeti, imam seveda pravico to zelo jasno izraziti."
16,"In prav v zvezi s to razpravo gre za dve stvari, ki bi ju rad rekel."
57,"Če vlada ne sprejme predloga sklepa za razgovore z drugimi republikami in pokrajinami, ki sem ga predlagal, pa ga je gospod Pirnat izrecno zavrnil, ker je soglašal le z mojim predlogom, kar zadeva nerazvite v Sloveniji, potem tega z vidika vlade ne morem sprejeti, in v tem delu vztrajam, da se ta dopolnitev sklepa da na glasovanje."
43,"Konkretno sem predlagal, da se z drugimi republikami in pokrajinami vzpostavi razgovor o tem, kako rešiti trenutna vprašanja in kako vzpostaviti razgovor o novem mehanizmu razvojne pomoči, ali razvojnih interesov ali skupnih interesov na vseh možnih podlagah, ki naj jih ta vlada naredi."
13,"Očita se mi pa, da sem želel samo pogovore z Zveznim izvršnim svetom."
17,"To je bil le eden od predlogov, tega lahko umaknem, vendar o drugem se je treba izjasniti."
44,"Drugo, ne sprejemam, da se opredeljujemo, tako kot da se lahko neodvisno od tega, kakšni bodo naši prihodnji odnosi v Jugoslaviji, danes na hitro odpovedujemo trgu, s katerim imamo v tem času tako ali drugače približno tretjino poslovnih odnosov v prodaji in v nabavi."
11,"Če je to zopet stališče gospoda Pirnata, je pač njegovo stališče."
41,"Če pa je to stališče vlade, potem ga ne morem sprejeti, ker samo dokazuje, da koncepta, kako razvijati naprej gospodarski položaj Slovenije, najbrž še nimamo in tudi o tem bi želel jasno mnenje vlade in tudi o tem našo skupno opredelitev."
2,Hvala lepa.
2,Hvala lepa.
4,Besedo ima gospod Pirnat.
3,Samo kratko informacijo.
12,Ves čas sem nastopal kot poslanec in nisem pooblaščeni predstavnik Izvršnega sveta.
26,"Če sem pa dajal informacije, ki se v moji glavi prepletajo, ampak vsa stališča, ki sem jih povedal, so moja stališča kot poslanca, to morate vedeti."
1,Hvala.
1,Hvala.
7,Želi še kdo razpravljati o 27. točki.
9,"Besedo ima predstavnik Gospodarske zbornice, gospod mag. Marjan Kocbek."
1,Spoštovani!
40,"Glede na to, da sem obveščen, da gradiva in stališče izvršilnega odbora Gospodarske zbornice niste prejeli na mizo, bi vam želel samo v kratkem predstaviti osem stališč, ki jih je izvršilni odbor Gospodarske zbornice zavzel v zvezi s to problematiko."
30,"1. Meni se, da zaradi trenutnega splošnega gospodarskega položaja Slovenije gospodarstvo Slovenije ni v stanju odvajati sredstva v Sklad federacije za kreditiranje hitrejšega razvoja gospodarsko manj razvitih republik in pokrajin."
25,Potrebno je uvesti moratorij in plačevanje sredstev v Sklad federacije in zato podpiramo odločitev o začasnem prenehanju plačevanja sredstev v Sklad federacije za obvezno posojilo.
18,Pri tem je potrebno obveznosti po že sklenjenih samoupravnih sporazumih in pogodbah realizirati z odpoklicem ustreznega dela sredstev.
42,"2. Predlaga se koordinacijskemu odboru za opravljanje zadev skupnega pomena pri usmerjanju združevanja dela in sredstev za hitrejši razvoj gospodarsko manj razvitih republik in SAP Kosovo, da novih odločitev o projektih ter združevanju sredstev v okviru sedanjega sistema do nadaljnjega ne sprejema."
52,"3. Predlaga se, da delegacija v Zboru republik in pokrajin ne da soglasja k predlogu zakona o dopolnitvi zakona o sredstvih Sklada federacije za kreditiranje hitrejšega razvoja gospodarsko manj razvitih republik v obdobju 1986 do 1990, ki določa poravnavo obveznosti do sklada iz leta 1989 v petih obrokih, to je do 25.9.1990."
40,"4. Izvršilni odbor zbornice predlaga Skupščini Republike Slovenije, da zaradi dosedanje povezanosti sistema pospeševanja regionalnega razvoja Slovenije in Jugoslavije takoj sprejme začasni zakon, s katerim bi zagotovili sredstva za razvoj slovenskih manj razvitih območij, samostojno in neodvisno od zveznega zakona."
40,"Izvršilni odbor zbornice predlaga, da se takoj pristopi k pripravi novega zakona, ki bo upošteval načela o transformaciji sistema pomoči v sklad za pospeševanje malih podjetij in temelju stališč, ki jih je izvršilni odbor zbornice že posredoval Izvršnemu svetu Slovenije."
71,"5. Predlaga se Skupščini Republike Slovenije, da v Skupščini SFR Jugoslaviji predloži iniciativo za odpravo treh zakonov, to je zakon o sredstvih Sklada federacije za kreditiranje hitrejšega razvoja gospodarsko manj razvitih republik v obdobju 1986-1990, drugič, zakon o republikah in pokrajinah, ki se štejejo za gospodarsko manj razvite v obdobju 1986-1990 in tretjič, zakon o Skladu federacije za kreditiranje hitrejšega razvoja gospodarsko manj razvitih socialističnih republik in avtonomnih pokrajin."
44,"6. Predlaga se Skupščini Republike Slovenije, da se v okviru razprav o novih odnosih v Jugoslaviji opredeli do sistema pospeševanja razvoja manj razvitih območij Jugoslavije, ki bi v vsakem primeru moral temeljiti na načelih podjetniške logike, lastniške kontrole in v sklopu skupne fiskalne politike."
38,"7. Izvršilni odbor meni, da je potrebno pristopiti zaradi posplošenega interesa gospodarstva, ohranjanja trgov in zaradi ohranjanja političnih in gospodarskih odnosov k medsebojnim bilateralnim odnosom med republikami in pokrajinama zaradi nadaljevanja in vzpostavitve medsebojnega gospodarskega sodelovanja in razvoja."
11,Zbornica bo pokrenila iniciativo z gospodarskimi zbornicami drugih republik in pokrajin.
34,"In na koncu izvršilni odbor zbornice ugotavlja, da je Skupščina Republike Slovenije prejšnjega sklica zaradi srbske blokade sprejela odločitev o dodelitvi kratkoročnih kreditov najbolj prizadetim podjetjem, s tem se je tudi opravičevalo zadržanje sredstev."
28,Tako odobreni kratkoročni krediti naj ostanejo v veljavi in jih je v skladu s predvideno dinamiko potrebno realizirati ter odpoklicati sredstva v skladu za drugo in tretjo tranšo.
1,Hvala.
4,Hvala lepa gospodu Kocbeku.
4,Želi še kdo razpravljati?
4,Besedo ima gospod Križmanič.
4,"Spoštovani predsednik, cenjeni zbor!"
13,Sem delegat v Zboru republik in pokrajin in delegat v Skupščini fonda federacije.
22,"Dovolite, da vse v kratkem obvestim o aktivnostih, tako v Skupščini fonda kot tudi v Zboru republik in pokrajin, o tej problematiki."
16,V začetku leta je bila v februarju predložena valorizacija sredstev za fond federacije za lansko leto.
36,"Ker je naša skupščina sprejela stališče, da ne poravnavamo zaradi srbske blokade obveznosti do Kosova oziroma do Srbije, delegati iz Slovenije k finančnemu načrtu fonda federacije soglasja nismo dali, tako da fond posluje brez finančnega načrta."
50,"Problematika poravnave obveznosti je prisotna od prvega polletja lanskega leta dalje s tem, da so nerazvite republike in pokrajina Kosovo vztrajno zahtevala, da Zvezni sekretar za finance uveljavi svojo zakonsko pravico o sredstvih fonda federacije, da za neporavnani znesek, ki ga dolgujejo republike in pokrajini do fonda federacije, blokira proračune."
21,"Na minuli seji Odbora za hitrejši razvoj manj razvitih republik in pokrajin, prejšnji teden smo ponovno obravnavali vplačevanje sredstev fonda federacije."
14,Na dnevnem redu je bil osnutek zakona o spremembi zakona o sredstvih fonda federacije.
28,"Ker republike in pokrajine, vključno z našo delegacijo, pooblastila za usklajevanje niso imele, je bila ta točka umaknjena z dnevnega reda in nadomeščena z razpravo o izvrševanju obveznosti."
25,"Povod je bila v Borbi objavljena vest, da je Izvršni svet Skupščine republike Slovenije sprejel stališče, da se prekine z izvrševanjem obveznosti do fonda federacije."
30,"Na seji smo delegati iz Slovenije podali stališče našega Izvršnega sveta z obrazložitvijo, ki nas do tega vodi, in z obvestilom, da bo ta tematika na seji 13. tega meseca."
40,"Razvila se je zelo obširna razprava, zopet z zahtevkom, mislim manj razvitih republik in pokrajin Kosovo, da zvezni sekretar izvrši svojo obveznost po zakonu o sredstvih Sklada federacije, se pravi, da za neporavnani del sredstev republik in pokrajin blokira proračune."
25,"Sklenjeno je bilo, da Zvezni izvršni svet do naslednje seje Odbora za manj razvite pripravi celovito informacijo s predlogom ukrepov, kako bo ta problem rešil."
19,"Hkrati je bil dan tudi predlog, da se intenzivirajo razgovori z republikami in pokrajinami, da se reši ta problem."
32,"Če dovolite, bi vas seznanil s procentom realizacije sredstev za fond federacije za lansko in letošnje leto po republikah in pokrajinah, ker ta odstotek v gradivih, kolikor sem zasledil, ni bil dan."
32,"Bosna in Hercegovina je za lansko in letošnje leto realizirala svojo obvezo z 7,18%, Črna Gora 34,1%, Hrvatska 47,8%, Makedonija 57,5%, Slovenija 40,8%, Srbija brez pokrajin 66,9%, Kosovo 33,2% in Vojvodina 45,7%."
21,"To se pravi, da razlika neporavnanih obveznosti za fond federacije vseh republik in pokrajin znaša dve milijardi 509 milijonov konvertibilnih dinarjev."
9,Včeraj sem dobil tudi vabilo za Skupščino fonda federacije.
19,"Na dnevnem redu je informacija, kako se izpolnjene obveznosti, v zaključku te informacije pa se tudi predlaga nadaljnje ukrepanje."
5,Če dovolite bi to prebral.
13,"Opravičujem se, ker je tekst v srbohrvaščini in ga še nisem uspel prevesti."
22,Skupščtina fonda federacije za kreditiranje na sedmici 20. juna 1990 razmotrila je informaciju o ostvrivanju financijskog plana do 1990 godine i zaključila:
24,1) Skupština fonda se upoznala sa sadašnjim aktivnostima direktora fonda i radne zajednice fonda k cilju efikasnijeg izvršavanja financijskog plana fonda za 1990 godinu.
20,"Isto tako se Skupština fonda upoznala sa aktivnostima saveznih organa, da se otkloni teškoĺe, zbog kojih se plan ne izvršava."
21,Me|utim i pored preduzetih mjera i aktivnost ostvarivanja sredstava fonda u ovoj godini znatno zaostaje u odnosu na planiranu dinamiku.
41,2) Zaostajanja u izvršavanju obaveza republika i autonomnih pokrajina po osnovu sredstava fonda deo je rezultat teškoča sa kojima se sukobljavaju obaveznici sredstava prema fondu ali i posledica nedovoljne aktivnosti nadležnih organa i organizacija u republikama i autonomnim pokrajinama i federaciji.
44,"3) Sredstva fonda značajno učestvuju u kreditiranju razvojnih programa u nedovoljno razvijenim republikama, posebno u SAP Kosovo, pa neizvršavanje obaveza prema fondu, odnosno fonda prema privrednji nedovoljno razvijenih republika i Kosovo dovodi u pitanje realizaciju velikog broja investicionih objekata, čija je izgradnja u toku."
16,Time se dovodi u pitanje ostvarivanje ciljeva i zadataka politike bržeg razvoja ovih republika i Kosova.
31,"Imajuči u vidu ozbiljno zaostajanje obaveza prema fondu, Skupština fonda smatra, da se sa ovim informacijom i zaključcima treba da se upozna Skupština SFRJ, skupštine republika i autonomnih pokrajina i SIV."
12,"Samo malo prosim, če bi gradivo, ki ga berete fotokopirali in razdelili,"
55,"Hotel sem izkoristiti to priložnost, da vas seznanim z aktivnostmi, ki bodo tekle na Skupščini fonda federacije in o aktivnostih,ki so bile že sedaj prisotne v Odboru za hitrejši razvoj manj razvitih republik in pokrajin Zbora republik in pokrajin Zvezne skupščine, da je informacija popolna glede na razpravo, ki danes teče v tej hiši."
1,Hvala.
14,"Hvala, na podlagi tega bi predlagal, da se za delegate predlaga gradivo za informacije."
2,Hvala lepa.
7,Želi še kdo razpravo k tej točki?
9,"Prosim, predstavnik Izvršnega sveta je sekretar za družbeno planiranje!"
13,"Kar se tiče obsega sredstev, ni obveznost do manj razvitih nepomembno ekonomsko vprašanje."
17,"Če odštejemo polovico sredstev zaradi srbske blokade, znaša obveznost Slovenije okoli 83 oziroma 85 milijonov dolarjev letno."
23,"Če pa prištejemo obveznost, ki bi sledila, če bi prekinili s povračilnimi ukrepi zaradi srbske blokade, znaša le-to okoli 166 milijonov dolarjev letno."
31,"Če bi imeli približno 1% rast družbenega proizvoda, bi cel enoletni prirastek dali za obveznost, če bi imeli obveznost 160 milijonov dolarjev, bi bilo pa to okoli 1,6% rasti družbenega proizvoda."
8,"Glede vprašanja, ali prekinjamo pomoč nerazvitim ali ne."
17,"Zavzemamo se za bilateralna pogajanja tako glede tistih programov, ki so v teku, kot glede nadaljnjega sodelovanja."
9,Tu so naši predlogi identični s predlogi Gospodarske zbornice.
19,"Takoj se naj prekine sistem pomoči manj razvitim, ki ne vodi nikamor, kini racionalen in ki ne daje rezultatov."
8,"Glede te točke mislim, da smo dosegli konsenz."
18,"Glede pomoči prizadetim zaradi srbske blokade je predlog Gospodarske zbornice, da se ta v celoti poravna in izplača."
27,"Tu menimo, ker je slovensko gospodarstvo pred zlomom oziroma se pogovarjamo o obsednem stanju, da velja upravičence do teh kreditov obravnavati v sklopu reševanja problemov likvidnosti podjetij."
7,"Tudi tistih, ki bi morali dati denar."
21,"Te obveznosti, mislimo je treba pogledati z vsebinskega vidika in se ne obnašati do njih zgolj formalno in na formalistični način."
19,"Še eno vprašanje je, to je, ali že sedaj koncipiramo tudi koncept novega razvojnega sodelovanja z manj razvitimi republikami."
30,"Vprašanja novega sistema trenutno nima pomena odpirati, je pa jasno, da bo ta temeljil na kapitalskih osnovah, na osnovah interesov in eventualnega subvencioniranja odliva kapitala iz Slovenije do določene meje."
28,"Pričakujem pa tudi, da bodo manj razvite republike in pokrajine veliko več naredile za to, da pridobijo ta kapital, skratka, da naredijo svoja področja za ta kapital atraktivna."
1,Hvala.
3,"Hvala, gospod Umek."
4,Besedo ima Janko Halb.
8,"Gospod predsednik, spoštovani zbor, hvala lepa za besedo."
16,"Opozoril bi samo po teh učenih diskusijah in debatah na zadevo, na katero smo mogoče pozabili."
6,To je instanca pristojnosti določenih inštitucij.
12,"Če pravilno berem ta osnutek zakona, je njegov predlagatelj Zvezni izvršni svet."
6,V vseh diskusijah smo predlagatelja pozabili.
18,"Iz tako imenovane opozicije letijo očitki na Izvršni svet Skupščine Republike Slovenije in napotila, da naj nekaj naredi."
3,Sam menim drugače.
22,"Stališče Izvršnega sveta, ki smo ga dobili je samo to, da se osnutek dokumenta, ki ga je predlagal Zvezni izvršni svet, zavrne."
18,"Ne vidim nobenega vzroka, da mi karkoli sedaj slovenskemu Izvršnemu svetu predlagamo, da naj v tej zvezi naredi."
12,"Torej, stališče je kratko in jasno - predlog je, da se to zavrne."
68,"Mi pa apeliramo na predstavnike delegacije v Zboru republik in pokrajin, da od Zveznega izvršnega sveta oziroma od pristojnega ministra ali samega predsednika Markovića zahteva, ker je to federalnega značaja, da ta inštitucija da nov osnutek tega reševanja, pa naj bo to ali banka za razvoj ali dobrodelna ustanova ali karkoli, ne pa, da sedaj s tem morimo Izvršni svet, ki je samo svojo pravico o stališču izrekel."
2,Hvala lepa.
1,Hvala.
5,Naslednji razpravljalec je Marjan Podobnik.
15,"Spoštovani, jaz bi zaradi dveh zapletov, ki sta se pokazala glede samega jezika izrazil mnenje."
1,Namreč...
12,"O tem bomo govorili pri 32. točki, nepreklicno smo preložili to zadevo."
8,Omejimo se na 27. točko in jo zaključimo.
8,"Samo glede gradiva, ki ga bomo sedaj dobili."
15,"Gradivo bo v srbohrvaškem jeziku, samo to sem želel predlagati, da se pač gradivo prevede."
20,"Po poslovniku se prevede, danes pa ga bomo dobili v originalu, naknadno pa prevedenega, če bo tehnično-strokovna služba to uspela."
7,Želi še kdo razpravljati o 27. točki.
3,Besedo ima Jožef
1,Školč.
15,"Opravičujem se, predsedujoči me očitno opazi predvsem takrat, kadar me ni tukaj, drugače pa ne."
14,"Za besedo sem prosil veliko prej, od tiste intervencije sem še vedno dolžan razpravo."
25,"Za Izvršni svet tudi jaz predlagam, da ga ne kritiziramo v prvih 100 dnevih in če je potrebno, ga ne kritiziramo tudi v 200 dnevih."
37,"Če se domenimo, da je 250 dni mera, ki bo zalegla za vse, bo prav tudi 250 dni, ampak to še ne pomeni, da ne bi smeli biti nezadovoljni s predlogi, ki nam jih daje na klop."
26,"Zato bi prosil le, preden dvignemo roko za vse te odločitve, da se Izvršni svet potrudi in odgovori na nekaj konkretnih vprašanj, ki so bila dana."
28,"Ne bi odpiral dodatnih dimenzij tega problema, čeprav bi tudi še lahko, zdi pa se mi nekako podcenjujoče, da ljudje, ki pripravljajo vprašanja, da ne dobijo konkretnih odgovorov."
10,"Bom samo eno vprašanje ponovil, bilo pa jih je več."
23,"Od predstavnika vlade bi rad slišal, da pove, da pač ti ukrepi ne bodo imeli nikakršnih takojšnjih direktnih učinkov na poslovanje slovenskih firm."
18,"To je bilo eno vprašanje in bi bilo seveda zelo dobro, da nekdo zagotovi, da tega ne bo."
58,"Tudi jaz se ne bojim velike blokade, ne bojim se velikega zloma itn., potem tudi ne mislim sedaj obnavljati diskusije, kdo je razvit in kdo ne, koliko se v svetu daje za nerazvite, številke, ki smo jih sedaj slišali, govorijo o tem, da je pretok v smeri razviti - nerazviti, pod standardi, ki veljajo med prvim in tretjim svetom."
6,Ampak ne bi razvijal te dimenzije.
62,"Hotel pa bi, preden dvignemo roko, ki sem jo pripravljen tudi jaz dvigniti, tudi če ne bo teh zagotovil, da bi Izvršni svet rekel, to ne bo imelo nobenih učinkov na poslovanje firm, ki so že tako ali tako na dnu - glede na to, da vemo, da je precejšen promet blaga in storitev, kakor se temu suhoparno reče, ravno na jugoslovanskem trgu."
8,Od splošne alimentacije bi si dovolil samo nekaj.
33,"Tudi jaz ne govorim toliko o narodu, o suverenosti in ne vem o čem, mi pa je za to, da bi bilo to močno gospodarstvo, da bi bila to močna in samostojna država."
5,"Ampak, na čem temelji samostojnost?"
19,"Ne na avtarkciji, ampak temelji na tem, da obvladuješ čim večji trg, in čim večji trg obvladujejo velika podjetja."
18,"Velikost nekega gospodarstva ni v tem, da lahko reče da ali ne, ampak da obvladuje praktično svetovno tržišče."
18,"Na koncu pa bi prosil, da Izvršni svet konkretno odgovori na to vprašanje, ker je to dolžan storiti."
2,Hvala lepa.
4,Želi še kdo razpravljati?
14,"Če ne, moramo ugotoviti, da je po moji evidenci diskutiralo 32 diskutantov, brez poročevalcev."
21,"Če sem med tem koga preskočil, naj mi bo oproščeno, ker se je tudi po pet, sedem, osem delegatov vnaprej prijavljalo."
7,Na podlagi tega smo prejeli predlog sklepa.
32,"K temu je bil dan konkreten predlog gospoda Potrča, da Izvršni svet pripravi poročilo, kako bo z drugimi republikami in pokrajinami stopil v pogovore glede hitrejšega razvoja manj razvitih republik in pokrajin."
15,"Dodatno je bil konkretnejši predlog gospoda Školča, da se Izvršni svet izjasni o mnogih vprašanjih."
6,Veliko je bilo nasprotujočih si predlogov.
7,"Nekateri so bili oblikovani jasneje, drugi manj."
14,"Predlog gospoda Potrča, da republiški Izvršni svet pripravi ustrezno poročilo, je bil dovolj jasen."
38,"Dali bi najprej na glasovanje predlog, kakor je bil predložen, z dodatnimi sklepi, s predlogom sklepa gospoda Potrča, s predlogom sklepa gospoda Školča, da Izvršni svet pripravi ustrezno poročilo oziroma ustrezno izjavo glede povratnih učinkov vseh teh sklepov."
6,"Je še kakšen drug, konkretnejši predlog?"
1,Gospod
3,Školč ima besedo.
15,"Moj predlog je bil jasen in nedvoumen, preden bi roke dvigovali, bi potrebovali ta pojasnila."
26,"Če so ministri tukaj, oprostite tudi zato, da včasih marsikatero zgago povzročijo, potem bi morali tudi biti v stanju odgovoriti na vprašanja, ki se tu postavijo."
40,"Zato bi prosil, če ministri v tem trenutku na ta vprašanja odgovorijo, da naš zbor ugotovi, da se na ta vprašanja vladi ni zdelo potrebno odgovoriti ali še ni imela odgovora, ali bo odgovor sploh kdaj dala in pač glasujemo."
39,"Verjamem, da bomo to stvar izglasovali, ampak zelo dobro bi bilo, da bi vlada, če ima kaj odločnosti, dodala take stvari na mizo, imela vsaj to odločnost, da jih pač brani pred vsakim konkretnim vprašanjem, ki se tukaj pojavlja."
20,"Zato sem predlagal, da preden glasujemo, slišimo tak odgovor, kasneje bomo že sami videli, koliko je bilo rečeno, kaj bo."
31,"V vlogi predsedujočega prosim, da se vzdržujemo vzajemnih očitkov, tako izza zagovorniškega odra kot iz klopi, glede povzročanja zgage in na primer glede domnev, ali se zdi vredno odgovoriti ali ne."
5,Zaključimo spodobno vsak svojo razpravo.
5,Besedo ima predstavnik Izvršnega sveta.
2,Spoštovani zbor!
9,Na tole očitajoče vprašanje poslanca Školča bi odgovoril takole.
27,"Sekretar Gospodarske zbornice Slovenije nam je predstavil stališče izvršilnega odbora Gospodarske zbornice o tej problematiki, iz katerega nesporno sledi, da Gospodarska zbornica podpira predlagane ukrepe Izvršnega sveta."
7,Iz tega lahko izvedemo samo en zaključek.
40,"V izvršilnem odboru zbornice sedijo oziroma so njeni člani najodgovornejši direktorji slovenskih podjetij, zato je verjetno soglasje k takim ukrepom Gospodarske zbornice Slovenije oziroma njenega izvršilnega odbora rezultat globoko premišljene, globokega razmisleka, kajti to so ljudje, ki neposredno operativno sodelujejo."
13,"In to tudi, ko gre za gospodarsko sodelovanje z ostalimi republikami in pokrajinama."
17,"Zato menim, da je s tem že stališče izvršilnega odbora Gospodarske zbornice Slovenije odgovor na postavljeno vprašanje."
52,"Ker je bilo danes postavljenih več vprašanj, kakšne so materialno-finančne dimenzije prekinitve tega sodelovanja oziroma neplačevanja v zvezni fond, je treba vedeti naslednje: nekateri poslanci sedanjega mandata, ki so bili tudi člani te skupščine v prejšnjem mandatu, se spominjajo razprav o finančni konsolidaciji jugoslovanskega gospodarstva, zlasti gospodarstev manj razvitih republik in pokrajin."
22,"Že prejšnji Izvršni svet je predstavil nekatere podatke o tem, kakšne so dimenzije neposredne in posredne pomoči manj razvitim območjem v Jugoslaviji."
33,"Iz teh podatkov je bilo takrat nesporno, da so posredno oblike pomoči prek kreditno-monetarne politike, carinske politike, devizne politike, prek prevzema kreditov nerazvitih območij in podobno dosti večje od neposredne pomoči zveznega fonda."
42,"Zato, ker ocenjujemo, da te pomoči v posredni obliki še vedno obstajajo, mislimo, da ukinitev te pomoči prek zveznega sklada v tem trenutku ne gre jemati tragično, vsaj kar zadeva globalne pomoči, ki jo Jugoslavija prek vodenja ekonomske politike tem območjem daje."
17,"Kar zadeva neposredne finančne posledice, ki se lahko pojavijo v odnosu do Slovenije, pa mogoče samo podatek."
32,"Prva zadeva, ki se lahko zgodile ta, da zvezni fond zaradi svoje nelikvidnosti ne bo vračal sredstev, ki so jih plačala v preteklih letih slovenska podjetja v ta sklad v obliki posojila."
29,"Podatek je sledeč, da recimo, na današnji dan nekako znašajo terjatve slovenskih podjetij do zveznega fonda, vključno z interkalarnimi obrestmi na triletno mirovanje odplačila okoli 168 milijonov konvertibilnih dinarjev."
23,"Ker ta sredstva dospevajo sukcesivno v naslednjih letih, bi to znašalo približno, z obrestmi 10% letno po zveznem zakonu, okoli 281 milijonov dinarjev."
22,"V primerjavi s tistim, kar je v letošnjem letu dati, to je znesek 1610 milijonov dinarjev, je to v bistvu nepomemben znesek."
38,"Vendar je znesek 1610 milijonov, kot obveznost Slovenije do zveznega sklada, zelo pomemben, če ga primerjamo z ustvarjeno akumulacijo slovenskega gospodarstva v lanskem letu, ki je znašala 2121 milijonov dinarjev. 75% jasno pove, kakšna stopnja obremenitve je to."
24,"Če pa upoštevamo razpoložljivo akumulacijo, ki jo kar lahko merimo z razpoložljivim denarjem, pa vidimo, da te obveznosti v nobenem primeru ni mogoče izpolniti."
68,"Še na eno stvar bi opozoril, ker je bilo v stališčih Gospodarske zbornice Slovenije in tudi v včerajšnji uvodni besedi podpredsednika Izvršnega sveta dr. Mencingerja, da bo Izvršni svet zagotovil nadaljevanje pomoči slovenskim nerazvitim območjem, ki so se sedaj na nek način financirala tudi prek teh sredstev, namenjenih zveznemu fondu, je treba vedeti, da z ukinitvijo plačevanja federacije ta pomoč slovenskim nerazvitim območjem na nek način še obstaja."
46,"Kot veste, imamo v republiškem zakonu o davku iz dohodkov oziroma dobičkov urejeno določbo, da so vse naložbe v slovenske nerazvite kraje deležne olajšave v višini 4-kratnega zneska vloženega zneska, in sicer se ta 4-kratni znesek odšteva od davčne osnove pred ugotovitvijo in pred obračunom davka."
29,"Iz tega lahko zaključimo, da pomoč slovenskim nerazvitim krajem ne bo v hipu ustavljena, bo mogoče samo na nek način in v tem trenutku ta pomoč dobila drugo obliko."
2,Hvala lepa.
10,K besedi se je javil gospod Rejc... ga ne vidim.
4,Gospod Potočnik ima besedo.
10,"Jaz bom kratek, pa tudi nič novega ne bom povedal."
7,Samo predlog za dodatni sklep bi predstavil.
6,Imeli smo že predlog gospoda Potrča.
37,"Iz moje diskusije, ko sem prvič diskutiral, mogoče ni bil moj predlog dovolj jasen, mislim, da ga je dovolj jasno povedal gospod Pirnat, namreč dodatni sklep, da se naredi program za stimulacijo manj razvitih območij v Sloveniji."
11,"Razlikuje se od Potrčevega, da ta ne omenja programa za Jugoslavijo."
1,Hvala.
6,Za repliko se javlja gospod Potrč.
41,"Jaz bi vas za današnjo sejo in za ostale seje, gospod predsednik, vprašal, ali naj vse predloge, ki jih dajemo, napišemo in jih potem ponavljamo ničkolikokrat, ali pomeni, če so izrečeni vsaj tri ure pred odločanjem, da jih delovno predsedstvo ima."
6,Jaz sem dal namreč štiri predloge.
4,Vse štiri sem fomuliral.
6,Eden je bil ves čas nesporen.
17,"Glede drugega so nekateri delegati, in tudi vi ste rekli, da ga kaže na nek način podpreti."
6,Tretjega je smiselno podprl drug delegat.
13,"In jaz ne vem, ali naj sedaj ponovno citiram vse te predloge sklepov."
33,"Samo glede enega sem rekel, ta se je nanašal na predlog Zveznemu izvršnemu svetu, da sem se pripravljen o njem pogovarjati, čeprav je kasneje nek delegat predlagal, da bi enako morala storiti delegacija."
6,"Ne vem, kakšno metodo bomo ubrali."
4,To je praktično vprašanje.
7,Doslej imamo 39 diskusij in 39 predlagateljev.
18,"Iz praktičnih razlogov moramo ugotoviti, da je bilo veliko diskusij mimo samega predloga in mimo današnjega dnevnega reda."
26,"V izogib očitkov neparlamentarnega obnašanja smo ta tokrat pač dovolili in vsi potrpežljivo prenašali mnoge diskusije, ki so šle tudi mimo osnovnega vprašanja oziroma osnovnega predloga."
3,To je res.
3,Jaz se opravičujem.
4,Vse to smo tolerirali.
5,Za naprej bi samo zaprosili
25,", da bi bilo lažje, če vsak diskutant konkreten predlog na kratko sfomulira, zlasti pri obsežnih točkah in obsežni diskusiji, ki vsebuje dostikrat nasprotujoče si predloge."
8,S tem bi zelo olajšali delo delovnemu predsedstvu.
3,Ni treba prepisati.
6,"Potem vas prosim, da vzamete magnetogram."
10,Jaz sem vse štiri sklepe od besede do besede formuliral.
4,Moj predlog bo naslednji.
11,"V tej zvezi, glede na 39 diskusij doslej, bo predlog naslednji."
24,"Na glasovanje damo osnovni sklep z dodatnimi sklepi, kot jih bo na podlagi diskusije usklajevalna skupina v sestavi Potočnik, Voljč, Peršak, Pintar in Kopač."
24,"Vsem bi predlagal, da smo kratki, da točko zaključimo in damo na glasovanje temeljni predlog, iz vseh ostalih diskusij pa izvlečemo ustrezne predloge sklepov."
4,Besedo ima gospod Pintar.
4,Spoštovane poslanke in poslanci!
2,Spoštovano predsedstvo!
6,Zahvaljujem se za to intervencijo predsednika.
16,"Tudi jaz sem jo hotel imeti, zato mi ostaneta, ker je to narejeno, smo dve stvari."
45,"Izrecno sem v svoji prvi razpravi prosil, da mi nekdo od tistih, ki pokrivajo v Izvršnem svetu gospodarsko problematiko in odnose z Jugoslavijo, odgovori, ali je narejena analiza, katera slovenska podjetja bodo na povratni zvezi prišla v zelo težak položaj, ko bomo to potezo potegnili."
11,"Ne zaradi povratne blokade, ampak zaradi gospodarske povezanosti v jugoslovanskem prostoru."
6,"Očitno je, da to ni narejeno."
18,"Razumem in tudi ne očitam Izvršnemu svetu, šele začel je delati, težav pa je veliko, zato je preobremenjen."
77,"Svoje vprašanje, na katerega nisem dobil odgovora, spreminjam in predlagam, da v sklep, ki bo sprejet o tem, da bo Izvršni svet za naslednjo sejo ponudil program reševanja nerazvitosti v slovenski republiki, dodamo misel, pa ni treba, da sedaj o tem glasujemo, ampak da vemo, da če bo prišlo do tega, da se nam katero od področij začenja sesipati, zato bo tudi Izvršni svet to upošteval in v tistem programu tudi prišel s predlogi, kako to reševati."
5,Toliko v zvezi s tem.
7,"Mislim, da sem precej konstruktiven in jasen."
6,Zahvaljujem se gospodu Kolmanu za podatke.
9,"Zelo ga cenim, poznam ga še iz prejšnjega obdobja."
7,Posebej bi oživil spomin na njegovo formulacijo.
36,"Mi smo na nek način prešli z njegovo mislijo, ki jo je predstavil kot vladno, da v izvršilnem odboru Gospodarske zbornice sedijo toliko pomembni ljudje, da njihova podpora pomeni tako rekoč odločilen premik z našo zavest."
23,"Naj ostane ta misel vsaj pol ure prisotna, ker jo bomo v naslednji točki, ko bomo govorili o razbremenitvi gospodarstva, še enkrat potrebovali."
2,Hvala lepa.
2,Hvala lepa.
7,K diskusiji se je prijavil Jože Hobič.
5,Sam bi dal tehnični predlog.
18,"Najprej glasujmo za sklep, kakršen je bil podan, potem pa za predloge posebej, se pravi v dveh delih."
31,"To pa zato, ker v bistvu se s tem strinjamo, ga sprejmemo, potem pa še odločamo o predlogih glede pogajanj našega Izvršnega sveta z drugimi Izvršnimi sveti, in vse ostale zadeve."
2,Hvala lepa.
2,Gospod Kreft.
5,"Gospod predsednik, hvala za besedo."
2,Spoštovani zbor.
7,Naj tudi navržem nekaj iz ljudske logike.
10,"Bolje je eno stvar narediti temeljito, kot deset na pol."
20,"Zato naj nam ne bo žal, da je toliko govornikov pri tej točki, ki se tiče tudi še mnogih drugih."
74,"Predlagal bi, da se vendar glede na urgentnost predloga Izvršnega sveta, da se odkloni soglasje in glede na to, da je verjetno glasovanje precejšnjega števila delegatov vezano na predhodno definicijo ostalih predlogov in stališč te skupščine do lastnega Izvršnega sveta, da se morda najde namesto odloga možnost vsaj osnovnega formuliranja tistih stališč, ki nam omogočajo, da lahko preprosto in brez težav glasujemo za predlog sklepa Izvršnega sveta, da se odkloni soglasje k temu zakonu."
106,"Predlagam pa naslednje, glede na to, da je tudi predstavnik Izvršnega sveta navedel stališča Gospodarske zbornice Slovenije kot kompetentna, da smiselno za podlago za naša stališča in sklepa vzamemo zlasti 4., 6. in 7. točko teh stališč, ki smo jih dobili v gradivih. 4. se v tem smislu lahko glasi, da: ""Skupščina Republike Slovenije nalaga Izvršnemu svetu Republike Slovenije, da zaradi dosedanje povezanosti sistema pospeševanja regionalnega razvoja Slovenije in Jugoslavije takoj sprejme začasni zakon, s katerim bi zagotovili sredstva za razvoj slovenskih manj razvitih območij samostojno in neodvisno od navedenega zakona in pri tem upošteva tudi stališča Gospodarske zbornice Slovenije, ki jih je ta že posredovala."""
52,"Naslednja je 6. točka: ""Skupščina Republike Slovenije nalaga Izvršnemu svetu, da se v okviru razprav o novih odnosih v Jugoslaviji opredeli do novega sistema pospeševanja razvoja manj razvitih območij Jugoslavije, ki bi v vsakem primeru moral temeljiti na načelih podjetniške logike, lastniške kontrole in v sklopu skupne fiskalne politike Gospodarske zbornice Slovenije."""
51,"In tretje je 7. točka: ""Skupščina Republike Slovenije nalaga Izvršnemu svetu, da pristopi - zaradi splošnega interesa gospodarstva, ohranjanja trgov in zaradi ohranjanja političnih in gospodarskih odnosov k medsebojnim bilateralnim odnosom med republikami in pokrajinama zaradi nadaljevanja vzpostavitve medsebojnega gospodarskega sodelovanja in razvoja in pri tem vključi tudi pobude Gospodarske zbornice Slovenije."""
14,"Če bi te tri sklepe tako sprejeli, mislim, da bi lahko smiselno sklenili razpravo."
2,Hvala lepa.
4,Še kdo želi razpravljati?
7,"Predsednik Izvršnega sveta, gospod Umek ima besedo."
5,Pripombe na predlog Gospodarske zbornice.
10,"Z njimi smo se strinjali, imamo samo nekatere dodatne predloge."
24,"V četrti točki predlagamo, da se tekst neha takoj za stavkom: ""Izvršilni odbor Gospodarske zbornice predlaga, da se takoj pristopi k pripravi novega zakona""."
15,"Stališča o tem, kakšna bo oblika novega zakona, kaže najprej razčistiti v okviru strokovnih debat."
41,"Predlog k 8. točki: predlagamo, da se črta drugi odstavek in se napiše: ""Gospodarska zbornica bo v sodelovanju z Izvršnim svetom presodila upravičenost do druge in tretje tranše kreditov za premostitev posledic srbske blokade z vidika likvidnostne situacije upravičenca kot kreditodajalca."""
2,Še kdo?
5,"Če ne, smo razpravo sklenili."
23,"Najprej damo na glasovanje predlog Izvršnega sveta k temu dopolnilu gospoda Krefta in Umeka dopolnjen predlog Gospodarske zbornice, ki bi ga naknadno sformulirali."
11,"Predlog za delegacijo, kot ste ga prejeli, bi dali na glasovanje."
5,Želi besedo predstavnik Izvršnega sveta?
13,"Ima kdo spreminjevalni predlog k predlogu sklepa, kakor je bil predložen za delegacijo?"
2,Ugotovimo prisotnost!
1,Glasujmo!
3,Kdo je za?
3,Je kdo proti?
4,Se je kdo vzdržal?
7,"Ugotavljamo, da je predlog sklepa soglasno sprejet."
19,"Zdaj pa preidemo na modifikacijo predloga Gospodarske zbornice, kot ga je dodatno sformuliral gospod Kreft in dopolnil gospod Umek."
7,"V bistvu imamo varianti, ki se dopolnjujeta."
11,"Predlagam, da tako formulirani tekst damo na glasovanje kot dopolnilni sklep."
3,Kdo je za?
3,Je kdo proti?
4,Se je kdo vzdržal?
1,Hvala.
8,"Ugotavljam, da je sklep sprejet z večino glasov."
1,30.
35,TOČKA DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O ZAGOTAVLJANJU SREDSTEV ZA SKUPNE DRUŽBENE POTREBE V LETU 1990 IN PORAČUNU DOLOČENIH OBVEZNOSTI IZ DOHODKA ZA SKUPNE IN SPLOŠNE DRUŽBENE POTREBE ZA LETO 1989.
11,Predlog zakona je Skupščini Republike Slovenije predložil v obravnavo Izvršni svet.
27,"Predlog zakona ste prejeli, tudi s spremljajočimi gradivi, predvsem preprečitev gospodarskega zloma in informacija o prihodkih, prispevnih stopnjah in osebnih dohodkih v družbeni dejavnosti do maja 1990."
5,Želi besedo predstavnik Izvršnega sveta?
5,Želi besedo predstavnik Gospodarske zbornice ?
4,Gospod Kocbek ima besedo.
14,"Spoštovani, dovolite prosim, da vas najprej spomnim na tri stvari, ki jih sicer veste."
37,"1. gospodarstvo se prek Gospodarske zbornice že dve leti intenzivno zavzema in terja razbremenitev gospodarstva ne le zaradi tržnega prestrukturiranja in povečane konkurenčnosti, ker so podjetja v inozemstvu manj obremenjena, temveč tudi zaradi preživetja vse dobrih podjetij."
18,"Često se pozablja, da smo od stanja v gospodarstvu vsi odvisni, od infrastrukture, do vlade in te skupščine."
10,"Če bo gospodarstvo skrahirano, bo verjetno enaka posledica za vse."
16,"Stabilizacijski procesi se do sedaj, razen gospodarstva, skoraj niso še nikogar dotaknili, samo podjetja jih čutijo."
19,Prejšnji skupščini je na eni zadnjih sej prejšnji Izvršni svet ponudil zakon o 10% znižanju obremenitev za letošnje leto.
16,Na naše veliko insistiranje pa je skupščina sprejela za april in maj znižanje stopnje za 15%.
27,"Na pobudo Gospodarske zbornice, da je potrebno zaradi kriznih razmer v gospodarstvu preprečiti ponovno povečanje obremenitev po maju, je Izvršni svet predložil zakon, ki je pred vami."
19,"Predlagali smo, da se to naredi kot minimum, takoj nato pa v juniju še naprej razbremenitve na temelju računa."
25,"Predloženi zakon pomeni v bistvu uveljavitev za april in maj znižanje stopnje za vse leto, razen za junij - res je, nekaj rigoroznejših, vendar uveljavlja status."
25,"Poglejte prosim prilogo k našim amandmajem k zakonu, pa boste videli, da zakon kljub vsemu ne prinaša gospodarstvu razbremenitve, temveč prepričuje le nadaljnje intenzivnejše obremenjevanje."
1,Zakaj?
38,"Od januarja do aprila tega leta, vključno z aprilom, so se obremenitve za splošne družbene potrebe povečale realno z indeksom 106,04, za skupne družbene potrebe z indeksom 129,3 ali s skupnim indeksom 116,1, to so uradni podatki SDK."
23,"Pri tem velja poudariti, da je bila aprila pobrana le ena petina sredstev, če bi bilo pobrano vse, bi bili indeksi še večji."
26,"To pomeni, da vsako zmanjšanje stopenj globalno za manj kot za 20% pomeni v primerjavi z letom 1989 za isto obdobje povečanje obremenitve, ne pa razbremenitev."
10,"To je razlog, da gospodarstvo vztraja pri 20% globalni razbremenitvi."
12,Toliko so terjali tudi delavci tekstilne in čevljarske industrije ob opozorilnem štrajku.
25,"Glede konkretnih amandmajev pa le to, da je Izvršni svet izpustil zmanjšanje prispevkov iz dobička, za kar ni nobenih utemeljenih razlogov, naš amandma jih predlaga."
25,"Predlagamo, da se veljavnost zakona opredeli že z današnjim dnem - z dnem sprejetja zato, da bi se omogočilo tudi, da občina uveljavi znižanje s 1.7."
31,"Enako terjamo za federacijo, celo tako daleč, da če tega ne bodo sprejeli, da se za 20% zmanjša plačevanje kotizacij za federalni proračun, enako, kot smo sprejeli v moratoriju za nerazvite."
18,"Spoštovane dame in gospodje, tovarišice in tovariši, opcije so jasne in na vas je velika odgovornost, da odločite."
1,Hvala.
4,Hvala lepa gospodu Kocbeku.
7,K razpravi se je javila Zdenka Vidovič.
10,"Spoštovani, sem delegatka ZSMS-Liberalne stranke, prihajam pa iz pomurske regije."
12,"Svojo razpravo bom skušala voditi kratko in jedrnato, kolikor mi bo uspelo."
9,Odločanje o predloženem zakonu je težavno iz več razlogov.
71,"Gradivo smo dobili prepozno, da bi lahko v svojih okoljih celoviteje ugotovili njegove učinke, na podlagi razpoložljivih gradiv in uvoda podpredsednika Izvršnega sveta, za katerega pa moram priznati, da me je razočaral, žal sem pričakovala več, mogoče preveč, ugotavljam, da tudi vlada ni celovito proučila posledice predlaganih sprememb: ali ji efekti niso znani ali pa jih ni povedala in predstavila nam, poslancem in jaz jo pozivam, da to še danes stori."
19,"Zakon zahteva zniževanje sredstev, s tem, da ne govori o vsebini programov, v katere s tem ukrepom direktno posega."
35,"Pristop bi, po mojem mnenju, moral biti obraten, najprej analizirati programe in črtati, kar se še črtati da, nato spremeniti sedanjo organiziranost teh dejavnosti, kar je nujno in kar je po mojem mnenju, lahko narediti."
6,S tem bi lahko veliko privarčevali.
14,"V nekaterih občinah smo namreč programe že tako skrčili, da rezerv skorajda ni več."
7,Zato predlaganega zakona ne bo možno izvesti.
13,"Linearno administrativno predpisovanje znižanja za vse občine enako, za našo regijo ni sprejemljivo."
15,"Vlada sama ugotavlja, da je bil pristop, dostopen do določene višine stopenj, po občinah različen."
5,Zakaj potem enako predpisuje znižanje?
8,"Da ne bom razpravljala na pamet, naj argumentiram."
15,Kljub zelo kratkemu času nam je uspelo od včeraj na danes ugotoviti posledice predlaganih sprememb.
25,"Na področju družbenih dejavnosti, kjer so naše prispevne stopnje, razen za zdravstvo, na repu slovenskih občin, se bo občina Murska Sobota znašla pred nerazrešljivim problemom."
17,"Stopnje iz BOD za izobraževanje imamo že na 4,53, najnižja je 4,5, ne vem, kaj lahko znižamo."
8,Enako je z znižanjem stopnje pri otroškem varstvu.
13,"V občini bi pomenilo poseganje v zagotovljeni program, to je ukinjanje dela dejavnosti."
27,"Kaj bi pomenilo zapiranje nekaterih oddelkov vrtcev v občini, kjer je delež zajetja predšolskih otrok v organizirano družbeno varstvo daleč pod republiškim povprečjem, verjetno ni treba pojasnjevati."
28,"Torej, pri teh dveh dejavnostih nimamo v občini kaj zniževati in ti dve dejavnosti zajemata 76% teh stopenj, ki jih združujemo z občino Mursko Soboto za družbene dejavnosti."
31,"Če hočemo spoštovati zakon in znižati stopnje v globalu za 15%, kot nam predlaga Izvršni svet, moramo torej zniževati pri ostalih dejavnostih, to je zdravstvo, socialno varstvo, kultura, telesna kultura, raziskave."
21,"Pri teh stopnjah bi morali znižati v globalu za 63%, to je od 1,91, kot je veljavna stopnja sedaj, na 0,70."
6,To pa pomeni ukinjati nekatere dejavnosti.
19,"V osnovnem zdravstvu, ki ga pokrivamo na vseh teh nivojih, verjetno ne bi zagotavljali sredstev za izvajanje te dejavnosti."
32,"Prav tako pa bi bilo pretežko oziroma nemogoče zagotavljati sredstva za socialno varnost, s tem, da imamo v občini veliko število kmečkega prebivalstva od 20.000 zaposlenih, kjer je veliko veliko socialnih problemov."
9,Tudi tu verjetno ni potrebno razlagati o teh problemih.
18,"Vlado bi prosila, da svetuje, kako konkretno v občini Murska Sobota izvajati ta predlagani amandma oziroma predlagani zakon."
17,Tudi na področju gospodarske infrastrukture verjetno ne bo mogoče izvajati zahtevanega oziroma bodo težave pri izvajanju tega.
26,"V občini smo namreč že takoj v prvem trimesečju, ko smo ugotavljali, da se steka znatno več sredstev, kot je bilo prvotno načrtovano, znižali te stopnje."
16,"Vlada nam mora verjeti, da smo v nekaterih občinah resno pristopili k razbremenjevanju že dovolj zgodaj."
24,"Začeli smo pri programih in delegatom v občini in v občinski skupščini točno povedali, kaj znižujemo oziroma za kaj bodo prikrajšani uporabniki in izvajalci."
8,"Na republiški ravni, kot vidim, ni taka praksa."
5,Naj se vrnem k infrastrukturi.
24,"Verjetno bo znižanje prispevnih stopenj manj boleče, ker ne posegamo v samo dejavnost, ampak v investicije, ki so pač potrebno vezane na to dejavnost."
16,"Kljub temu bodo problemi po občinah različni, ker je tudi specifika na tem področju zelo različna."
25,"Za občino Murska Sobota ne vem, kje bomo jemali denar za sanacijo okvare čistilne naprave, ki je povzročila ekološko katastrofo s posledicami v dveh občinah."
11,"Žal Lendava teče navzdol, zato so posledice tudi v občini Lendava."
18,"Naj vas spomnim, da smo ekologijo kot prioriteto izpostavljali vsi in skoraj vse stranke v svojih predvolilnih programih."
35,"Ta je tesno vezana na komunalno dejavnost, s tem, da smo v občini Murska Sobota že pred leti začeli izgrajevati vodnooskrbni sistem, saj smo na vodno deficitarnem območju in tudi kvaliteta vode je zelo slaba."
13,"Jasno nam tudi ni, kaj lahko še črtamo v programu za pospeševanje kmetijstva."
13,Stopnja v občini Murska Sobota je po višini na predzadnjem mestu v Sloveniji.
18,"Letos smo črtali že vrsto postavk v tem programu, tudi zdravljenje mastitisa, kar ni nepomembno za našo občino."
12,"Poleg tega je kmetijstvo v občini prioriteta, kar vam je verjetno razumljivo."
15,"S tem želim le dokazati, da je linearno administrativni ukrep, kot ga predlaga vlada, nesprejemljiv."
9,"Ne razumite me napačno, da nismo za razbremenjevanje gospodarstva."
9,"Vsem je razumljivo, da je nujno razbremeniti gospodarstvo bremen."
11,Kot delavka Službe družbenega knjigovodstva dobro poznam finančno stanje v podjetjih.
28,"Pri predlogu Izvršnega sveta me moti tudi to zniževanje na nivoju republike in menim, da bi moral Izvršni svet še bolj znižati stopnje, ki so v pristojnosti republike."
37,"Ta zahteva 15% znižanje od občin, zakaj potem stopnje v svoji pristojnosti znižuje, po mojem izračunu, kot sem pač uspela izračunati, le okoli 10%, medtem ko je pred mesecem zvišala stopnje, jih sedajle vrača na stari nivo."
5,"Sprašujem, kje so tu izračuni."
16,"Zdi se mi, da jih delamo na pamet, sicer naj bi bile stopnje do stotinke enake."
27,"Prosim tudi, da mi Izvršni svet razloži način, kako je prišel do teh stopenj, ki so v republiški pristojnosti in zakaj se je odločil za predlagane višine."
7,Hočem slišati globlje razloge in vsebino odločitev.
28,"Še nekaj, ne morem verjeti, da sedanja vlada ne bi izvedela, kako je bil izvršen prenos samoupravnih interesnih skupnosti na proračune in s tem prenos programov in stopenj."
11,Republika je občinam v nekaterih primerih vzela stopnje in pustila programe.
7,Številne urgence občin so dale minimalne rezultate.
20,"Breme nam še vedno ostaja in sedaj vlada zahteva od nas, da še bolj znižamo stopnje, kot jih znižuje ona."
3,Tega ne razumem.
6,Tudi tu bi prosila za odgovor.
39,"Glede predloga Gospodarske zbornice Slovenije - strinjam se z njihovim predlogom, da pač v globalu znižamo stopnje za najmanj 20%, ampak res global za Slovenijo, ne pa, da se zahteva od vsake občine, da zniža stopnje svojih dejavnosti v globalu."
54,"Razen tega mi zelo živo ostaja še v spominu, ker sem pred tem pač delala v Izvršnem svetu, bila sem članica Izvršnega sveta v preteklem mandatu, razbremenjevanje, ki smo ga že vodili v prejšnjih letih in je tudi takrat Gospodarska zbornica vodila te aktivnosti in zahtevala od vseh razbremenitev, sama pa ni naredila ničesar."
48,"Zvišala je celo stopnjo oziroma višino, s katero pobira članarino in pri pojasnjevanju oziroma iskanju vzrokov, ker so pač delegati občinske skupščine to zahtevali, ko smo iskali zakaj, je bil odgovor, razširili smo dejavnost, posodobili smo se, kupili računalnike, uvedli informativni sistem, bilo je nujno zvišati tudi članarino."
23,"Sprašujem zbornico, kaj je naredila sedaj, v tej akciji za razbremenjevanje, čeprav je njena stopnja minimalna, ampak kamen na kamen, dinar na dinar."
1,Hvala.
1,Hvala.
14,"K razpravi se je že prijavilo devet razpravljalcev, dva ali trije še dvigajo roke."
4,Besedo ima gospod Plešivčnik.
32,"Na zniževanje prispevnih stopenj za družbene dejavnosti lahko pristanem le, če to ne pomeni zmanjševanje globalnih zneskov z te javne službe, ki so bili izračunani na osnovi že sprejetih izhodišč republiške skupščine."
36,"Moj pogled seže globlje in bolj živo na področje zdravstva, vendar pri tem utemeljevanju ne izključujem drugih družbenih dejavnosti, in še zlasti ne kulture kot tiste najbolj žlahtne dejavnosti, ki še posebej utrjuje našo narodno samobitnost."
24,"Gotovo je napačno, da se sredstva za zdravstvo vežejo izključno na prispevek iz osebnega dohodka, saj je obremenitev zdravstva sorazmerna s težavami v gospodarstvu."
17,"Več kot je v gospodarstvu težav in so tam nizki osebni dohodki, več dela imamo zdravstveni delavci."
18,"Poznam zavarovalniške sisteme, kjer se le 50% izdatkov za zdravstveno varstvo pokriva iz prispevkov in stopenj za zdravstvo."
14,"Ostalih 50% se krije po posebnem ključu iz sredstev občine, dežele in zvezne države."
55,"To možnost ima sedaj tudi naša država, saj se v republiško blagajno steka denar iz različnih virov, iz katerih bi se lahko črpala manjkajoča sredstva iz prispevnih stopenj in dodala zdravstvu, pa še morda dinar od prodaje tobaka, alkohola, od zavarovalništva za prometne nesreče ali pa tudi zdravstvo notranje razbremenilo mnogih prispevkov, ki jih plačuje."
18,V zdravstvu smo tik pred podpisom pogodb po priznanih kalkulacijskih izhodiščih za že opravljen delovni program do polovice.
36,"In ko že po tistih izhodiščih primanjkuje sredstev za 10%, in če se bodo viri še zmanjševali, tako kot je predlagano, in nič dodalo, bo zmanjkalo sredstev za funkcioniranje te dejavnosti za dva meseca tega leta."
10,"To se ne sme zgoditi, zdravstvo ne more v stečaj."
7,Sam predlog ima še dve hudi pomanjkljivosti.
24,"Pripravljen je bil očitno brez sodelovanja prizadetih ali pa tisti tega nočejo priznati, ker se z njim ne strinjajo, pa še po hitrem postopku."
15,"In drugič, ohranil je sistem indeksiranja, kar že leta in leta grajamo, očitno brez uspeha."
10,"Upamo, da je to res sedaj zadnji po taki metodologiji."
8,"Ne vem, komu to koristi, nekomu pa najbrž!"
21,"Dejstvo je, da koristi tistemu, ki je imel nekoč dobra izhodišča in se verjetno temu noče odpovedati, pa ima zadosten vpliv."
11,"Razumem težave gospodarstva, vendar to zgodbo strpno poslušam najmanj 20 let."
5,Zato smo potrpeli zdravstveni delavci.
28,"Beračili smo od podjetja do podjetja in moledovali za opremo, dopovedovali in prepričevali ljudi za samoprispevke ali druge oblike darovanja, tako da smo se že drug drugega naveličali."
18,"Z največjo težavo in potrpljenjem krpamo zdravstvene objekte z 20% minimalno amortizacijo, včasih pa tudi to ni dovoljeno."
16,"Trikrat sem moral ponoviti vprašanje kolegu onstran meje, če tudi oni na take načine vzdržujejo zdravstvo."
13,"Trikrat sem moral ponoviti, da me je sploh razumel, kaj z vprašanjem mislim."
14,"Odgovor je bil, da se pri njih vse to izključno urejuje s fiskalno politiko."
23,"Ugotovitev Zavoda za družbeno planiranje, da je bil v organizacijah družbenih dejavnostih dosežen v letošnjem letu kar primeren poslovni izid, je huda zmota."
53,"Rezultati so posledica računovodske gimnastike, ki omogoča tak ali drugačen rezultat in ker je bila v naših službah omejena sleherna nabava osnovnih sredstev, drobnega inventarja, omejeno zaposlovanje, vzdrževanje, zavrt je bil razvoj, poslujemo ob ponavljajočih blokadah žiro računov in ni jih malo zdravstvenih organizacij, ki se otepajo z izgubami in najemajo nemogoče kredite."
26,"Očitek, da so osebni dohodki v zdravstvu visoki, je pač za tiste, ki nočejo priznati, kaj pomeni zagotavljanje neprekinjenega zdravstvenega varstva in kvalifikacijsko strukturo v zdravstvu."
12,Vse to je v analizi Zavoda za plan med seboj hudo pomešano.
47,"Oprostiti plačevanja prispevkov za zdravstveno varstvo, kot se je menda dogodilo, to pa res rečem ""menda"" v nekaterih podjetjih in ko jih je nekdo oprostil, pa pomeni po naši zakonodaji, da ti delavci niso več zdravstveno zavarovani, torej so zavarovani kot občani in potem je plačnik občina."
8,"Dvomim, da imajo občine pripravljen denar za to."
6,Evropska medicina ima pač svojo ceno.
12,"Naša cena je sedaj mnogo nižja, storitve pa ne dosti manj kvalitetne."
29,"Družba in vodstvo nočejo razumeti, da pomeni podaljševanje življenjske dobe zopet večjo obremenitev zdravstva in da se bolezni pač ne ravnajo po stanju v gospodarstvu, ampak imajo svoje zakonitosti."
16,"Stabilizacijo v zdravstvu v valovih izvajamo desetletja in iščemo notranje rezerve, pa jih ne najdemo več."
32,"Zato dvomim oziroma ne verjamem, d je etiologija krize v gospodarstvu, v družbenih dejavnostih in če to ni pravi vzrok, potem tudi zdravljenje gospodarstva na tak način tudi sedaj ne bo uspešno."
7,Ustvarili bomo le še manj humano družbo.
6,Želimo pa si vse kaj drugega.
17,"Ne dopustimo, da pride do še hujših težav v družbenih dejavnostih, da bomo potem tudi tu gasili."
41,"Utemeljitev, da pri predlogu ne gre za tako velika sredstva in jih bodo družbene dejavnosti lahko prebolele oziroma bo to naš prispevek za reševanje gospodarstva, moram ponoviti, da že sedaj odmerjena sredstva ne zadoščajo in da vsako nadaljnje zniževanje ni sprejemljivo."
5,Pa še eno izkušnjo imam.
10,Veliko let že na tak način razpravljamo v tem obdobju.
19,"Ko smo zabredli tudi mi v totalno krizo, so se sredstva vendar na nek način proti koncu leta našla."
45,"Ali ne moremo to storiti že sedaj, da bi leto potekalo bolj mirno in da bi od delavcev v družbenih dejavnostih zahtevali še bolj kvalitetno delo in prijaznost do ljudi, ne pa, da se od njih nenehno zahtevajo restrikcije, ki ne vzdržijo nobene mednarodne primerjave."
15,"Cene zdravstvenih storitev sodijo med najnižje, cene proizvodov gospodarstva pa med najvišje v tem prostoru."
9,Rad bi vplival na spravo med gospodarstvom in negospodarstvom.
19,"Poglejmo še enkrat vse simptome krize gospodarstva in se odločimo za drugačna zdravila, ker v ta ne verjamem več."
23,"Ne trdim, da je v zdravstvu vse v redu, da je potrebno še kako temeljito obnavljati in odpravljati vse tisto, kar ni dobrega."
26,"Kljub temu pa pravim: evropska medicina ima svojo ceno v delu in v sredstvih, ki jih uporabljamo in zaradi tega ne moremo pristajati na zniževanje sredstev."
8,"Zaključna misel bi bila, predlog zakona je nesprejemljiv."
21,"In zato se strinjam s kolegom Pintarjem, ko je rekel, da je treba tudi v tej točki upoštevati mnenje Gospodarske zbornice."
3,To mnenje imate.
18,"Rad bi pa povedal, da je naša gospodarska zbornica Poslovna skupnost za zdravstvo in nikakor ne Gospodarska zbornica."
18,"Ponavljam, naša Poslovna skupnost za zdravstvo je naša gospodarska zbornica in nikakor tudi ne Uprava za zdravstveno varstvo."
17,"Mnenje te naše gospodarske zbornice, pa mislim, se ne razlikuje dosti od tistega, kar sem tu povedal."
1,Hvala.
1,Hvala.
5,Naslednji razpravljalec je Borut Šuklje.
2,Spoštovani poslanci!
46,"Ob predlogu zakona o spremembah in dopolnitvah zakona o zagotavljanju sredstev za skupne družbene potrebe na področju družbenih dejavnosti v letu 1990, ob amandmajih Izvršnega sveta na ta predlog in ob ekspozeju gospoda podpredsednika - gospoda Jožeta Mencingerja, si za njegovo vrednotenje in razumevanje postavljam dve tezi."
20,"Prva, da moramo predlog Izvršnega sveta razumeti kot izvedbeni ukrep v kontekstu ekonomske politike, ki naj nas reši prisilnega moratorija."
17,"In druga, da mora kot takšen imeti neko ciljno usmeritev, saj ji konsistentnost ukrepov jamči določen uspeh."
25,"Torej na osnovi tega lahko razumem predlog Izvršnega sveta kot izvedbeni ukrep, zaradi kratkoročnih ali srednjeročnih ciljev pa tudi kot del razvojne strategije države Slovenije."
55,"Če to drži, da so torej ukrepi del razvojne strategije, kot jo je v grobih črtah predstavil gospod Peterle na 1. seji Skupščine, potem moram temu dodati, da razvojna vprašanja očitno niso samo ekonomska, temveč nosijo s seboj družbene, politične, moralne razsežnosti, na katere moramo gledati prav tako kot na temeljna življenjska in družbena vprašanja."
12,Predlog Izvršnega sveta očitno tega pola ali tega dela zadeve ne upošteva.
13,"To že lahko rečem, da je enodimenzionalen, torej nikakor ne v celoti domišljen."
18,"Samo za ilustracijo naj navedem znano primerjavo Jugoslavije in Južne Koreje, ki govori v prid zgoraj izrečeni sodbi."
12,"Južna Koreja je imela leta 1960 100$, Jugoslavija pa 400$ na prebivalca."
11,"Lani je imela Koreja 3500$, Jugoslavija pa stagnira na okoli 2200$."
7,Pa ni to najpomembnejše za današnjo razpravo.
4,Pomemben je drug podatek.
38,"Južna Koreja namreč daje 10% družbenega proizvoda za izobraževanje in če je imela po vojni približno 50% nepismenost, bo imela čez nekaj let, tako govorijo najnovejši podatki, 20% fakultetno izobraženih prebivalcev in s tem civilizacijske standarde razvitega sveta."
33,"V analizi za Slovenijo v razvojnih možnostih zaposlovanja 1986-2000 je predvideno, da bomo morali v Sloveniji zaposliti okoli 434.000 novih delavcev, s čimer bi se skupno število zaposlenih povečalo na približno 990.000."
19,"Povečalo se bo povpraševanje po delavcih z visoko in višjo izobrazbo, njihov delež naj bi se povečal na 15%."
16,"To pomeni - glede na dosedanjo družbeno strukturo - 3,5% stopnjo rasti zaposlenih z višjo in visoko izobrazbo."
24,"Ob domnevi izobraževanja ob delu, kakršnega imamo sedaj, to pomeni, da bo morala v tem časovnem obdobju končati višjo ali visoko šolo 1/4 generacije."
15,"Nadalje to pomeni ne samo večjo učinkovitost študija, temveč tudi uskladitev sredstev za ta namen."
41,"Predlog Izvršnega sveta, kakršnega nam je podal, vključno z amandmaji, nas vodi v drugo smer, ki lahko vodi ne samo v znižanje aspiracij po znanju, temveč, kar je še huje, v popolno prilagajanje izobraževanja obstoječi gospodarski strukturi in ponudbi delovnih mest."
19,Vsaj v tej točki je predlog Izvršnega sveta že v direktnem nasprotju z ekspozejem predsednika Izvršnega sveta gospoda Peterleta.
28,"To pa že pomeni, da vlada s predloženimi ukrepi vsaj posredno krepi vpetost razmeroma usposobljenih državljanov Slovenije v preživele ekonomske in družbene vzorce in v zastarelo industrijsko dejavnost."
24,"Vemo pa, da v Sloveniji ni mogoče niti srednjeročno rešiti nobenega problema brez radikalnega dviga izobrazbene ravni, promocijskih teženj, zaposlovalne prilagodljivosti in teritorialne mobilnosti."
13,"Mislim na nujen dvig splošne in strokovne izobrazbe, na radikalno intelektualizacijo vse družbe."
18,"Izvršni svet Slovenije očitno ni prepričan, da slovenska družba z dvigom izobrazbene ravni lahko naredi resničen razvojni korak."
7,Predlog administrativnih omejitev nas o tem prepričuje.
19,"Izobraževanje je, tako kot zdravstvo in kultura, sfera temeljnih investicij in ne sfera porabe, kot jih tretira slovenska vlada."
14,"Potrebno je povedati tudi to, da je Izvršni svet hkrati sprejel tudi druge ukrepe."
16,"Mislim, da ukinitev vplačevanja v fond nerazvitih, ukrep, ki razrešuje za prejšnjo vlado očitno nerazrešljivo dilemo."
30,"Sedanja vlada namreč povsem pravilno klesti porabnike, ki porabijo vsak toliko, če ne bistveno več, kot družbene dejavnosti - mislim na financiranje federacije, nerazvitih in JLA in to je nedvomno dobro."
2,Pa vendar!
8,"Kljub vsemu sprašujem vlado, ali je lahko dobro."
2,Pa vendar!
25,"Kljub vsemu sprašujem vlado, ali je lahko sprejemljiv kakršen koli projekt za obnovo ekonomije, če ne vodi neposredno v individualno blaginjo in krepitev socialne države."
20,"Ali je ekonomska prosperiteta lahko sama zase cilj, ali je zgolj sredstvo, ki naj omogoča življenje na čim višji ravni."
33,"In, ali ni nevarnost, da bi s predvidenimi omejevalnimi restrikcijami zabredli v socialno destruktiven sistem, ki povsem očitno na malo daljši rok škoduje tudi sami ekonomiji, saj izpodjeda kadrovsko bazo in kulturno motiviranost."
12,Prav zaradi tega socialisti razumemo predvidene omejitve kot napad na socialno državo.
31,"Pa nam, da ne bo nesporazumov, ohranjanje socialne države ne pomeni, da morajo kulturne ustanove vsakomur, ki je zmožen odbrenkati lestvico na kitari, omogočiti nastop na TV in v koncertni dvorani."
21,"Pomeni pa nam zagotavljanje kulturnega standarda, saj je kultura preobčutljivo tkivo narodnega življenja, da bi jo prepustili grobim prijemom dnevne politike."
23,"Zaradi tega socialisti podpiramo odprto pismo Sveta slovenskega kulturnega zbora gospodu Lojzetu Peterletu, kjer se apelira za ustrezen delež nacionalnega dohodka, namenjenega kulturi."
20,"Ali socialna država pomeni tudi socialno varnost, starostno pokojnino in zdravstveno varstvo prebivalcev, o čemer je govoril pravkar poslanec Plešivičnik?"
20,"Bivši podpredsednik Skupščine tovariš Frlec je imel v tej skupščini nekoč cel traktat o tem, da zdravstvo neracionalno troši sredstva."
12,Morda v naših ustanovah res nadpovprečno velikokrat menjavajo rjuhe na bolniških posteljah.
5,To je treba resno oceniti.
22,"Kar vem, pa je to, da je že videz naših zdravstvenih ustanov, domov ali denimo urgentnega bloka na UKC ubog in žalosten."
8,O tehniki in drugi opremi ne bi govoril.
16,"Kaj bo potemtakem tako omejevanje sredstev in prelaganje sredstev iz enega žepa v drug, zares prineslo?"
8,Je to iz predloga Izvršnega sveta jasno razvidno?
3,"Mislim, da ne."
29,"Hkrati nam, socialistom, socialna država pomeni tudi možnost regularne in izredne družbene promocije predvsem dostopnega šolanja, financiranega z rednimi davki, zainteresiranost države za čim višjo stopnjo izobrazbene ravni prebivalstva."
8,Za ustrezno prebivalstveno politiko in še za marsikaj.
26,"Zato bi zaključil lahko s tem, da tisti stari Katonov stavek: ""Carthaginen esse delendam"" lahko enostavno poslovenimo za današnjo rabo kot: za Slovenijo smo odgovorni Slovenci."
20,"Prav zato socialisti menimo, da zakon o zagotavljanju sredstev za skupne družbene potrebe, predvsem na področju družbenih dejavnosti, ni domišljen."
7,Je zgolj omejevalen in kot tak nesprejemljiv.
5,"Predlagamo, da ga Skupščina zavrne."
2,Hvala lepa.
4,Besedo ima gospod Žagar.
7,"Gospod Žagar, Plešivičnik želi dopolniti svojo diskusijo."
1,Prosim!
22,"Moral bi popraviti samo majhen spodrsljaj, v mislih sem imel kolego Pintarja in ne gospoda Pirnata, ko sem predstavil Gospodarsko zbornico zdravstva."
5,"Torej, kolega Pintar je to."
2,Hvala lepa.
4,Gospod Žagar ima besedo.
29,"Pozdravil bi predlog oziroma podprl bi predlog Izvršnega sveta, ki se v glavnem ne nanaša na zmanjšanje proračuna republike, občin in delno na sredstva, ki se odlivajo v federacijo."
6,V odstotkih bi poudaril z naslednjim.
8,"Gospodarstvo rešujemo zaradi tega, ker je v težavah."
15,"Priča smo padanju prodaje, visoki nelikvidnosti, bistvo vsega pa je, da je gospodarstvo zelo šibko."
16,"Predlagal bi, da vlada določi nivo obremenitve, morda je to prvi poskus, kar je zdaj naredila."
27,"Vlada je dolžna določiti nivo, za katerega menimo, da bo gospodarstvo še sposobno tekmovati in ki bo hkrati posledično omogočal javni službi, da bo lahko normalno živela."
27,"Menim, da je treba slej ali prej priti na nivo, kar se tiče davkov izplača in prispevkov, od sedanjih cca 110% na neto okoli 60 do 70%."
7,To je normalno pri vseh sosednjih deželah.
6,Zasledujem pa pri tem naslednje principe.
14,Ta davčna politika oziroma obremenjevanje gospodarstva naj bi bilo v smislu investiranja v njega.
47,"Poglejte, če imamo kmeta, ki nekaj pridela in mu vzamemo pol pridelka, je bolje, da temu kmetu omogočimo, da bo več pridelal in mu bomo še vedno lahko vzeli pol pridelka, ampak tega pol bo veliko več kot prej, ko smo mu onemogočali, da je lahko delal."
24,"Tudi menim, da je eden od principov, ki jih je treba zasledovati ta, da moramo biti vsi enaki v slabem, trenutno smo v slabem."
23,"In nikakor ne mora biti nihče v bistveno slabšem ali boljšem položaju, to velja za gospodarstvo in za javne službe oziroma za porabo."
29,"Tudi davek na plače je lahko manjši, če se to prerazporedi, da se obdavči namesto plače nekoliko večji dobiček na koncu, seveda pri tistih podjetjih, ki ga sploh ustvarjajo."
5,To je en sklop razbremenitev.
21,"Drugi sklop, ki pa mislim, da je zelo bistven in ki ni zajet v predlogu Izvršnega sveta, pa je tečaj dinarja."
26,"Poglejte, mi imamo celotno gospodarstvo v težavah, in sicer so v težavah izvozniki zaradi tečaja, potem vsi tisti, ki proizvajajo karkoli, kar ima konkurenco v uvozu."
10,Zardi prvih in drugih pa so v težavi vsi ostali.
23,"Tečaj pa je zdravilo, s katerim bi lahko bistveno pozdravili tega bolnika, ki se mu reče gospodarstvo, pa nimamo tega zdravila v rokah."
16,"Vladi, slovenskemu Izvršnemu svetu predlagam, da razmisli glede tečaja, ker to bi bila izjemno velika razbremenitev."
16,"Namreč, če človek ni v težavah ali gospodarstvo ni v težavah, ga tudi razbremenjevati ni treba."
30,"Ker imam že besedo in ker je delno povezano z razbremenjevanjem, bi obvestil spoštovane poslanke in poslance, da je naša stranka predložila Skupščini Republike Slovenije deklaracijo o samostojnosti slovenske države."
10,Deklaracija je v usklajevanju in tečejo posvetovalni in usklajevalni sestanki.
9,"Ko bodo zaključeni, jo bomo predlagali na dnevni red."
2,Hvala lepa.
2,Hvala lepa.
5,Besedo ima gospod Jožef Školč.
40,"Zahvaljujem se za repliko, ki ni vezana na dnevni red, prosil bi predsedujočega, da ugotovi pri naših kolegih poslancih bivše obrtniške stranke, kakor se sami imenujejo, ali so registrirani kot so doslej liberalna stranka ali so registrirani kot liberalna stranka."
18,"Če to niso, bi prosil, da se jih pozove, da se predstavljajo tako, kot so vpisani v register."
55,"Sicer je to bilo nekaj časa zabavno, nam je lahko tudi še zdaj, mislim pa, da, če se ne bomo držali pravil obnašanja, in to se je že večkrat pokazalo, ne samo na tem primeru, drugih pa ne bom našteval, da se pač ljudi, ki se ne predstavljajo tako kakor gre, enostavno na to opozori."
23,"Drugih predlogov nimam, prosim pa, da se to ugotovi, ker če imam jaz pravilne podatke, oni v register pod tem imenom niso vpisani."
2,Hvala lepa.
5,Besedo ima gospod Anton Peršak.
11,"Jaz sem Tone Peršak, član Slovenske demokratične zveze in koalicije DEMOS."
27,"To poudarjam zaradi tega, ker bom kritičen do predloga zakona, ki ga predlaga Izvršni svet, ki je, kot se včasih popularno reče, najprej DEMOS-ov, potem pa skupen."
37,"Kritičen bom do tega predloga tudi zaradi tega, ker bi se, če ne bi bil kritičen, moral zdaj najprej opravičiti prejšnji vladi, ker sem bil velikokrat kritičen do njenih popolnoma enakih mnenj, ukrepov in posegov in zakonov."
17,"Ker pa mislim, da je prejšnja vlada ravnala v principu narobe, ne morem zdaj spremeniti svojega mnenja."
50,"Ta ukrep je seveda le eden iz niza tovrstnih ukrepov iz zadnjih let, posledica katerih je predvsem nenehno krčenje programov po eni strani, po drugi strani pa, na primer vse dražje šolanje otrok za njihove starše in to vse dražje šolanje plačujejo isti ljudje, ki plačujejo tudi prispevek za šolstvo."
20,"Le da se, če se to pokrije s prispevki, razporedi breme solidarnostno tudi med tiste, ki trenutno nimajo šoloobveznih otrok."
9,"Sicer pa plačujejo samo tisti, ki jih trenutno imajo."
23,Recimo drug primer: število subvencij za nove slovenske knjige se zadnjih deset let izrazito zmanjšuje in se je že zmanjšalo vsaj za 30%.
10,"Prevodne proze slovenske založbe, razen ene, praktično ne izdajajo več."
3,Vsaj ne sistematično.
22,"Marsikdo bo rekel, to ni važno, saj lahko pet let počakajo, dokler se situacija provincializacije te dežele povečuje po logiki geometrijskega stopnjevanja."
21,Še en primer: število izvedenih televizijskih dram je na slovenski televiziji praktično prepolovljeno glede na stanje pred nekaj leti in podobno.
32,"Mogoče drži podatek, da se je zaradi ustavitve inflacije zbralo na računu družbenih dejavnosti nekaj več sredstev, kot je bilo predvideno, vemo pa, da je ta ustavitev inflacije na nek način navidezna."
50,"Res pa je tudi, da so se cene vendar še naknadno povečevale in iz tega sledi, da je na primer - to bo boljše ilustriral tovariš Pelhan, ko bo prišel na vrsto s svojo diskusijo - da bo Slovenija v prvem polletju realizirala samo dve tretjini programa, ki ga je sprejela skupščina."
30,"Namreč, dve tretjini programa, predvidenega za ta čas, ker običajno Slovenija v prvem polletju realizira 60% kulturnega programa, ker je pač sezona tako strukturirana, letos pa ga bo samo 40%."
11,In tretjinski padec programa je verjetno precejšen udarec za nacionalno kulturo.
10,"Seveda pa je res, da je naše gospodarstvo v krizi."
75,"Toda v krizi je tudi zaradi podhranjenosti družbenih dejavnosti, s katero so pogojeni, kot je to zelo lepo in boljše kot bom jaz, ilustriral že kolega Borut Šuklje, zaradi nižje ravni zdravja, kot je potrebno po evropskih merilih, zaradi premajhnega števila kvalificiranih in višjega visoko izobraženih kadrov, zaradi premajhne udeležbe znanosti in raziskovanja in ne nazadnje zaradi premajhne tehnološke razvitosti slovenskega gospodarstva, ki je deloma tudi posledica pomanjkljivosti na ravneh izobraževanja, znanosti in tako naprej."
12,Z restrikcijami na teh področjih krnimo lastno substanco in gibala svojega razvoja.
53,"In zdaj moj stalni očitek, danes že izrečen in tudi posredno obsojen kot vnašanje političnih tonov v diskusijo o izrazito ekonomskih problemih: Odločili smo se za konfederalizacijo Jugoslavije, obljubili zaustavitev odliva kapitala v federacijo, dejansko pomembne restrikcije, vsaj po številkah, ki jih je včeraj povedal dr. Mencinger, pa izvajamo predvsem na svoj račun."
30,"Ne morem sprejeti odločitve, da se zmanjšujejo predvsem sredstva za slovenske družbene dejavnosti, ki po vseh normah normalnega sveta dobivajo že tako ali tako za tretjino premajhen delež nacionalnega dohodka."
36,"Za ilustracijo navajam v javnosti že velikokrat objavljen podatek: standard za dežele s podobnim dohodkom, kot je Slovenije, je na prebivalca 1,5% nacionalnega dohodka za kulturo, po normah Unesca, pri nas je to manj kot 1%."
6,"Isto velja za izobraževanje, zdravstvo itd."
35,"Hkrati pa še vedno odvajamo, po podatkih, ki smo jih dobili danes od Izvršnega sveta, okoli 7% slovenskega nacionalnega dohodka za JLA, kar pomeni približno dvakrat več, kot v tem pogledu najbolj radodarne evropske države."
44,"Pred dvemi leti smo imeli strokovnjake za ta vprašanja na ustavni komisiji, ki nam je postregel s podatki, po katerih recimo države OECD dajejo za svoje ""ljudske armade"" praviloma od 1 do 1,5%, en sam primer je povedal, da v neki državi dajejo 4%."
19,"Gospod Mencinger pravi, da za republiške potrebe poberemo na način neposrednih davkov oziroma prispevkov približno za 61 milijard din."
10,Za federacijo pa na način posrednih davkov samo 16 milijard.
42,"Teh 16 milijard pa je vendar ocenjeno, kot smo danes videli, po podatkih Izvršnega sveta na okoli 17% federalnega proračuna po drugih, če račun, ki sem ga izračunal drži, pa je to 21%, hkrati pa to pomeni čez 15% slovenskega nacionalnega dohodka."
15,"Sedaj, kako se te številke ujemajo s podatkom, da republika pobere 61 milijard, ne vem."
14,"Če je to res, to pomeni, da praktično nič več ne ostane izven proračuna."
23,"Problem je v tem, da dveh držav ne moremo vzdrževati in da je dejansko napočil čas, ko se moramo odločiti, katero bomo vzdrževali."
36,"Sem zoper predlog vlade, tudi iz razloga, ki je bil danes tukaj citiran, ko je bilo prebrano pismo rudarjev in energetikov iz Trbovelj, ne bom glasoval, kar pa tudi še ne pomeni, da bom glasoval za."
83,"Glasoval pa ne bom proti ob dveh pogojih, in to sta tudi moja predloga za to, da se to sprejme ob zakonu, če bo do sprejema prišlo kot dodatni sklep, in sicer: Prvič: ""Izvršni svet naj nam delegatom in državljanom Republike Slovenije zagotovi, da se tovrstne kratkotrajne akcije razbremenjevanja slovenskega gospodarstva, ki najbolj ogrožajo naš lastni razvoj, ne bodo tudi v prihodnje ponavljale oziroma, da je smisel tega ukrepa predvsem v tem, da bi si Izvršni svet zagotovil čas za oblikovanje drugačnih ukrepov."
27,"Drugič: ""Izvršni svet naj v okviru programa, ki ga bo predstavil na naslednji seji, predloži program in scenarij spremembe političnega statusa Republike Slovenije glede na jugoslovanski okvir."
37,"To je program konfederalizacije oziroma osamosvojitve Slovenije v skladu s pravico slovenskega naroda do samoodločbe in politične in gospodarske suverenost, z dodatkom, da naj ta program upošteva tudi gospodarsko razsežnost in možne posledice tega programa za gospodarstvo."
30,Temu programu naj bo pridružen ustrezen program postopnega zmanjševanja obveznosti Slovenije za proračun Jugoslavije in v drugih oblik odvajanja iz Slovenije v druge republike vsaj za 50% do konca leta.
28,"Ta program naj se začne uresničevati takoj in vanj naj bo vključena opredelitev, da bo Slovenija v prihodnje odvajala sredstva v zvezni proračun samo še na način kotizacij."
2,Hvala lepa.
2,Hvala lepa.
5,Besedo ima gospa Marija Markeš.
8,Govorim v imenu Kluba poslancev Slovenske kmečke zveze.
6,Prehajam na 2. člen predlaganega zakona.
22,Slovenska kmečka zveza se z zmanjšanjem prispevkov iz dobička in prispevka iz dohodka za usposabljanje zemljišč za kmetijsko proizvodnjo ne more strinjati.
18,"Posebej še, ker je bil ta odstotek znižan že s 1. aprilom in bi to pomenilo ponovno znižanje."
4,Naši argumenti so naslednji:
18,"Prvič, bil bi res že skrajni čas, da kmetijstvu končno vendar priznamo, da je tudi to gospodarska panoga."
24,"Na ta način, ko skušamo razbremenjevati en del gospodarstva, pa spet udarimo tisti del, ki je že leta nazaj nosil precejšnje breme slovenskega gospodarstva."
39,"Žal v materialu, ki smo ga dobili, Izvršni svet ni pojasnil, zakaj se je odločil za znižanje prav prispevne stopnje za usposabljanje kmetijskih zemljišč v prvem predlogu in potem še z amandmajem, ki je sploh nesprejemljiv prav za kmetijstvo."
15,"Predvidevamo, da je stvar v tem, ker gre tukaj za usposabljanje zemljišč za kmetijsko proizvodnjo."
59,"Če so s tem mišljeni predvsem realsocialistični meliorativni posegi na veliko družbenih obratih in se s tem opravičuje znižanje prispevne stopnje, (to ne more držati.) Ta prispevek gre prav v zadnjem času končno tudi privatnim kmetom in sicer predvsem za posege v hribovsko kmetijstvo, ki so nujni, za obnovo vinogradov in sadovnjakov, ki so dolgoročna naložba in neodložljivi posegi."
45,"Obenem že sedaj opozarjamo na probleme, ki se bodo ponovno pokazali, ko bomo ogromne površine dobre kmetijske zemlje uničili in izgubili za proizvodnjo, z načrtovanimi avtocestami - s tistim, katerih gradnja je že v teku, da o hitri železnici čez najboljša zemljišča na Dolenjskem ne govorimo."
15,"V kmečki zvezi nas je začudil ta visoki odstotek - 2,40 - za pokrivanje stroškov železniškega gospodarstva."
10,"Pojasnila, zakaj je ta stopnja tako visoka, nismo uspeli dobiti."
17,"Ta se tudi ne zmanjšuje in je v bistvu enaka temu, kar vlagamo v usposabljanje kmetijskih zemljišč."
37,"Pogrešamo in hkrati prosimo Izvršni svet, da naslednjič pri takšnih in podobnih predlogih, za katere sicer upamo, da ne bodo več prihajali na naše mize, hkrati obenem poskrbi za obrazložitev, zakaj se je odločil za tak ukrep."
2,Hvala lepa.
1,Hvala.
4,Besedo ima dr. Voljč.
6,"Spoštovano predsedstvo, spoštovane poslanke in poslanci!"
35,"Jaz bi se rad navezal na prvo razpravo oziroma na prispevek gospoda člana Gospodarske zbornice, ki je med svojim ekspozejem povedal, da so sredstva, namenjena družbenim dejavnostim, v primerjavi s preteklim letom letos realno večja."
33,"Če sem prav razumel, no, ker sem hkrati tudi zdravnik, bi rad zelo na kratko, ne bom vas dolgo gnjavil, odškrnil vrata malo v finančna dogajanja v zdravstvu, kako to v resnici poteka."
46,"Če finančno dinamiko lanskega inflacijskega vročičnega leta prenesemo bodisi v konvertibilne dinarje ali v nemške marke in primerjamo s finančnim programom, ki je namenjen letošnjemu letu, vidimo, da gre že pred predvidenimi in predlaganimi ukrepi Izvršnega sveta za 14,3% realno znižanje sredstev na področju zdravstvenega varstva."
26,"Z dodatno predlaganimi ukrepi se finančna sredstva letošnjega leta, v primerjavi z lanskim letom, zmanjšajo kar za 22%, torej še nekoliko več, kot predlaga Gospodarska zbornica."
10,Vendar je to samo en del finančne resnice v zdravstvu.
52,"Drugi del je tudi v tem, da se zdravstvo in družba vsako leto dogovorita za izvajanje zdravstvenega varstva za takšno in takšno vsoto denarja in da se vsako leto znova dogaja, da družba pravi zdravstvu, sedaj pa nimam več denarja, da bi plačevala tisto, kar si storilo, dasiravno vse storitve tečejo dalje."
12,"Terjatve ostajajo, storitve ostajajo neplačane tudi več mesecev in se ne obrestujejo."
45,"Zadeva gre tako daleč, verjetno veste, da veliko zdravstvenih delovnih organizacij nima denarja niti za to, da bi izplačalo osebne dohodke in si ta denar za osebne dohodke pri tej družbi, ki ne zmore plačati tistega, za kar so se dogovorili, izposoja za kapitalne obresti."
21,"Tako k temu zmanjšanju sredstev, o katerih sem prej govoril, lahko prištejete še to, kar se dogaja v polnem razcvetu letos."
18,"Sedaj je to primer s Kliničnim centrom, kjer sicer ne delam, mi je pa dobro poznana finančna situacija."
36,"Kolikor moram in podpiram razbremenjevanje gospodarstva in uvidim vse razloge Izvršnega sveta za predlog, ki ga je dal, moram hkrati vendarle reči in popolnoma zavrniti vse očitke, da se v okviru družbenih dejavnosti zdravstvo obnaša neracionalno."
24,"Enako nelagodje me, kot recimo družbenega delavca v družbenih dejavnostih, spreletava, ko vidim predlagane odstotke znižanja na področju kulture, šolstva, raziskav, še posebej raziskav."
45,"Predlagani odstotek me je dobesedno ""šokiral"" in vprašati se moram naslednje, ali je do sedaj naša družba za področje raziskovalne dejavnosti že dajala tako velikanska sredstva ali pa naše raziskave vse skupaj tako ali tako niso nič vredne in je čisto vseeno koliko jim vzamemo."
37,"Kar se šolstva tiče, bi se rad navezal, ne vem kdo je že lepo razpravljal o šolstvu, pred časom sem bral sociološko razpravo gospoda Veljka Rusa, ki je rekel, da je slabo šolstvo investicija v prihodnjo revščino."
13,"In moram v celoti podpreti tisto, kar je nekaj v razpravi povedal predhodnik."
91,"Želel bi še nekaj reči, čeprav je videti, da smo očitno že vsi utrujeni in da velik del delegatov pri tako pomembni razpravi o vprašanju, kije sedaj temeljito zamajalo zaupanje v vlado, manjka, bi vseeno rekel, da bi bilo zelo dobro, če bi tudi prizadeti voditelji resorjev, se prvi naši novi ministri, ki so še do včeraj bili v neposredni vlogi tistih,ki so bili v družbenih dejavnostih prizadeti, povedo, kaj oni mislijo o vseh teh znižanjih, kako si predstavljajo to konkretno in na katerih področjih bodo dejavnosti reducirane ali znižane."
17,"In čisto na koncu mi dovolite, da imam ob tem še eno, morda celo malce zlobno vprašanje."
29,"Nimamo v tej naši družbi samo družbenih dejavnosti, imamo tudi veliko družbenih ustanov, pa me zanima, kako družbene ustanove, pa recimo tudi razne zbornice, participirajo na vseh teh redukcijah."
31,"Končam s podporo, da je potrebno gospodarstvo razbremeniti, vendar mislim, da ga je potrebno razbremeniti na način, ki družbene dejavnosti ne prizadeva v smislu, kaj predstavlja napad na duhovnost naše družbe."
2,Hvala lepa.
2,Hvala lepa.
27,"Samo za informacijo delegatom, ne pa za jemanje poguma ali kaj podobnega, povem, da je Zbor združenega dela ta zakon, vključno z amandmajem Izvršnega sveta, že sprejel."
19,"To pa, kot rečeno, naj nikogar od nas ne ovira, da pove ali svoje navdušenje nad njim ali pomisleke."
5,Besedo ima gospod Rudi Šeligo.
3,Spoštovani in spoštovane!
13,"Ta Peršakov uvod ni bil ravno za pogum, je bil pa zelo racionalen."
18,"Hočem reči, da to, o čemer danes govorimo, je tako ali tako racionalno in se s pogumom izključuje."
44,"Žal mi je na začetku, da ni gospod predsednik Toplak pozval (tako kot v prejšnjih ustreznih točkah, recimo predstavnika Gospodarske zbornice) tudi kakšnega predstavnika slovenskega kulturnega zbora, saj smo navsezadnje tudi včeraj nekaj rekli, da bomo gojili to zunaj hišno povezavo za ustrezna področja."
8,Zato bi najprej prebral ustrezno stališče kulturnega zbora.
14,"Predstavnik Slovenskega kulturnega zbora je že prijavljen za razpravo, prijavljen je tovariš Sergej Pelhan."
18,"Potem je to pomota, ker sem razumel, da so mene prosili, naj preberem to izjavo v imenu zbora."
6,Pa naj to naredi gospod Pelhan.
25,"Ujel sem izjavo, ki je bila seveda zelo dobra, da se je treba zavedati, da v zdravstvu, v kulturi in tudi kje drugje nimajo denarja."
14,"Saj podjetja, industrija tudi nima denarja niti za plače in si tudi morajo izposojati."
30,"Preprosto razmišljati na ta način, da gospodarstvo ima, drugi pa nimajo, torej tako, da vse področje družbene nadstavbe nima in je v podrejenem položaju, mislim, da je to slabo razmišljanje."
35,"Potem se seveda zreducira zahteve, da vse družbene dejavnosti pač rabijo več denarja, če bi ga več dobili, bi ga pa še več hoteli imeti. najbrž ne čisto v neskončnost, ampak vendar do določene meje."
25,"Kljub temu da se tega seveda zavedam, pa moram reči, da v taki obliki predloga, kot ga daje naš republiški Izvršni svet, ne morem sprejeti."
8,Razlogov za to je na vsak način več.
34,"Prvo, kar bi rekel, da tako, kar se tiče fonda za nerazvite pa tudi za druge dajatve v federacijo, velja tudi za vsa ta vprašanja, da ne gre za ekonomska, ampak za politično vprašanje."
76,"Če je prvo politično vprašanje (in to je prvo politično vprašanje tudi moje in moje stranke, pripadam Slovenski demokratični zvezi, ki ni liberalna) osamosvojitev Slovenije in če na tem vztrajamo, potem je popolnoma nemogoče v kateremkoli trenutku, v kakršnikoli situaciji gospodarstva reči, moramo poseči z restrikcijami po družbenih dejavnostih, da bomo prav ta cilj dosegli, ker vse restrikcije dosežejo samo to, da se nam bo ta cilj popolnoma oddaljil oziroma ga sploh nikdar ne bomo dosegli."
47,"Prepričan sem tudi po izkušnjah, ki jih imam prek Društva pisateljev in tudi po nekaterih drugih recimo dejavnostih, da če ne bomo imeli suvereno organizirane lastne kulture, tudi navzven, ne samo navznoter, tako ali tako nimamo kaj početi, še celo v srednjeevropskem prostoru, nimamo več kaj delati."
46,"Trenutne izkušnje je imel tudi naš minister v Čedadu, ki so se mu seveda zgodile točno zaradi tega, ker se nismo že zdavnaj prej postavili na stališče, ne samo, da gre za samobitno kulturo slovenskega naroda, ampak tudi za kulturo, ki mora v Evropi suvereno nastopati."
17,"To pa pomeni, da mora slovenski kulturni minister z Evropo suvereno komunicirati, ne pa s posredovanjem Beograda."
45,"Rad bi vam v zvezi s to trditvijo, kako je to izjemno pomembno (ne, koliko bomo mi kulturniki dobili v Sloveniji, ampak koliko je to važno za vstopanje, suvereno vstopanje v svet) ponazoril še z dvema, tremi ilustracijami, ki po moje sploh niso od muh."
18,"Pred tremi tedni, se mi zdi, 21., 22. maja, je bila predstavitev slovenske literature v ""Pompidouju"" v Paritzu."
20,"Nastopali so s svojimi deli in tudi osebno nekateri slovenski pisatelji in tudi pisatelji iz tako imenovanega zamejstva, Koroške, Italije."
36,"Vlada Italije in Vlada Koroške sta v celoti in izdatno podprli slovenske pisatelje na predstavljanju slovenske kulture v Parizu - tudi na ta način, da sta obe vladi, italijanska in avstrijska, kupili knjige, da so tam ostale."
41,"Kar se tiče slovenskih pisateljev, ki živijo v Sloveniji - niti približno niso dobili niti toliko sredstev za potovanje, kaj šele, da bi knjige tam ostale. (Pač pa plačujemo pošto in carino za potovanje knjig, ki je toliko drago kot knjiga sama.)"
1,Naprej.
12,Še vedno imamo v Ljubljani Jugoslovansko avtorsko agencijo s podružnico v Ljubljani.
44,"S komerkoli iz kulturnega sveta v Evropi se pogovarjaš in pride beseda do tega, da rečemo imamo Jugoslovansko avtorsko agencijo v Ljubljani, hkrati pa nekaj ""jamramo"" in se solzimo v svoji samobitni kulturi, seveda samo debelo gleda in mu gredo od začudenja ušesa pokonci."
18,"Ni kulture, literature v Evropi, ki ne bi imela svoje agencije. mi smo še vedno samo provinca jugoslovanske."
26,"Ne govorim to sedaj zaradi odnosa do Jugoslavije, do Beograda, ampak govorim zaradi tega, ker se točno prek te agencije odteka tudi ogromno denarja iz Slovenije."
13,"Podobno je za ZAMTES, podobno velja za zavod malih avtorskih pravic in podobno."
89,"Hočem reči, ko bi (in to so samo nekatere ilustracije) Izvršni svet v tem svojem linearnem predlogu 15%, ki ga samo predpisuje od prejšnje vlade (v tem se strinjam s Peršakom), ko bi v tej utemeljitvi dodal znotraj teh restruktivnih ukrepov, ponudil tudi kakšne strukturne premike, spremembe, kako mogoče tudi tisto, kar bo še vedno ostalo ali pa se nabralo tudi iz drugih virov (nekatere izmed njih sem nakazal) kako se bo to dalo prestrukturirati v bolj učinkovito delovanje, recimo tudi na področju kulture, bi bilo to seveda sprejemljivo."
5,Na ta način seveda ni.
18,"Jaz sem prepričan, da teh 15% slabim gospodarjem nič ne bo koristilo, dobrim pa je že tako bagatela."
28,"Lahko rečem, da po mojem izračunu (ki mi ga pa očitno sploh ni treba utemeljevati, ker ga Izvršnemu svetu tudi ni treba) bi morale biti te restrikcije 42%."
32,"Zakaj ne razpravljamo o tem, na primer, pa bomo vsaj vedeli, nič ni in potrpimo toliko in toliko mesecev, potem pa zahtevajmo od Izvršnega sveta poročilo, kaj se je s tem naredilo."
21,"Znotraj teh 15% mislim, da niti skupščina nima pravice zahtevati poročila, kam je šel ta denar, ker vse skupaj ni nič."
32,"Je pa hud udarec za nekatera področja. ker se pač najbolj spoznam na kulturo, ne mislim pa, da je edina važna ali pa najvažnejša, trdim, da je zanjo to lahko zelo hudo."
2,Hvala lepa.
1,Hvala.
5,Besedo ima Emil Milan Pintar.
5,"Spoštovano predsedstvo, spoštovane delegatke, delegati!"
14,"Rad bi rekel,da ne zavidam vladi v tem trenutku, ob tem njenem predlogu."
10,"Ponavlja se namreč zgodba, ki jo poznamo iz prejšnjega obdobja."
18,"Vsi tisti, ki prihajajo ali prihajamo iz družbenih dejavnosti, na vse pretege branimo, da bi se kaj spremenilo."
27,"Vsi tisti, ki prihajajo iz gospodarstva opozarjajo, da je treba ne samo za toliko, kot je vlada predlagala, ampak še bistveno več odtegniti iz vseh sfer porabe."
23,"To je tudi pokazala informacija, da je Zbor združenega dela že sprejel, saj nihče od nas ni dvomil da bo to hitro sprejel."
33,"Rad bi rekel naslednje, da tudi, če bi bila kakšna druga vlada, bi morala v to kislo jabolko ugrizniti, nekajkrat je tudi prejšnja ugriznila v to, ampak prav to misel lahko sedaj obrnemo."
26,"Če nam je nova vlada prinesla pravzaprav ravno tisto, kar bi nam stara prinesla na mizo kot predlog, potem ne vidim pravega razloga, da imamo novo."
11,"Glasovali smo za spremembe, ne za to, da se to ponavlja."
29,"Zato je tudi nesmiselno razpravljati okoli teh razprav, kako težko je gospodarsko stanje, neprestano se vračamo in opozarjamo, kako je vse skupaj v razsulu in kako težka je situacija."
61,"Rad bi rekel, meni, ki sem nekako sodeloval pri tej stvari, čeprav nisem bil pravi član prejšnje vlade, je jasno, da vlada mora sprejeti 20 do 30 resnih odločitev vsak teden in da je situacija danes težka tudi zato, ker je prišlo do interregnuma zadnjih dveh, treh mesecev in se je zelo malo teh odločitev sprejemalo, zato pa je ta problem."
11,"Ne želim te vlade, ki je prišla s tem predlogom, kritizirati."
33,"Če bi mi imeli odbore in komisije, ki bi funkcionirale ali če bi na nek način sodelovali v pripravljanju gradiva, bi lahko vse te svoje misli, ki jih bom tukaj povedal, posredoval tam."
19,"Vendar, dokler tega ni, mi ne ostane drugega, kot da poskušam stvari tu povedati in opozoriti na določene probleme."
9,"Prva stvar, na kar bi rad opozoril, je naslednja."
32,"Strinjam se s tistimi, ki so rekli, da so ti ukrepi gasilski oziroma linearni in ne vodijo pravzaprav naprej, ampak na nek način vodijo nazaj in ohranjajo realsocialistično filozofijo poprečij in indeksiranja."
22,"Vodijo tudi še bolj nazaj v realsocialistično obnašanje, vsak bi rad preživel tak, kakršen je, ne vodijo pa v produktivno naravnano družbo."
5,Situacija je pa izjemno komplicirana.
27,"Komplicirana je v tem, da številna podjetja,ki so pred stečajem, niso pred stečajem predvsem zato, ker bi bil osnovni problem denar ali nelikvidnost ali manjkanje denarja."
14,"To iluzijo ima tudi Marković, zato poskuša v gospodarstvo posegati predvsem s finančnimi transakcijami."
14,"Tisto, kar počne, sem jaz imenoval obnašanje v bistvu ""računovodje na poziciji družbenega stratega""."
30,"Bojim se, da če mi sprejmemo ukrepe, ampak nisem proti in ostanemo samo pri teh, bomo naredili točno to - poskušamo z nekaterimi finančnimi transakcijami rešiti situacijo, ki je izjemno kompleksna."
79,"S številnimi segmenti smo pripeljali naša podjetja do tega, da se obnašajo stečajno, ne pa sanacijsko, da hočejo pod besedo ""preživeti"" razumeti preživetje v taki strukturi, v kakršni smo danes in ko pravim ""podjetja"", ne mislim samo na podjetja v gospodarstvu, kajti še vedno imamo v bistvu podjetniško logiko tudi v celi vrsti družbenih področij, naj gre za gospodarsko infrastrukturo, kot so recimo železnice, energetika, naj gre za družbeni del infrastrukture, kot so bolnice, inštituti, šole in tako dalje."
47,"In zato se bojim, da bomo naredili naslednje: s takšnim ukrepom bomo prenesli del sredstev iz sektorja ena - iz družbenega sektorja, ki je že dalj časa pred infarktom, s tem pa povzročili na obeh straneh to infarktno stečajno stanje, ne da bi v resnici spremenili pogoje gospodarjenja."
11,"To je tisto, za kar mislim, da je pomanjkljivost teh ukrepov."
32,"Ta realsocialistična ekonomija preteklega obdobja nam je pustila to misel, da vedno lahko pritisnemo v neki fazi na vlado, pritisnemo na družbo: ne moremo shajati s tem denarjem, dajte nam več denarja."
15,"Ta misel je vedno tri, štiri korake pred tem,da bi se podjetja obrnila vase."
12,"Zopet, ko pravim podjetja, mislim na oboja, kajti oboja so še podjetja."
48,"Mi smo zakon o podjetjih sprejeli, zakona o ""nonprofit"" organizacijah, ki ne bi bila podjetja, pa seveda še nimamo in zato se šola obnaša kot podjetje, saj vidite, da se je obnašala fakulteta kot podjetje, ko je šla v poslovanje z Elanom, tam so bili čisto podjetniški odnosi."
24,"To nam je pustilo misel, da najtežja stvar, ki nas lahko doleti, ni stečaj, ampak je sanacija in zato so delavci zainteresirani za stečaj."
37,"Povsem zgrešena socialna politika jim je tu dala visoko stopnjo zaščite, zato so direktorji zainteresirani za stečaj, ker je to veliko lažje kot sanacija, tako ali tako pa ničesar ne izgubijo pri kapitalu, ker niso njegovi lastniki."
22,"Še pred tem pa poskusijo tisto, kar je še najlažje: opozoriti vlado, da bodo štrajkali, če vlada ne zagotovi malo več denarja."
13,No in v tej komplicirani situaciji se ti ukrepi zdijo meni zelo poenostavljeni.
14,"K temu nas navajajo občasno še podatki, ki so prirejeni tako, kot nam ustreza."
30,"Na primer, na klop ste dobili primerjavo izplačanega mesečnega osebnega dohodka med gospodarstvom in družbenimi dejavnostmi, uradne statistične podatke, ki lepo kažejo, koliko imajo družbene dejavnosti bistveno večje osebne dohodke."
33,"To je v tem trenutku potrebno, ker glasujemo za odvzem denarja družbenim dejavnostim in tu notri vidite večje osebne dohodke, ne da bi kdorkoli z besedo omenil, da je izobrazbena struktura povsem drugačna."
13,"In če izvedemo stvar na povprečno izobrazbo, bi mogoče dobili povsem drugačne podatke."
19,"Ampak ta drugi obrat nam nekdo hrani za september, ko bomo morali obremeniti gospodarstvo, da bomo pokrili družbene dejavnosti."
15,"Takrat bomo prišli s tem drugim podatkom, ki bo zopet utemeljeval potrebo po obratnem ukrepu."
33,"Ponovno poudarjam: nisem proti ukrepom, tisto, kar je vprašljivo, je po mojem, njihova nezadostnost, ne premajhna radikalnost, ne premajhna radikalnost, nezadostnost, ker so samo v segmentu finančnih transakcij, ne pa družbene razvojne strategije."
9,"Da ne grem naprej, bom predlagal naslednje dopolnilne sklepe:"
60,"1. Mislim, da je treba v vseh podjetjih, kito želijo, vsa posojila, ki jih imajo, spremeniti v pravi fazi v obveznice, v drugi fazi pa v delnice in doseči, da je ta denar, denar kot osnovno sredstvo podjetij, ne pa nekoga drugega, tudi, kadar je to nekoga drugega, je s tem dana samo soupravljalska pravica, prek delniškega sistema nekoga drugega."
12,S tem dosežemo prvo fazo koncentracije kapitala ali tako imenovane kapitalizacije podjetij.
5,"Kajti, doslej smo reagirali napačno."
24,"Dati železarni Jesenice družbeno posojilo za to, da bi šla v naslednjo fazo modernizacije, da bo lahko družbeno posojilo vrnila, to je seveda iluzija."
16,"To dopovedujem, ker pa nisem ekonomist, mi ekonomisti ne verjamejo, drugi pa mi sploh ne verjamejo."
44,"Zato mislim, da je treba pač za naslednjo fazo tehničnega razvoja imeti večjo količino kapitala in če ga nekdo vloži, naj ga vloži trajno, s tem da dobi samoupravljalske pravice, na pa misel na to, da bo lahko ta kapital potegnil nazaj iz železarne."
38,"Saj vlada se je sedaj ukvarjala z železarno, jo morala rešiti, rešila je na čuden način, jaz še nisem v tej fazi, v teh 100 dneh v tistem razpoloženju, da bi vprašal, na kakšni pravni osnovi je rešila."
19,"Se pa strinjam, da je rešila, ampak pravna osnova bo razprava potem, ko bodo drugi prišli s podobnimi zahtevki."
37,"To se pravi, prvi sklep, ki ga predlagam, je sprememba vseh kreditov v podjetjih, kjer podjetja želijo, najprej v obveznice, potem pa v zelo kratkem roku enega leta v delnice, s pravico soupravljanja, ne pa odtegnitve kapitala."
2,Drugi ukrep.
15,Takoj aktivirati razvojno banko in zagotoviti kvalitetna sredstva za dobre razvojne projekte in za zaposlovanje.
4,To sta dva elementa.
38,"Predlagam, da tiste 3,3 točke, o katerih je včeraj govoril gospod Mencinger, za kolikor naj bi se zmanjšal prispevek za SPIZ in ki znaša, če se prav spomnim številk, 600 milijonov, spremenimo v 5%, oziroma pet indeksnih točk."
32,"Vendar jih ne oblikujemo kot zmanjšanje prispevkov, ampak kot poseben intervencijski fond za projekte, usmerjene v gospodarstvo in za zaposlovanje v gospodarstvu, zlasti v malem gospodarstvu in privatnem gospodarstva za selektivne projekte."
10,"Kajti bolj kot manjka gospodarstvu kapitala, mu manjka uporabnega znanja."
36,"Za ta denar pa lahko potem naredimo reperkusijo znotraj proračuna znanosti, ampak ne na ta način, da bi ga zmanjšali, temveč da bi 1/3 teh ljudi vpregli v pomoč gospodarskim projektom, ne pa za fundamentalne raziskave."
25,"Leta 1979 smo v Sloveniji od združenih sredstev dajali 33% za uporabne raziskave,leta 1989 ko smo šli v ukinitev SIS-a, pa samo še 8,9%."
11,"To se pravi, tu je narejen izjemen premik v škodo gospodarstva."
36,"Tretji ukrep, ki ga predlagam je, da vlada takoj redefinira zaposlitveno in njej kompatibilne elemente socialne politike z vsemi izračuni in projekcijami, tudi finančnimi, ter to politiko tako definira, da bo zainteresirala ljudi proti stečajni naravnanosti."
29,"Kajti trdim, da imamo sedaj stečajno naravnanost v vseh podjetjih zato, ker je politika tako definirana, da razbijemo to logiko stečajne naravnanosti in da ljudje začnejo čuvati svoje delo."
23,"Čuva se ga pa s tem, da se ga boljše opravlja, ne samo s tem, da se od vlade zahteva, naj ga plačujem."
5,"Četrti sklep, ki ga predlagam."
11,Vlada naj takoj zagotovi gospodarstvu dodaten kapital - predlagam zadolžitev v tujini.
12,"Vem da tega ne more storiti republika, lahko pa to naredijo podjetja."
16,"Imamo celo podjetja, ki so že šla v pogodbo s tujimi bankami, te pogodbe so podpisane."
28,"Na svetovnem oziroma evropskem trguje kapital dosegljiv po 5 in pol odstotni stopnji, vi pa veste, da ga nam domača banka ponuja po 30% stopnji, če najameš posojilo."
94,"Mislim, da bi morala vlada tu poskrbeti vsaj za 500 milijonov nemških mark, prejšnja vlada je o tem razmišljala, prek česarkoli in da ta kapital, ne v obliki posojil, temveč v obliki delnic takoj nameni za tri cilje: prvič, za pospeševanje odpiranja novih delovnih mest; drugič, za prestrukturiranje tam, ko gre za prehod s prodajo na domačem na prehod na prodajo na tujem trgu in tretjič, za pokrivanje izvoza tam, kjer v izvozu dosegamo polno ceno produkcije, težave imamo pa z realizacijo v smislu kasnitve, saj vemo, da nas tu tujina kar lepo potiska."
15,"Prepričan sem, da bi pritegnitev tujega kapitala sprostila nekatera dogajanja in sprostila procese kapitalne koncentracije."
1,Petič.
19,"Predlagam, da sprejmemo sklep, da Izvršni svet ne more iti v tako poenostavljeno zamrzovanje plač, kot je tu predvideno."
29,"Mislim, da ta administrativni, ne samo gasilski, ampak niti kratkoročno ne bi smel biti, čeprav se strinjam, d bo Izvršni svet na nek način moral poseči v to politiko."
29,"Če nimamo, in dokler nimamo, kolektivnih pogodb, mislim, da bi Izvršni svet moral iti, ne v zamrzovanje, ampak v določanje plač povsod tam, kjer so plače pripeljane iz proračuna."
11,"To je mnogo več kot zamrzovanje, pa hkrati mnogo bolj fleksibilno."
10,Na drugi strani bi moral biti sposoben odločiti za zamrzovanje.
7,"Tudi to bolj fleksibilno, kot je zamrzovanje."
16,"Tu je cela vrsta notranjih ukrepov, za katere nimam časa, da bi vas utrujal s podrobnostmi."
27,"Šesti sklep, ki ga predlagam. izvršni svet, če mu dovolimo, da sprejme te ukrepe, bi moral bistveno zmanjšati omejitve za vpise v srednje šole in na fakultete."
52,"Z ustreznimi ukrepi pa mora na teh področjih zagotoviti normalno evropsko uspešnost ljudi in to na obeh straneh, tistih, ki so tam delavci in vemo, da jim je sedaj mnogokrat ta posel sekundaren ali terciaren in tistih, ki tam študirajo - tudi nekaterim od njih je ta del posla lahko sekundaren ali terciaren."
40,"Z zmanjšanjem - na primer socialne varnosti v prehudem ""pavziranju"" in tako dalje, se da tu marsikatero stimulacijo narediti in s povečano kontrolo izvajanja programa in vezanjem osebnih dohodkov na uspešnost izvajanja programa, in tako dalje, se da tudi marsikaj narediti."
14,"Skratka, mislim, da so ukrepi, o katerih govorimo, samo ob teh dodatnih ukrepih sprejemljivi."
25,"Zato predlagam, da tokrat naredimo obratno, kot smo prej, ne da nam predsednik najprej ponudi v glasovanje predlog Izvršnega sveta, potem pa še vse ostale."
27,"Predlagam, da najprej obravnavamo vse dodatne sklepe in ponudimo v glasovanje, potem pa se bomo glede na to opredeljevali, ko bomo glasovali o osnovnem predlogu Izvršnega sveta."
2,Hvala lepa.
10,"Preden gremo naprej, po vrsti, kot ste prijavljeni, še to."
11,"K besedi se je prijavil tudi podpredsednik Izvršnega sveta, gospod Mencinger."
10,"Sprašujem ga ali bi raje počakal, da sliši vse razpravljalce?"
10,"Zdi se, da se bo naša debata še dolgo vlekla."
18,"Slišali smo razloge za in proti, tudi mi, socialdemokrati, imamo pomisleke in stališča, ki soglašajo s temi predlogi."
10,"Na koncu pa bo odločilo glasovanje, kot pri prejšnji točki."
13,"S tem pa nočem reči, da bi razpravo zavirali, ker je zelo potrebna."
19,"Te ukrepe, ki jih bomo, vsaj večina socialdemokratov podprli, spremljamo z velikimi zadržki, ki jih je treba danes izreči."
33,"Podobno kot pri prejšnji točki - pomoč nerazvitim - mora biti vključena tudi v program vlade, vendar v tej gospodarski krizi moramo najprej zagotoviti sredstva za lasten razvoj, za lastne nerazvite, za sanacijo lastne industrije."
52,"Plačevanje na račun družbenih dejavnosti je sporno samo po sebi in je dejansko praksa prejšnjih obdobij in tudi, če jo tudi socialdemokrati sprejmemo z velikimi zadržki menimo, da je to gasilski ukrep, ki ima še to pomanjkljivost, da je linearen, kar pomeni dejansko finančno transakcijo, ki dolgoročno ne more rešiti teh problemov."
18,"Ukrepi so verjetno potrebni, ker je slovensko gospodarstvo pred stečajem in je potrebno poiskati vse možne vire financ."
18,"Vendar pa pričakujemo in od te vlade tudi zahtevamo, da zgradi strategijo, ki mora temeljiti na drugih postavkah."
12,"Danes, kakor je bilo že večkrat izrečeno, razbremenjujemo gospodarstvo na račun Slovenije."
31,"Mi smo v predvolilni kampanji večkrat poudarjali, da bomo radikalno ukinili odlivanje naših sredstev v druge republike in tukaj smo tudi pričakovali, da se bo več storilo in to tudi pričakujemo."
16,"Smo za kotizacijo in še sredstva, ki jih bomo namenili federativni državi, moramo hitro radikalno zmanjševati."
31,"Verjetno bo potrebna tudi zadolžitev v tujini, predvsem pa je potrebno razbremenitev iskati pri tistih zadevah, ki niso produktivne, to so investicije, kot je vojska in drugi fondi na nivoju federacije."
13,"Ponovil bi samo končno misel predgovornika, za nas je vzdrževanje dveh držav predrago."
7,"Če pa prištejem še občine, so to..."
15,"Če se tu ne bo radikalno nekaj premaknilo, verjetno ne bo rešitve za naše gospodarstvo."
30,"Še enkrat poudarjam, da sprejmemo te ukrepe, jih sprejemamo z določenimi zadržki, kot nujno zlo, upamo pa, da bo v kratkem predstavljen celovit program, ki bo temeljil na drugih virih."
1,Hvala.
4,Besedo ima gospa Pretnarjeva.
3,Lep pozdrav vsem!
51,"Oglašam se iz treh razlogov, in sicer zato, ker smo Zeleni Slovenije v svoj program zapisali, da se bomo zavzemali za zvišanje standardov na področju družbenih dejavnosti, drugič, ker sem zaposlena na področju družbenih dejavnosti in se bom jutri zopet srečala s svojimi kolegi v šoli in tretjič, ker sem ženska."
5,Zakaj se oglašam kot ženska?
10,"Zato, ker smo v družbenih dejavnostih zaposlene v glavnem ženske."
29,"Zmanjševanje prispevnih stopenj za družbene dejavnosti bi torej pomenilo slabšanje materialnega položaja žensk, slabšanje naših pogojev dela in tudi zniževanje standardov uslug, ki jih v veliki meri koristimo ženske."
11,"Včeraj ste glasno zaploskali kolegici, ki je zahtevala lingvinistično enakopravnost žensk."
12,"Zato pričakujem, da se boste tudi danes zavzemali za našo ekonomsko enakopravnost."
34,"Razumem katastrofalen položaj slovenskega gospodarstva, težave naše vlade, ne strinjam pa se z njenimi ukrepi, ki posegajo le v družbene dejavnosti, ne posegajo pa v 15% nacionalnega dohodka, ki ga dajemo za financiranje federacije."
22,"Zato predlagam, da sprejmemo zmanjševanje sredstev za družbene dejavnosti le v primeru, če se za enak odstotek zmanjšujejo tudi sredstva za federacijo."
32,"To bi pomenilo več kot 2% nacionalnega dohodka Slovenije, kar je toliko, kot dobi naša kultura v dveh letih, ali več kot polovico denarja, kot ga dobi celotno izobraževanje v celem letu."
26,"Mislim, da bi bilo zmanjševanje sredstev za federacijo zanjo tudi vzgojno, saj bi se pričela tudi drugače obnašati do dolgov, ki jih ima do nas tujina."
30,"Tu mislim na tistih 550 milijonov dolarjev oziroma 2 milijarde dolarjev, kot je včeraj tovariš Gerbec izrazil na TV in na tistih 700 milijonov dolarjev, ki nam jih dolguje Irak."
29,"Gospe in gospodje, če mi boste očitali naivnost glede gornjega predloga, bi to pomenilo, da je naivnih še najmanj 50% Slovencev in da imamo za seboj silno številčno podporo."
1,Hvala.
5,Naslednji ima besedo gospod Buser.
21,"Cenjeno predsedstvo, spoštovane poslanke in poslanci, vem, da je vsaki vladi težko, da je bilo prejšnjim vladam in je tudi sedanji."
12,"Vendar, ravno s takšnimi ukrepi, kot je prejšnja, posega tudi današnja vlada."
17,"Se pravi, da jemlje tam, kjer ni prav nič več jemati - to je na področju družbenih dejavnosti."
13,Včeraj ste dobili na mizo dopis oziroma opozorilo Inštituta Jožefa Stefana iz Ljubljane.
16,Takšnih vlog bi lahko prispelo še nekaj deset in prav tako eminentnih raziskovalnih inštitucij in univerz.
21,"Ko je govoril naš kolega z Gospodarske zbornice, je rekel, da je naše gospodarstvo zelo obremenjeno, bolj kot v drugih državah."
36,"Pravimo pa tudi oziroma dopis Jožefa Stefana pravi tako: ""Slovenija po deležih, namenjenih znanosti in visokemu šolstvu, že sedaj bistveno zaostaja ne samo za razvitimi državami, ampak tudi za takšnimi, s katerimi bi se lahko primerjali."""
26,"Z delovnega področja znanosti in visokega šolstva, od koder prihajam, lahko rečem: tam ni več česa jemati in se obnašamo zares stabilizacijsko, še več kot to."
15,"Če bomo jemali tam, smo pretrgali popkovino, s katero se naše novo dete Slovenija napaja."
22,"Res je to, kar je rekel gospod Pintar, da imajo univerze vedno manj aplikativnih raziskav, ker ne dobijo iz gospodarstva svojega deleža."
16,"Vendar se sprašujem: ali je res gospodarstvo že našlo vse tiste rezerve, ki jih še ima."
6,Ali ni naše poslovanje mnogo predrago?
15,"Ali je ljudem, ki pripeljejo v stečaj podjetje, do tega, da delavec ostane na cesti?"
28,"Tisti, ki je imel plače 30 ali 40 milijard starih din, se pravi 3-krat ali 4-krat več kot redni univerzitetni profesor, ali on razmišlja, kaj je pravzaprav storil?"
25,"Strinjam se z gospodom Pintarjem, ko je rekel, da morajo napraviti sanacijske programe gospodarstva, ne pa drugih programov za stečaj, da delavca porinejo na cesto."
4,Ne gre tako dalje.
12,"Če vzamemo primer v visokem šolstvu, nam ostajajo asistenti, ki niso najboljši."
10,"Najboljši kader odhaja v gospodarstvi, ker je tam bolje plačan."
16,"Listina, ki smo prejeli, kolikšna je plača v gospodarstvu in kolikšna na visokih šolah, je zgrešena."
3,Pojdite vprašat asistente!
20,"V gospodarstvu mlad človek dobi stanovanje takoj, na univerzi nimamo sredstev, da bi asistent lahko dobil skromno sobico v Ljubljani."
8,In še in še stvari bi lahko našteval.
27,"In najmanj bi prosil to, naj bi bil sklep oziroma čista gola prepoved, da ne iščemo sredstev niti z enim dinarjem ali najmanjšo paro v družbenih dejavnostih."
17,"Do sedaj ste govorili o šolstvu in zdravstvu, govorimo pa lahko tudi o znanosti in raziskovalni politiki."
6,Ne moremo in tega ne zmoremo!
11,"In na to mislimo, preden glasujemo o sprejetju tega predloga zakona."
10,"Jemljimo tam, kjer je in ne tam, kjer nič ni!"
2,Hvala lepa.
1,Hvala.
12,"Na vrsti je Sergij Pelhan, ki razpravlja v imenu Slovenskega kulturnega zbora."
7,"Moram povedati, da je prišlo do pomote."
53,"Spregovoril bom v imenu Programskega odbora za kulturo, ki ga je imenovala Skupščina Republike Slovenije v prejšnji sestavi januarja letos z namenom, da spremlja izvajanje sprejetega programa kulture na republiški ravni v letošnjem letu in da seznanja Skupščino o zadevah s področja kulture, katere so, tako kot je danes primer, na dnevnem redu."
39,"Programski odbor za kulturo je na svoji zadnji seji razpravljal o predlogu znižanja sredstev za kulturo na republiški in občinski ravni ter ugotovil, da je tovrsten predlog kulturnopolitično in strokovno nesprejemljiv, saj lahko povzroči izredno osiromašenje na kulturnem področju."
17,"Kljub temu, da je sedaj Izvršni svet delno spremenil predlog, menim, da situacija za kulturo ni drugačna."
9,Zato vas seznanjam s stališči Programskega odbora za kulturo.
35,"S kulturnopolitičnih razlogov ni sprejemljiv zato, ker prvič, izhaja iz napačnega izhodišča, da so družbene dejavnosti in kultura znotraj njih, breme družbe ter da je moč rešiti naše gospodarstvo z omejevanjem sredstev za družbene dejavnosti."
33,"Skupaj s pokojnim Bojanom Štihom bi dejal, da kapelica ob cesti, mislim stari mlin ob reki, Plečnikove Žale in ostala kulturna dediščina niso ne gospodarstvu ne narodu v breme, ampak so bogastvo naroda."
14,"Izkušnje nam tudi povedo, da z desetletnim omejevanjem sredstev za kulturo nismo rešili gospodarstva."
18,"To je dandanes še v večji stiski, kot je bilo leta 1971, kultura pa je vse bolj siromašna."
23,"In če že ščitimo ekonomsko suverenost republike z manjšimi odvajanju v federacijo, vas vprašam, ali ni tudi kulturna suverenost sestavni del narodove suverenosti."
1,Drugič.
26,"Posebej za kulturo predlog ni sprejemljiv, ker pozablja, da so nekateri elementi kulturnih programov, na primer osebni dohodki zaposlenih, bistveno nižji kot pri drugih družbenih dejavnostih."
13,Na to dejstvo vedno dobimo odgovor: zmanjšajte programe in uredite osnovne dohodke zaposlenih.
6,Odgovor pa je pri kulturi znan.
31,"Za narod so bistveni kulturni programi in njihovo izvajanje, obnavljanje spomenikov, nakupi knjig, podpiranje domače ustvarjalnosti - od likovne, glasbene, literarne do gledališke, podpiranje kulture manjšin in naših zamejskih Slovencev ter zdomcev."
18,"Zato mora vsebovati program Republiškega komiteja za kulturo izvajanje vsebinskih nalog, ne le socialnega varovanja zaposlenih v kulturi."
10,Tovrsten predlog za kulturo ni sprejemljiv iz naslednjih strokovnih razlogov:
1,Prvič.
14,Ker izhajam iz matematike in ne iz spoznavanja dejanskih možnosti nadaljnje racionalizacije v kulturi.
6,Racionalizacije so možne tudi v kulturi.
12,"Toda izvajati jih je mogoče iz vsebinskih, ne pa iz matematičnih izhodišč."
30,"Tako predlog ne upošteva dejstva, da je na ravni republike potrebno zagotoviti sredstva za uskladitev osebnih dohodkov, zaposlenih v kulturi, kot je to bilo že storjeno za druge družbene dejavnosti."
26,"In da je tovrsten sklep prejšnja vlada oziroma ustrezni odbor že sprejel, s tem, da bo zadeva izvajana takoj, urejena pa najkasneje ob rebalansu republiškega proračuna."
14,"Le-ta pa po prvih navodilih, ki smo jih sprejeli, predvideva znižanje sredstev za kulturo."
38,"Medtem ko se na drugih področjih tovrstni problemi pod pritiski, štrajki in drugimi grožnjami hitro razrešujejo, se z reševanjem enakih problemov v kulturi odlaša, tako da imajo delavci v kulturi vse bolj občutek, da so državljani drugega reda."
43,"Konkretno: valorizacija osebnih dohodkov in materialnih stroškov, ki so bile konec lanskega leta drugje izvedene, v kulturi, kljub sredstvom, le-te smo prenesli iz Kulturne skupnosti na republiški proračun, še niso bile uresničene, saj naši izvajalci iz republiškega proračuna teh sredstev niso dobili nazaj."
16,In tudi zato je program pri vrednotenju osebnih dohodkov manjši kot pri drugih za letošnje leto.
1,Drugič.
30,"Kljub dejstvu, da novi predlog ne predvideva znižanja stopnje za kulturo v letošnjem letu na ravni republike, pa dana stopnja ne zagotavlja sredstev za že sprejeti program v tej skupščini."
18,V prvih petih mesecih je bilo zbranih na republiški ravni dane stopnje 388 milijonov dinarjev za slovensko kulturo.
7,Morali pa bi zbrati 515 milijonov dinarjev.
2,In dalje.
9,Pri omejevanju se tudi ne upošteva struktura finančnih sredstev.
28,"Pri kulturi je v programu 70% materialnih stroškov in inflacija za materialne stroške je doslej bistveno večja kot pa za osebne dohodke, kar je primer na drugih področjih."
1,Tretjič.
12,Amandma o 15% zmanjšanju sredstev na ravni občin za kulturo ni ugoden.
19,"Poznavajoč dejstvo, da praviloma vsa leta doslej nato občine v večjem odstotku zmanjšujejo sredstva kulturi in drugim družbenim dejavnostim."
24,"Zato je amandma, ki glede kulture ne navaja več omejitev za 12,5% v občinah, kot je bilo to prej, za kulturo lahko bistveno slabši."
1,Četrtič.
25,"Amandma tudi ne upošteva dejstva, da so nekatere občine doslej že znižale sredstva in stopnje v prvih petih mesecih letošnjega leta, nekatere pa sploh ne."
15,"Zato bodo lahko, kot vedno doslej, tiste občine, ki izvajajo dogovore in sklepe, dvakrat prizadete."
3,Petič in nenazadnje.
23,"Ni mogoče odločati o znižanju sredstev, ne da bi se hkrati odločali tudi o zmanjšanju programov in za to nosili potem tudi odgovornost."
34,"Zato v imenu Programskega odbora predlagam, da se na nivoju občin pri 15% predlogu o znižanju sredstev v občinah upošteva že vsa dosedanja znižanja oziroma neznižanja za družbene dejavnosti in za kulturo še posebej."
37,"Šestič, da se upošteva kritičen položaj v kulturi in na republiškem nivoju, da s takojšnjo ureditvijo odprtih problemov za leto 1989, za kar so bila sredstva že dana tudi proračunu, se ta sredstva dajo izvajalcem v kulturi."
17,"Prav tako se prej uredijo odprta vprašanja ob rebalansu, upoštevajoč specifičnosti v kulturi, ki sem jih navajal."
13,"Naj se takrat v Skupščini odloča tudi glede črtanja nekaterih, že sprejetih programov."
7,To ne more biti le odgovornost komiteja.
25,"In še moj osebni predlog, ki se mi je porodil, ko sem vas danes poslušal, ker sem pričakoval, da bo razprava o tej temi zanimiva."
32,"Ko ste razpravljali v zvezi s prenehanjem plačevanja prispevkov v sklad za nerazvite, je bilo večina za to iz načelnih razlogov, ne toliko iz ekonomskih. in jaz se s tem tudi strinjam."
17,"Vendar iz istih razlogov predlagam, da danes izvzamete kulturo iz omejevanja, kajti načelni bodite pri vseh zadevah."
9,S tem se boste dokazali tudi kot kulturni parlament.
2,Hvala lepa.
4,Podpredsednik želiš še pojasnilo?
7,"Opravičujem se, ker sem zakrivil ta nesporazum."
38,"Sam sem predstavil gospoda Pelhana kot predstavnika Slovenskega kulturnega zbor zato, ker je imel tovrstno diskusijo na ustanovnem zboru Zbora in ko smo se dogovarjali za njegov nastop, sem tudi razumel, da bo v tem smislu govoril tukaj."
23,"Zato vas prosim, da takrat, ko se bo Rudi Šeligo vrnil, dovolimo, da prebere sporočilo Slovenskega kulturnega zbora, ki zdaj ni bilo prebrano."
5,Besedo ima gospod Milan Balažic.
4,"Spoštovani predsednik, spoštovani zbor."
8,"Bom kratek, ker se ne bi rad ponavljal."
14,"Res pa je, da bolj ko se ta razprava odvija, bolj se zadeve zapletajo."
6,Vse več zadev nam postaja jasnejših.
16,"Plus temu smo poslanci pred posebno težavo, to je, da razpravljamo o drevesih, preden vidimo gozd."
7,"To se pravi, razpravljamo o nekaterih zadevah."
26,"Na žalost moram zopet ugotoviti, ker nimamo programa vlade, je težko razpravljati tudi o takšnih ukrepih, ki so, kot je bilo že večkrat rečeno, gasilsko naravnani."
10,"Ne bi se strinjal, da so ti ukrepi realsocialistične narave."
33,"Če malo spremljamo izjave posameznih ministrov v vladi, v javnosti in njihove nastope, menim, da ne gre več za tisto logiko, ampak za drugo, ki ima morda v nekih točkah celo slične elemente."
33,"Vendar dajem to, kar bom zdaj rekel, pod navednice, ker dokler tega programa vlade ne bo, ne bom za gotovo vedel, ali je to to, kar bom povedal in takrat o tem diskutiral."
5,Gre pa za naslednjo stvar.
36,"Mislim, da gre tu za nek neokonservativističen pristop, ki je zelo tipičen za osemdeseta leta v evropskih državah, recimo izjava, kot da država ne bo storila ničesar, vsak si naj kar se le da pomaga sam."
24,"Potem posamezne izjave, ki gredo v smeri zgolj individualnih ekonomskih svobod, širitve trga na čimveč področij, ... minimalna država, klatenje socialne države oziroma družbene dejavnosti."
12,"Vse to kaže, da gre v resnici za takšen tip ekonomske politike."
29,"Čeprav ugotavljamo, da v tem trenutku - ne da ne potrebujemo vmešavanja države, ampak potrebujemo intervencionistično državo, ne v starem negativnem smislu, ampak v smislu, da je to servis gospodarstva."
58,"Zdi se mi potrebno tu posebej poudariti, da ob takih ukrepih, o katerih danes razpravljamo, pa tudi pozneje, da bo 2. julija res na naših klopeh, menim, da je potrebno posebej opozoriti vlado, da naj upošteva tudi predvsem tiste točke, ki niso zgolj nek ekonomizem, ampak točke, kaj bodo takšni ukrepi, in tudi današnji, povzročili znotraj slovenske družbe."
16,"Ali bo to pomenilo novo razslojevanje, nova osiromašenja in s tem nove socialne konflikte v družbi?"
11,"In končno, kar iz tega izrašča, nove politične konflikte v družbi."
6,Zdaj pa še k sami temi.
32,"Tudi meni je mučno govoriti o nekem precepu, ko zmanjšujemo oziroma naj bi zmanjševali sredstva za tako vitalne segmente, potrebne za razvoj slovenskega naroda, kot so znanost, kultura, zdravstvo, izobraževanje, otroško varstvo."
25,"Vse to nekako sodi v tisto, kar smo si vsi verjetno v iluziji in vročici pred volitvami risali kot enega ključnih elementov poti v Evropo."
7,In zaradi tega je to zelo mučno.
27,"Po drugi strani pa nas teži interes gospodarstva, ki je v tem zboru manj prisoten, smo pa lahko poslušali, kako se je razpravljalo v Zboru združenega dela."
36,"Situacija je enako katastrofalna na drugi polovici, se pravi, ves čas gre za zgodbo o delitvi vse manjšega kolača, pri čemer pričakujemo program vlade, ki naj bi v nekih učinkih dajal zopet neko povečanje tega objekta."
49,"V vsakem primeru bi vlado in odgovorne ministre na tem področju vprašal, kako se misli, glede na to, da smo ugotavljali, kako je ta stvar zopet identična tistim ukrepom prejšnje vlade, kako se misli izogniti začaranemu krogu, ki je bil do zdaj znan pri vprašanju družbenih dejavnosti in financiranja."
16,"Začne se z restrikcijami v družbenih dejavnostih, na kar nastane seveda revolt, upor, pritisk družbenih dejavnosti."
14,Tretji element tega začaranega kroga je potem zopet zmanjšanje restrikcij in ponovno jemanje gospodarstvu.
56,"To je začaran krog, v katerem smo že ves čas ujeti in kot sem že rekel, nisem ekonomist, a me zanima, ali zna kdo od ekonomistov ali predstavnikov vlade odgovoriti, ali nam ti ukrepi oziroma tudi kasnejši program vlade, ki je verjetno že v nekih obrisih, daje garancije, da se da izstopiti iz tega začaranega kroga."
15,"Še to bi povedal, da se strinjam s tistimi, ki zahtevajo restrikcije na drugih področjih."
9,Omenimo tu restrikcije na področju države in splošne porabe.
10,"To je pocenitev države, ne zgolj slovenske, tudi jugoslovanske, federativne."
28,"Strinjam se z gospodoma Peršakom in Magajno, da je treba odliv v federacijo prek razno raznih davkov zmanjšati na razumljivi minimum glede stanja, v katerem je republika Slovenija."
53,"V vsakem primeru pa željno, kot vsi poslanci, verjetno pričakujemo program vlade, ki naj bi dal konsistentne odgovore in strategijo tudi na področju družbenih dejavnosti, ker se bo v nasprotnem primeru resno postavilo vprašanje zaupanja vladi, ki si ga ne želim postaviti niti pred iztekom 100 dni niti še dlje časa po tem."
4,To verjetno ni kompromis.
48,"V tem smislu bom glasoval tako, da bom tem ukrepom vlade dal pogojno podporo zaradi trenutnega stanja v gospodarstvu, zaradi obremenitve, vendar pa bom to pogojno podporo vezal na program vlade, ki ga pričakujem na naslednji seji parlamenta, tudi z željo in upanjem, da bo zadnji začasni ukrep."
25,"V nasprotnem primeru, če to ne bo tako, bo vsaj, kar se mene tiče, ta pogojna ali kakršnakoli podpora že na naslednji seji parlamenta manjkala."
1,Hvala.
12,"Besedo ima gospod Izidor Rejc, predsednik Republiškega komiteja za industrijo in gradbeništvo."
3,Vsem lep pozdrav.
8,Sem iz stranke krščanskih demokratov in član vlade.
23,"Ko sem poslušal vaše razprave, malo sem zamudil, ker sem imel še neko obveznost, menim, da je pri tem najbrž še mnogo več."
13,"Povem vam, da gotovo imate vsi prav, vendar to čisto nič ne pomaga."
19,"Kajti, če tistega, ki bi moral denar ustvariti, ne bo več, potem se lahko vsi skupaj obrišete pod nosom."
9,"To je resnica, to je bilo že zadnjič povedano."
10,"Vlada bo pripravila program za prihodnjo sejo, za 2. julij."
21,"Kar je zdaj naredila, je naredila v sili, pod pritiskom, ker od vsepovsod prihajajo pritiski iz vseh branž: metalurgije, usnjarsko-predelovalne, tekstilne."
9,"Ali je to pot nazaj ali zadostnost, ne vem."
10,"Pot nazaj ni, ker je to pot k nekemu reševanju."
11,"Da temu pravite zasilno reševanje, se s tem strinjam, vendar poglejte."
32,"Ko smo to pripravljali, ali ko so to pripravljali naši sodelavci z mano vred, smo se tudi na preštevilnih sejah pregovarjali med seboj, zato so bile seje ravno tako težke kot te."
22,"Vsi tisti, ki predstavljajo družbeno porabo, so bili proti, predstavniki gospodarstva pa smo bili za to, da se to naredi bolj rigorozno."
1,Zakaj?
10,"To je edino, da smo vsi potrebni krutega očiščenja, vsi."
3,Nobeden ni izjema.
1,Dokazujem.
12,"Imam precej informacij, podobno je primer Elana, pa primer tega ali onega."
14,"Konec koncev, res vsak ni šel v ""to igro"", vendar jih je bilo veliko."
17,"Pa pustimo to, to so zadeve, ki so bile in so tvegane, plačilo za to je težko."
21,"Vendar vem tudi za primere, da so tudi skupščine posojale denar bankam, banke podjetjem, vsak je svoje odstrigel in tako naprej."
36,"Ko sem delal bilanco za lansko leto, vem, da smo se vsi pritoževali nad grozljivo rastjo prispevkov na dohodek, na osebni dohodek, mnogo višji od dobička ali ostalih kategorij, ki jih mi ocenjujemo, da so normalne."
33,"Poračun je tako visok v aprilu, pa prej tudi nihče ni preveč ""jamral"", da nas je bila groza, ko smo te naloge podpisovali in ko smo pač razmišljali, kam bo ta denar šel."
2,Pojdimo naprej.
9,"Pravim, da se to očiščenje samo ne bo izvršilo."
10,"Če kogarkoli vprašamo, bo vsak rekel: jaz naj denar vrnem?"
3,Ali si nor?
8,"Jaz verjamem, da se bodo vsi tako obnašali."
6,In tako ne bomo nikamor prišli.
30,"Enako lahko trdim za podjetja - da zadolžitev, sem takoj za to, vendar, kaj jaz vem, pa sem že prej nekaj vedel o tem, kakšno je stanje, a me je groza."
1,Zakaj?
8,"Vprašujem vas, kam naj se ta denar obesi?"
15,"Kadri so zelo slabi, selekcija je taka kakršna je bila, o njej ne bom govoril."
19,"Vendar, mnogo in premnogo je takih, ki samo pride in samo joka ter samo prosi, nič pa ne stori."
19,"Kaj nam pomagajo ""mekanziji"", ""britiš stili"", ki delajo za Jugoslavijo, kaj nam pomagajo, tudi mi znamo narediti nekaj podobnega."
12,"Točno vemo, da je v vsaki strukturi, v vsakem podjetju preveč zaposlenih."
14,"Kdo pa je ta vzvod potegnil, da se nekaj naredi, to je druga pesem."
2,Pojdimo naprej.
22,"Gospod Emil Milan Pintar je povedal, da bi bilo potrebno v tem primeru, da se dolgovi spremnijo v delnice in tako naprej."
11,"Problem lastninjenja je velik problem, tega se sedaj lotevamo zelo intenzivno."
10,"Vendar, železarne pravijo takole: vzemite naš dolg in bomo rešeni."
6,"Včeraj sem rekel: ""Ne boste rešeni."
12,"Še vedno boste na istem, nič niste naredili."" To je pravi problem."
17,"Če ne bomo uspeli dobiti ljudi, ki znajo in vedo, kaj hočejo, potem je to zalivanje peska."
3,To je tisto.
19,"Mi se lahko zelo zadolžimo, gotovo se bomo zadolžili, vendar za tiste, ki bodo pokazali vsaj minimalno intenziteto razmišljanja."
19,"Vedno vsakemu rečemo: ""če boš pokazal dobro voljo, potem se ti pomaga, drugače ne."" In to je glavni problem."
4,Problem je silno velik.
5,Samo zakon o podjetjih poglejte!
21,"Vsakemu rečem: ""Kje ste bili, kaj si naredil?"" Pa mi odgovorijo, da niso storili nič ali pa ugotovim, da zelo malo."
21,"Več kot eno leto so v bistvu vsi prespali, ker niso v smislu intenziviranja gospodarjenja in v smeri podjetništva nič naredili."
18,"Še vedno je vse po starem, niso se še odmaknili od samoupravljanja, niso ustanovili še skupščine, nadzornih odborov."
3,Nič ne teče.
12,"Malo je podjetij, ki so delniška družba ali družba z omejeno odgovornostjo."
13,"Vsi govorijo o holdingih, ko vprašam, koliko ljudi je zaposlenih, odgovorijo da 400."
28,"Kako morejo razmišljati o holdingu, ko vemo, da je to finančna kooperacija, da je to trust, v katerem se dogaja čisto nekaj drugega in so dimenzije tudi druge."
11,"Ko taka razmišljanja sešteješ, ugotoviš, kakšno raven razmišljanja in prizadevanja imamo."
4,Kako smo reševali železarne?
11,"Odgovarjam tudi predsedniku Viktorju, ker je to tudi eno od vprašanj."
11,"Upniki so odjenjali za kratek čas, če se temu tako reče."
20,"Če ima nekdo pri meni dolg, lahko rečem, da bom ""zamižal"" za en mesec ali dva, potem je to to."
13,"Potem račun malo odmrznem, ga razbremenim pri računu in to se je zgodilo."
4,Problem je malo večji.
9,Ta program ga bo verjetno v precejšnji meri pokazal.
30,"Če bomo vsako stvar težko ""spravili skozi"" ali pa o vsaki zadevi tako težko odločili, tako kot se to dogaja danes, potem verjemite, za kakšne druge, hujše poteze nismo zreli."
2,Gotovo ne.
10,"Na primer poglejmo samo problem lastninjenja, ki je gotovo velik."
11,"Velik predvsem za tistega, ki mu je to dobrodošlo ta hip."
8,Dober gospodar je tudi do sedaj dobro gospodaril.
18,"Tisti, ki pa do zdaj ni bil, tudi od sedaj ne bo in se bo zagovarjal na lastnino."
32,"To je res tisto, o čemer pravi Emil Pintar, da je potrebno rešiti in jaz se strinjam, potrebno je ljudi tako zainteresirati, da se bo čutilo, da je to, kjer delajo, njihovo."
22,"Če govorimo, da je treba v kmetijstvu dati zemljo tistemu, ki jo obdeluje, potem je treba tudi v tej sferi nekaj storiti."
8,"Kako to izvesti, pa je najbrž mnogo poti."
14,"Vendar pa se oglašajo zgubaši, češ, naj bo to bančno, naj bo to republiško."
15,"To je možna pot, ki pomeni, da se breme prenese na republiko oziroma na banke."
9,"Vendar moramo tudi vedeti, kaj ta pot lahko pomeni."
14,"Po enem mescu lahko rečejo, da se ni nič storilo, zato bodo drugi izbrani."
23,"Najbrž bo to vsaj ena od poti, ki jo bomo poiskali in ki jo bo treba v bistvu ubrati, druge poti sedaj ni."
10,"Slovenska država ima zelo malo pristojnosti, tudi to dobro veste."
20,"V nekem gradivu, ki vsebuje menda vprašanje za skupščino, sem videl analizo stanja branže 125, torej tekstilne in usnjarsko-predelovalne industrije."
11,"To lepo nakazuje vse te in druge probleme, ter jih analizirajo."
24,"Leta 1984 se je na 100 dinarjev dalo za prispevek na osebni dohodek 74 dinarjev, zdaj 122 din in vsako leto je prispevek višji."
12,"Ne recite, da tukaj nekaj ni v redu, ker vsi govorijo enako."
21,"Vsi, ki prihajajo, pravijo, da so preveč obremenjeni, Slovensko gospodarstvo se ne more primerjati z nobeno zahodno ekonomijo, ker smo dotolčeni."
13,"Pravijo, dotolčeni smo zaradi obresti, ker so 5-krat, 6-krat večje kot v tujini."
3,To je res.
48,"In če se gremo monetarno politiko, potem bo treba tukaj narediti. 40%, 50%, celo do 70% obrestna mera na sivem trgu, ki jih plačujejo, najbrž pomenijo propad gospodarstva, po drugi strani pa poraz bančnega kapitala, ki bo že v naslednji fazi sposoben marsikaj kupiti, to je tudi res."
1,Stečaji.
22,"O Elanu ne bom govoril, vendar je jasno, kot sem tudi že rekel, da ne bi smela biti vladna politika politika pogrebcev."
13,"To je najlažje, rekel sem, da si vzameš eno uro časa in pokoplješ."
5,"Vendar, to ne vodi nikamor."
23,"Mi moramo v najkrajšem času, gotovo pa ne do tega programa, izdelati osnovni slovensko državni program, kaj Slovenija za svoj normalni razvoj potrebuje."
10,To velja za metalurgijo in tudi za določene veje gospodarstva.
2,Ostale branže.
14,"Pri metalurgiji se ve, če proizvodnja ne zmore svoje prodaje, potem je ni treba."
16,"Če se ta proizvodnja, ki je toliko in toliko, ne more očistiti, je treba nekaj narediti."
12,"Vendar ne morem govoriti na pamet, na Jesenicah vas je 5000, v"
4,Štorah 3500 in podobno.
4,Treba bo nekaj narediti.
19,"Treba bo iti v čiščenje, ker če se ne proda, se ne prodaja in se ne bo tudi proizvajalo."
8,"V Litostroju pravijo, da imajo zelo dobre strokovnjake."
11,"Ko vprašaš, kakšne imate finančnike in komercialiste, pa jih ne pohvalijo."
3,Le nekaj povem!
18,"Če tehnični strokovnjaki izdelka, ki je za trg zanimiv ne bodo izdelali, potem ne bo rešitve za Litostroj."
11,"Skratka, če se blago ne bo prodalo, se tu sklene krog."
20,"In ta sklenjeni krog je tisti, ki bo zaključeval vsakršno operacijo, vsakršno negodovanje o tem, komu jemljemo in komu dajemo."
27,"Če proizvodna sfera - industrija in gospodarstvo - ne bo zmogla nekaj storiti, potem se ve, da denarja, ki bo na voljo za družbene in ostale potrebe, ne bo."
26,"O šolskem sistemu ste veliko povedali, vendar morate vedeti tudi to, da smo imeli zelo drag, zelo mimoidoč sistem in da so tudi tu velike rezerve."
5,Nekaj besed še o sindikatih.
19,"Všeč mi je ideja Emila Pintarja, ko pravi, da je potrebno dati delavcem vlogo, to funkcijo ali to zavest."
43,"Sam tudi pravim, če bo delavec imel polno zavest o tem, kaj je, kaj se dela in kako se gospodari, kdo je na vodilnem mestu, ali se naredi to, o čemer se dogovorimo in tako naprej, potem mislim, da smo dosegli svoj namen."
8,Potem bo pa tudi na sindikat drugače gledal.
20,"Če bo sindikat predlagal štrajk, ga bo delavec zavrnil, češ, da gre svojemu koncu naproti, če se bo tako delalo."
14,"To je druga plat, ki jo tudi povem, ker smo tudi sindikatu tako povedali."
21,"Skratka, vse stvari so med seboj močno povezane in ne drobimo jih po nepotrebnem, saj smo v bistvu na istem prostoru."
5,In še misel na koncu.
11,"Resnica je žal v tem, da imamo mnogo premalo sposobnih gospodarstvenikov."
19,"Vsi govorijo o managerjih, vsi govorijo o teh, na pol angleških izrazih, češ, da se bo videlo, koliko znam."
10,"Tudi če je obiskoval kakšen tečaj, vendar to ni ""tisto""."
6,Skoraj nihče še ničesar ne naredi.
24,"Res so nekateri, ki se res trudijo, se odpovedujejo in že nakazujejo smer odpovedovanja v smislu vlaganja, sovlaganja in imajo odnos vodilne strukture: delavci."
9,"Vendar, nekateri pa ne naredijo ničesar in samo čakajo."
22,"Prihajajo sem in ne rečejo: ""Vzemite nas rade volje,"" ker to pomeni, da se ta odgovornost prenese na republiko in na banko."
31,"Vendar tudi o banki, ki sem jo zdaj omenil, menim, da bi morala neprimerno drugače ukrepati prav zaradi tega, ker se je potem, ko je oblikovala kot delniška družba zaprla vase."
7,Vsaka delniška družba mora imeti profiten račun.
10,"Kdor ni nikamor vlagal, nima dobička in se krog sklene."
21,"Zato bo nastopala težka fronta preboja, vendar moramo vedeti, kot sem uvodoma povedal, v sili imate prav gotovo vsak zase prav."
9,"Ko pa to združiš, pa je treba začeti delati."
16,"To, kar je zdaj narejeno, je zelo zelo malo glede na to, kar nas še čaka."
2,Hvala lepa.
4,Besedo ima gospod Potrč.
28,"Spoštovani, v SDP imamo tako strukturo delegatov, da so v velikem delu iz ZZD, zdravstva, izobraževanja, kulture, socialnih dejavnosti, različnih vrst gospodarstva, različnih občin in tudi iz politike."
38,"Ko smo v klubu razpravljali o teh vprašanjih, smo imeli miniaturo razprave, ki jo imamo danes na zboru. iz tega razloga se tudi nismo odločili za to, da bi opredelili svoja skupna stališča in zahtevali skupno glasovanje delegatov."
39,"Osnovna, skupna izhodišča, to je nezadovoljstvo z nepopolnim pristopom, nezadovoljstvo z necelovitostjo in predvsem kratkoročnostjo usmeritev, brez vsakih zagotovil, kaj bo dalo dolgoročne rezultate, pa je bilo danes že v toliki meri izraženo, da tega posebej ne bom ponavljal."
46,"Zato se odpovedujem svoji razpravi pod pogojem, da se sprejmejo konkretni sklepi, tako kot sta jih predlaganja gospoda Peršak in Balažic, v zvezi s programom in konkretnimi programi za prestrukturiranje ter razvojno usmeritev na vseh področjih, ki jih obravnavamo pa od Emila Milana Pintarja in drugih."
29,"V nasprotnem primeru seveda ugotavljamo, da je to, kar je predlagano, v celoti nezadostno in za take rešitve kot predstavniki stranke v tem parlamentu ne bi želel prevzeti soodgovornosti."
1,Hvala.
1,Hvala.
4,Gospod Vaupotič ima besedo.
48,"Spoštovane poslanke in poslanci, bojim se, da je cilj tega predloga predvsem eden: in to je, da bi pomirili gospodarstvo za določen čas za naprej, s tem, ko bi pokazali, kako zelo mislimo s podporo in s tem, da bomo pač povsod drugod jemali, da bomo gospodarstvo reševali."
55,"Vendar pa se še bolj bojim, da bo ta poteza sicer v prvi vrsti pomirila gospodarstvo, v drugi vrsti pa bo pomenila to, da gospodarstvo ne bo nič pridobilo, na drugi strani pa bodo družbene dejavnosti, ki so že tako ali tako v zelo slabem položaju, še izgubile oziroma tudi same prišle v katastrofalno situacijo."
38,"Zato bi rekel, da sem takoj za takšen zakon, če me bo nekdo prepričal, da bo to pomenilo boljše gospodarstvo in na drugi strani tudi to, da družbene dejavnosti s tem ne bodo izgubile oziroma ne bodo skrahirale."
71,"Kar se situacije v družbenih dejavnostih tiče, bi navedel samo nekaj banalnih primerov, na primer to, da je naše brezplačno šolstvo vedno dražje in dražje, da so pogoji dela - predvsem govorim za osnovno šolstvo, a menim, da tudi na drugih nivojih ni nič bolje - da so pogoji katastrofalni za učitelje in še bolj za učence same in so najbrž zelo podobni pogoji, o čemer smo nekaj že slišali, tudi v zdravstvu."
15,"Za primer bi navedel samo bolnico Petra Držaja v Šiški, ki je izredno neugledna itd."
21,"Mimogrede me zanima tudi, ali je omejitev vpisa, o katerem smo že govorili, tudi ena prvih potez v smislu tega zakona."
30,"Kar se tiče izvajanja gospoda Rejca, lahko povem, da sem med njegovim izvajanjem postal še skoraj bolj prepričan, da to ni prav oziroma da je moje razmišljanje na prvi poti."
28,"Kajti, če nekoliko obrnem njegove besede, tudi če bomo družbenim dejavnostim ta denar vzeli in dali gospodarstvu, bodo tam še vedno isti ljudje - kot je sam minister rekel."
20,"Imam še nekaj čisto konkretnih vprašanj, in sicer prvo ni tako zelo vezano na to točko, vendar posredno pa je."
41,"Zanima me namreč, ali obstajajo kakšni rezultati, informacije o rezultatih oziroma kakšni so ti rezultati glede na ukinitev samoupravnih interesnih skupnosti, za katere se je govorilo, da bodo velik prihranek v tej smeri in kaj to pomeni pri obravnavanju tega problema."
31,"Naslednje vprašanje, ali so v sredstvih za družbene dejavnosti, trenutno kakršne koli rezerve glede na to, da smo slišali, da so prihodki prav letos bistveno večji, kot so bili do sedaj."
15,"Se pravi, da denar vendar nekje mora biti in se postavlja vprašanje, če je tako."
13,"Zanima me, če je tako, zakaj potem v družbenih dejavnostih situacija ni spremenjena."
37,"In še zadnje vprašanje, zanima me, ali je možna kakršna koli racionalizacija v delu družbenih dejavnosti in ali so na tem področju že narejeni kakšni koraki v smislu pridobivanja podatkov o možnih racionalizacijah ter glede racionalizacije same."
1,Hvala.
1,Hvala.
4,Razpravo nadaljuje gospod Krefl.
9,"Mislim, da je razbremenjevanje gospodarstva ekonomsko in politično vprašanje."
6,In ta gordijski vozel moramo presekati.
14,"Mislim, da nam je gospod Rejc osvetlil gospodarski položaj, ki je tik pred katastrofo."
11,"Zlom celotnega slovenskega gospodarstva je, po mojem mnenju, samo vprašanje časa."
9,"Zato moramo hitro ukrepati in se vprašati, kaj storiti."
12,"Najprej moramo postaviti diagnozo, ki jo je naša vlada verjetno že postavila."
17,"Po mojem prepričanju pa gre v bistvu tu za tri pomembna vprašanja, ki se med seboj prepletajo."
9,Zato bi pod točko 1 omenil razbremenjevanje v globalu.
23,"Radikalno je potrebno poseči v razbremenjevanje gospodarstva, in sicer ne za 15%, kot predlaga vlada, ker teh 15% v globalu pomeni samo 5%."
26,"Moje prepričanje je, da moramo sedaj zmanjšati obremenitev gospodarstva v globalu najmanj za 30%, kajti predlagani 15% ukrepi zmanjševanja ne bodo imeli v praksi nobenega učinka."
9,Pod 2. točko pa bi se dotaknil političnega vprašanja.
7,"Vedeti namreč moramo, da enostavno denarja ni."
3,"Poudarjam, denarja ni."
4,Kje ga bomo dobili?
6,Dobimo ga lahko samo iz tujine.
14,"Torej, moramo zainteresirati tuji kapital, tuje banke, da bodo začele vlagati v naše gospodarstvo."
17,"To pa ne gre takoj, kajti vidimo, da vlada v tujini veliko nezaupanje za vlaganje pri nas."
17,"Zato moramo najprej odpraviti nikogaršnjo lastnino, to je posebni problem, ki je bil danes že večkrat omejen."
6,"Poznamo več načinov, kako bi opravili."
17,"Drug problem pa je ta, ki še je bolj pomemben, da moramo rešiti slovenski status v Jugoslaviji."
17,"Kajti tu je prav največja zavora, da se te stvari glede gospodarstva ne premaknejo z mrtve točke."
12,"Prepričan sem, da imamo za rešitev te naloge samo tri mesece časa."
23,"Moja tretja točka za rešitev teh problemov pa bi bila ta, ki se veže tudi na razbremenjevanje, ampak bi jo zaradi pomembnosti izdvojil."
10,"Imamo namreč najdražjo državno upravo na svetu, z najslabšim gospodarstvom."
34,"Tu še nismo naredili ničesar, ne v Sloveniji in ne v Jugoslaviji. zato apeliram na vlado, da takoj pristopi k reorganizaciji državne uprave, in to na vseh nivojih, jo zmanjša na minimum ter racionalizira."
16,"Če bomo to uspeli narediti, sem prepričan, da bomo gospodarstvo razbremenili v globalu najmanj za 40%."
23,"To pa je tisto, kar bi dalo gospodarstvu, poleg vseh ostalih točk, ki sem jih navedel, realne možnosti za nadaljnji razvoj in obstoj."
1,Hvala.
4,"Hvala lepa, gospod Krefl."
13,Besedo ima gospa predsednica Republiškega komiteja za zdravstvo in socialno varstvo Katja Boh.
4,Hvala lepa za besedo!
10,"Slovenska socialdemokratska stranka, tokrat tudi v vlogi člana Izvršnega sveta."
11,"Kolega Pintar je pred menoj rekel, da se ponavlja stara zgodba."
3,Seveda se ponavlja.
16,"Ponavlja se pa zato, ker so tudi problemi stari in ker so ti problemi ostali nerešeni."
27,"Delno so ostali nerešeni tudi zaradi tega, ker so se verjetno, ne samo ena, ampak vse prejšnje vlade vedno znašle pod enakim pritiskom, kot smo danes mi."
11,"Ampak, z vso odgovornostjo si upam reči, da je vendar razlika."
18,"Razlika je namreč v tem, da se je ta vlada enostavno odločila, da zareže, četudi bo zelo bolelo."
13,"Mi nismo nikakršni heroji, enostavno smo to morali narediti, ker se stavba podira."
14,"Mi od gospodarstva, ki nič več ne daje, tudi ne moremo nič več zahtevati."
11,"Družbene dejavnosti pa so žal odvisne od tega, kar družba ustvarja."
6,Zahtevate programe. gospodarski programi se pripravljajo.
11,"Mislim, da bo o tem lahko nekaj več povedal podpredsednik Mencinger."
10,"Postavljeno je bilo vprašanje, ali so rezerve v družbenih dejavnostih."
18,"V enem mesecu, kar sedim na Komiteju za zdravstvo in socialno varstvo, vam lahko povem, d rezerve so."
33,"Samo rezerve niso v denarju, niso deponirane v blagajni, ampak so - enako kot v gospodarstvu - v popolni neučinkovitosti, neracionalni porabi v družbenih dejavnostih, v velikem številu zaposlenih in tako dalje in tako dalje."
12,"Tudi na področju družbenih dejavnosti pripravljamo programe, vsak zase in vsi skupaj."
20,"Samo priprava teh programov zahteva čas, kajti tokrat ne gre za manjše kozmetične popravke, ampak gre za spremembo celotnega sistema."
12,"Pripraviti moramo programe za spremembo sistema, reorganizacijo, racionalizacijo, prestrukturiranje programov, če hočete."
12,"In najbrž vsi razumete, da tega ne moremo danes položiti na mizo."
7,Če vzamem samo primer s področja zdravstva.
20,"V zdravstvu se pripravlja popolnoma nova zakonodaja o zdravstvenem varstvu, ki predvideva celo vrsto novih institucij in novih institucionalnih rešitev."
19,"Računamo, ampak zelo optimistično in v najbolj optimalnih pogojih, da lahko pripravo zakona končamo nekako do konca tega leta."
14,In verjetno je enako na vseh drugih področjih oziroma v vseh drugih družbenih dejavnostih.
16,Tako dolgo pa z ukrepi ne moremo čakati in treba je na nek način omogočiti prehod.
21,"Pri tem bi še rekla, da ni res, da je prejšnja opozicija (ne sedanja), na svojih volitvah obljubljala med in mleko."
3,To ni res.
18,Sama sem obljubljala zelo trde čase in ti časi so prišli in moramo jih na nek način prebroditi.
3,In še enkrat.
13,Načrt za zdravljenje gospodarstva zahteva najbolj nujne ukrepe tudi na področju družbenih dejavnosti.
18,"To kaže tudi dejstvo, da je naš vladni program milejši, kot pa tisti, ki ga je predlagalo gospodarstvo."
25,"In čisto zastonj danes plediram za prioriteto ene ali druge dejavnosti. mene tudi boli, da jemljemo zdravstvu, da jemljemo otroškemu varstvu, da jemljemo socialnemu varstvu."
22,"Približno 80 telefonskih klicev na dan imamo in vsi zahtevajo denar ""jamrajo"" o tem in onem vendar se ne bo dalo realizirati."
9,"Razumem, da boli, če jemljemo slovenski kulturi in šolstvu."
12,"To je pač potrebno, ker bo drugače vse skupaj zgrmelo na tla."
3,In še nekaj.
9,"Prej je bilo rečeno, da so to neokonzervativne tendence."
24,"Neokonzervatizem je med drugim bil in tudi je posledica spoznanja, da je bila država blaginje z vsemi pravicami, ki jih je ljudem dajala, predraga."
19,"Na vprašanje, kako bo sedanja slovenska vlada prerezala začarani krog pa mislim, da na to kaže vse, kar delamo."
26,"Mi bomo zarezali v ta krog, žel mi je reči, ampak tudi s tem, da bomo zarezali v neomejene pravice, ki so jih naši ljudje deležni."
4,Tako naprej ni mogoče.
18,"Mi moramo na novo opredeliti pravice in jih prilagoditi možnostim države, se pravi v končni konsekvenci njenemu gospodarstvu."
19,"In kar ni zanemariti, tudi na novo opredeliti odgovornosti in dolžnosti, ki jih vsak posameznik in vsi skupaj imamo."
16,"In še en odgovor na vprašanje, kaj pomeni oziroma kaj je pomenilo ukinjanje samoupravnih interesnih skupnosti."
27,"V tej fazi nič, ker po določbi ali zakonu, ne vem, so enostavno vse, ki so bili zaposleni v prejšnjih samoupravnih interesnih skupnostih, prilepili k državni upravi."
23,"In zdaj imamo v državni upravi dva sistema, dve strukturi, ki sta si pogosto v laseh oziroma nasprotnih mnenj in tekmujejo med seboj."
29,"Torej še enkrat, apeliram na ta zbor, zamislimo se in če hočemo, da bo čez določen čas slovensko gospodarstvo zaživelo, se potrudimo, da ne bo vse zgrmelo v prepad."
13,"Smo na tem, da izgubimo še tisto, kar na nek način še dela."
2,Hvala lepa.
4,Hvala lepa gospe Bohovi.
4,Gospod Buser ima repliko.
13,"Vesel sem, da se je oglasila prva ministrica prav s področja družbenih dejavnosti."
4,Pogrešam tudi druge ministre.
20,"Vendar moram reči, da smo zarezali, če moramo zarezati, ne zarežimo v družbene dejavnosti, ker imam občutek, da ministrica podpira."
18,"Zarežimo v upravo, tamkaj so rezerve, zarežimo v plačevanje armade, zarežimo še marsikje drugje, v drage bančne kredite."
17,"Mislim, da bi gospodarstvu najbolj pomagali, če bi mu dali izredno dobre direktorje, prizadevne ljudi, dobre gospodarstvenike."
47,"In še tole bi povedal, če nočemo imeti ljudi na cesti, potem tudi od teh sredstev, ki jim jih zdaj obljubljamo, to je 15 ali 20 odstotkov, dajmo tudi tistim najnižje plačanim ljudem v podjetjih, ne pa samo za sanacijo gospodarstva, kar pa Izvršni svet ni predlagal."
16,Drugače bomo imeli ljudi z najnižjimi osebnimi dohodki na cesti in ne bodo hvalili našega parlamenta.
2,Hvala lepa.
1,Hvala.
4,Gospa Bohova ima repliko.
1,Prosim.
15,"Moram povedati, da so dosedaj vsi nezaposleni in tisti, ki so izgubili zaposlitev, dobili nadomestilo."
8,Pripravljamo pa programe skupaj s Sekretariatom za delo.
14,"Upam, da bomo tudi zmogli, ampak do sedaj še nobeden ni ostal brez nadomestila."
6,Naslednji razpravljalec je Emil Milan Pintar.
9,Samo kratko repliko na pojasnilo o samoupravnih interesnih skupnostih.
22,"Kar zadeva samoupravne interesne skupnosti, se ni nič spremenilo in da so vsi, ki so bili zaposleni, zdaj zaposleni v državni upravi."
4,To je deloma res.
13,Vendar je bil problem samoupravnih interesnih skupnosti sistem upravljanja nezaposlenih v strokovnih službah.
5,Sam sem neštetokrat citiral podatke.
27,"Področje znanosti je imelo 500 komisij, odborov in drugih organov upravljanja, 1700 sej na leto, v katerih se je vrtelo 6000 ljudi, od tega 3000 iz gospodarstva."
20,"Ta sprememba je,l da se je 3000 ljudi ali približno 10000 delovnih dni na leto vrnilo nazaj v gospodarstvo."
12,"To se pravi, to ni res, da doslej ni bilo nič spremenjeno."
23,"Nasproti tem 10000 delovnim dnevom, prej porabljenih za seje v samoupravnih interesnih skupnostih, je tistih 40 zaposlenih, ki so bili v tem zaposleni."
8,Od teh je zdaj 36 v državni upravi.
15,"To je manjši problem, zato ne bi rad, da se reče, da ni nič narejeno."
2,Hvala lepa.
2,Hvala lepa.
4,Besedo ima dr. Zagožen.
20,"Opravičujem se, če vam govorim tudi o stvareh, o katerih so govorili že drugi, vendar so nekateri problemi pač taki."
15,"Kolega Pintar je prej našteval 6 točk, 6 naročil vladi, ki naj jih takoj izvede."
16,"Jaz bi tej vladi najraje naročil, naj takoj stori gospodarski čudež kot Japonska ali Južna Koreja."
25,"Zavedam se, da to po enem mesecu tehtanja ni mogoče, ta tehtnica ne more biti še odgovorna za stanje v gospodarstvu, saj komaj pregleduje bilance."
18,"Imam občutek, da zaustavlja tisti grozeči plaz stečajev, da ko da je treba dati priznanje, da dela odgovorno."
20,"To ne pomeni, da se tudi sam strinjam z vsem, kar predlaga - mimogrede - tudi v tem zakonu za razbremenitev gospodarstva."
14,"Mislim, da je tu prišlo do nesporazuma, o katerem je Marija Markež že govorila."
12,"Vlada hoče razbremeniti gospodarstvo tudi z obremenitvijo kmetijstva, ki je del gospodarstva."
42,"Zato Slovenska kmečka zveza vladi predlaga, da v svojem amandmaju umakne tisti del, ki spreminja prispevne stopnje v 1. točki 2. člena, tako da bi v drugi alinei ostalo 1,15, v tretji 0,46 in v šesti 1,58, kar kmetijstva ne bi prizadelo."
8,Kmetijstvo je bilo v zadnjih desetletjih dovolj prizadeto.
15,"Bil mu je omogočen razvoj, prestrukturiranje in prilagajanje in zato je v zelo težkem položaju."
18,"Naredili bi hudo napako, če bi sprejeli, med drugim tudi Markovičevo jugoslovansko kmetijsko politiko, ki je podobna poljski."
22,"Ta pa ima take rezultate, da imajo pokol goveda in prašičev in od tam tudi prihaja poceni meso brez prelevmanov k nam."
11,Posledice bodo pokol živine pri nas in gospodarska katastrofa celih regij.
55,"Tako je treba pričakovati drugačne ukrepe vlade v prihodnosti in je to pravzaprav nekaj takega, vsaj jaz tako razumem, kar je najbrž nujno storiti, vendar jemljem to kot začasen ukrep, da vlada dobi čas, da pripravi tudi drugačno strategijo in spelje reforme, ki jim končno tudi ne bo sama kos, ampak ob pomoči tega parlamenta."
59,"Vendar se moramo vrniti tudi na že omenjene rezerve, to je zvezni proračun in v tem pogledu se ne strinjam s tem, kar je včeraj povedal podpredsednik za gospodarstvo, da slovenski republiški in občinski proračun, skupaj s socialnim zavarovanjem, se pravi s pokojninskim in invalidskim zavarovanjem, potrebuje najmanj 61 milijard, zveznemu pa dajemo 16 milijard, ali morda nekaj več."
10,"Dodal je,l da se približno vidi ta red velikosti."
25,"Treba je upoštevati, da teh 61 milijard v Sloveniji napaja vse družbene dejavnosti, o čemer danes govorimo, socialno varstvo in funkcioniranje države in državne uprave."
16,"Vprašajmo pa se, kaj dobimo za tistih 16 milijard din, ki jih oddajamo v zvezni proračun."
13,"Vrača se samo 2,5 milijarde din, razlika je torej 13 in pol milijard."
6,Zdaj bi rad prikazal dimenzije tega.
27,"Gre za približno 1000 nemških mark na prebivalca Slovenije, ali nekaj sem računal, to je okoli dve milijardi nemških mark ali ena tretjina slovenskih letnih neto plač."
26,"Zato pa imamo od jugoslovanske države neuvrščeno politiko in zdrahe znotraj države in tako naprej in armado, ki poskuša biti tudi politična institucija in tako naprej."
60,"Skratka, razumem, da je vlada omejena na tistih 20% pristojnosti, mislim pa, da se bomo vsi skupaj z vlado vred morali začeti obnašati bolj suvereno in si pridobiti več pristojnosti in če je treba, sprejemati tudi take ukrepe, kot jih sprejemajo drugod, recimo nazadnje ruska federacija - razglasiti slovenske zakone za tiste, ki veljajo nad jugoslovanskimi in si razširiti manevrski prostor."
18,"Pričakujem, da bo v tem smislu predstavila vlada čez tri tedne tudi svoj program za drugačno strategijo razvoja."
17,"Pričakujem, da bo Skupščina kolikor mogoče hitro vladi tudi omogočila, da bo ravnala z veliko več kompetencami."
22,"Rad pa bi še poudaril, da je potrebno zarezati tudi drugače v gospodarstvo z lastninsko reformo, kot je bilo že nekajkrat omenjeno."
24,"Vi veste, gospod Rejc je sicer rekel, da ni mogoče pomagati, da prihajajo slabi gospodarji in se ponujajo, naj jih prevzame republika ali banke."
20,"Ampak to je znak, da je v slovenskem gospodarstvu veliko slabih gospodarjev in da mora to gospodarstvo dobiti boljše gospodarje."
27,"Prepričan sem, da brez hitre lastninske reforme tudi ni mogoče pričakovati kakšne bistvene rasti v gospodarstvu, kljub razbremenitvam in prav gotovo ne bo nobenega takojšnjega gospodarskega čudeža."
27,"Mislim pa, da bi lahko našli nekaj primerov v svetu, ko so lastninske reforme in reforme sistema omogočile skok rasti gospodarstva z 10% letno stopnjo in več."
2,Hvala lepa.
4,Hvala lepa gospodu Zagožnu.
5,"Prosim, besedo ima Viktor Žakelj."
18,"Dr. Zagožen je odprl zelo zanimivo vprašanje, namreč, kaj so družbene dejavnosti, kaj je potrošnja, kaj je gospodarstvo."
22,"Iz teze je izpadlo, da na tretji strani : gospodarjenje in tako naprej - kar se nanaša na kmetijstvo in zmanjšanje ni prav naslovljeno."
29,"To me je spodbudilo tudi, da zastavim vprašanje, ali je, na primer raziskovalna dejavnost tista, ki ne bi našla podobnih argumentacij za oprostitev, kot jih je dal dr. Zagožen."
43,"Skratka, postavlja se vprašanje, ali je ta predlog, ki je vsestransko argumentiran in smo o njem govorili iz različnih kotov, dovoljšen, ali ne obstajajo mimo tega tudi druge možnosti, ki bi jih v paketu morali ponoviti, pa nočem spreminjati zgodovine, ker gledam naprej."
2,Hvala lepa.
1,Hvala.
6,V tem času so prispela naročila.
32,"Obveščeni ste že, da je Zbor združenega dela sprejel amandmaje k zakonu s predlogom zakona, da je Zbor občin s predhodnim izjasnjevanjem podprl predlog amandmaja Izvršnega sveta z Zakonom zaradi medzborovskega usklajevanja."
22,"V tem smislu so tudi zaprosili nas, da se v smislu 299. člena poslovnika izjasnimo za predhodno odločitev in nato nadaljujemo razpravo."
29,"Prosil bi samo zaradi predhodnega izjasnjevanja glede amandmajev Izvršnega sveta, ki ste jih prejeli, s predlogom zakona, kot ste ga prejeli, da se v smislu 299. člena predhodno izjasnimo."
2,Ugotovimo prisotnost!
40,"Kolikor se spoznam na te stvari, ampak jaz sem predlagal glede na to, da se tudi znamo opredeljevati, da bi se zdaj tudi o nekaterih drugih stvareh, to ni čudež, kot je rekel gospod Zagožen, ki ga zahtevamo od vlade."
18,"Daleč od tega, to so ravno tako normalni ukrepi, v normalnem roku, ki po mojem mnenju delno razbremenjujejo."
31,"Gospa Bohova je rekla: ""Odločili smo se, da bomo zarezali."" Prav, ampak to ne pomeni, da ne smemo uporabiti nobenega spremljajočega ukrepa, da bi malo manj bolelo, če bo že teklo."
17,"Zato sem predlagal dodatne ukrepe in prosil, da se o njih prej izjasnimo, če je to možno."
3,To ni izjasnjevanje.
33,"Samo predhodno izjasnjevanje je, da bi za določitev o predlogu za izdajo zakona k zakonskemu osnutku in zakonskemu predlogu dosegli delegati v zboru soglasje lahko po potrebi preverijo stopnjo soglasja s predhodnimi izjavljanji."
5,Gre samo za predhodno izjavljanje.
7,Diskusija že teče in se bo nadaljevala.
24,"Bilo je izrečeno veliko bogastvo misli, nedvomno bo vse to koristilo - nekomu bolj nekomu manj, zlasti pa bo koristno za nadaljnje delo Izvršnega sveta."
2,Ugotovimo prisotnost!
9,Kdo v predhodnem preverjanju glasuje za amandmaje Izvršnega sveta?
3,Kdo je za?
2,Nadaljujemo razpravo.
4,Besedo ima gospod Šetinc.
39,"Mislim, da bi bilo manj problemov in da bi se te razprave hitreje končale, če bi predstavniki vlade: prvič, pripravili bolj jasna, natančna gradiva in če ni časa zanje, vsaj dovolj natančno in jasno pojasnili vprašanja, ki se pojavljajo."
14,"Tudi pri prejšnji točki se je to pokazalo, da smo dosti hitro dosegli konsenz."
17,"Deloma so nepotrebne razprave ravno zaradi tega, ker predstavniki vlade niso znali dati hitrih in jasnih odgovorov."
32,"Ni pa najboljša pot, po mojem mnenju, niti pot ministra, ki je ubral pot pošiljanja v purgatorij in nekega ekstenzivnega rezoniranja, niti pot gospe Boh, ki se je simpatično izmaknila konkretnejšim odgovorom."
38,"Tu bi vse svoje upe položil v roke gospoda Mencingerja, enega tistih ministrov oziroma članov vlade, ki verjetno uživa nedeljen ugled ne samo v vladajoči koaliciji, ampak tudi v opoziciji, da bi čim prej dal nekaj jasnih odgovorov."
10,"Namreč, jasno je, zakaj je toliko problemov pri tej točki."
32,"Ne samo zaradi prizadetosti določene družbene, negospodarske sfere, kar pač dokazuje to, da tu linija spora ne teče med strankami, ampak znotraj strank samih in je odvisno od tega, kje kdo dela."
8,Ali dela v družbenih dejavnostih ali v gospodarstvu.
35,"Gre seveda tudi za to, da je ta ukrep sam po sebi izrazito nepopularen tudi zaradi tega, ker ima že dolgo tradicijo in je zelo značilen ukrep iz časov tako Branka Mikuli}a kot Dušana"
15,"Šinigoja in doslej, kot vemo in čutimo na lastni koži, ni pokazal nobenih znatnejših rezultatov."
69,"Celo obratno, mislim, da je ta ukrep, ki je bil mišljen na začetku najbrž kot ukrep, ki naj bi zagotovil manjkajočo akumulacijo zaradi odliva v tujino in nekako prisilil tudi gospodarstvo v izvoz, je na ta način tudi z omejevanjem družbene porabe, kar je v bistvu končna poraba, ker gre predvsem za plače, v bistvu samo pripeljal do večjega padca proizvodnje, ker izvoz ni mogel nadomestiti tega padca povpraševanja."
35,"Zaradi tega padca proizvodnje se je gospodarstvo znašlo v novi, še težji fazi in spet je bilo potrebno razbremenjevanje, spet se je začelo zniževati prispevke družbenih dejavnosti in tako naprej, v ciklih oziroma spirali navzdol."
8,Zato bi prosil predvsem odgovor na naslednja vprašanja.
20,"Namreč, krožijo tri variante, zakaj je potrebno tole, kar zadaj predlaga slovenska vlada, to dramatično omejevanje denarja za družbene dejavnosti."
26,"Od tega sta dve v gradivu, ki ga je pripravila vlada, ena pa bolj ustna kroži, ker ni bila zapisana. in bom kar pri tej začel."
22,"Gre za trditev - to bo gospod Mencinger bolje vedel kot jaz - za, ne vem, če sem prav rekel, tancioefekt ali nekaj podobnega."
44,"Gre skratka za to, da v deflacijskih časih celo ista stopnja prispevka, samo nekoliko nižja, prinese realno več denarja kot v inflacijskih časih in da gre tu v pretežni meri za rezanje nekih finančnih presežkov, ki ne bi bistveno ogrozili realne ravni teh programov."
15,"V gradivu sta pač dve verziji, ki sta v določeni meri med seboj v protislovju."
27,"Po eni strani se govori o trenutnem ukrepu, ki ga je izsilila gospodarska situacija - namreč grozeči gospodarski polom, da gre skratka, za pomoč gospodarstvu, ki je nelikvidno."
20,"Mislim, da celo tako piše, da se gospodarstvo v nekaj tednih, ali je bilo to rečeno v referatu, preprosto zlomi."
9,"Skratka, da morajo družbene dejavnosti prispevati trenutno začasno žrtev."
35,"Druga trditev, ki se da razbrati iz neke ""fus note"", kjer se primerja strošek, del bruto stroška za plače, ki gre za skupno in splošno porabo, kjer je v primerjavi med Slovenijo in državami OECD."
17,"Tam mislim, da piše, da je slovenska stopnja 45%, v državah OECD pa nikjer ne presega 40%."
14,"To naj bi bil dokaz, da je stopnja porabe nasploh prevelika za to področje."
22,"In iz tega bi človek lahko razbral, da gre za dolgoročni ukrep, ki naj nasploh dolgoročno zniža realno delež te vrste porabe."
51,"Niti v tem gradivu, vsaj jaz nisem opazil, niti v referatu gospoda Mencingerja ni navedeno, kakšen bo efekt tega zniževanja prispevkov za same programe v družbenih dejavnostih, čeprav je nekje misteriozno namignjeno, da ti programi ne bi utegnili biti posebej dramatično prizadeti, niti ni rečeno, kakšen bo efekt na likvidnost gospodarstva."
68,"Pri tem mislim, koliko močan efekt bi bil na likvidnost gospodarstva, zlasti, ker se spet na drugem mestu omenja, da zna zvezna vlada v kratkem precej sprostiti monetarno politiko, zmanjšati restrikcije in je torej mogoče pričakovati, da se bo ta zlom gospodarstva, kolikor je umetno povzročen s pomanjkanjem denarja, uredil po tej plati in ne bi bilo potrebno tega urejati na tak način, kot ga danes poskušajo sprejeti."
64,"Skratka, če gre za efekt ""več denarja v deflacijskih časih"", sem pripravljen takoj dvigniti roko za ta ukrep in je treba potem reči vsem tistim iz družbenih dejavnosti, ki so se razburjali, da je bil to pač velik nesporazum in da v bistvu sploh ne gre za njihovo žrtev, ampak da gre samo za čisto korist gospodarstva, ne da bi oni karkoli bistvenega žrtvovali."
46,"Če gre za ukrep, ki ima namen hipno preprečiti grozeči zlom gospodarstva, potem naj bo povedano, da je to pač zaradi tega in da v trenutku, ko bo nevarnost zloma gospodarstva odstranjena, se bomo spet začeli pogovarjati o tem, kakšne naj bodo prispevne stopnje za gospodarstvo."
33,"Če pa gre za dolgoročni ukrep dolgoročnega omejevanja oziroma zniževanja deleža te vrste porabe v celotnem družbenem produktu oziroma dohodku, me dosedanji argumenti vlade niso prepričali in za tak ukrep nisem pripravljen glasovati."
1,Hvala.
2,Hvala lepa.
11,"Besedo ima gospod Miha Jazbinšek, minister za urejanje in varstvo okolja."
2,Spoštovani poslanci!
14,"Poskušal bi se ozreti po vsem sistemu infrastrukture, kjer se tudi niža te prispevke."
12,"Poskušal bom to v pogojih te restrikcije, ki ima še drug parameter."
10,"Ta parameter, da se pogovarjamo o prispevnih stopnjah iz gospodarstva."
18,"Na nek način moramo vedeti, da je popolnoma porušeno razmerje zajemanja podobnih in istih reči po stroškovnem načelu."
3,Samo kot primer.
45,"Gospodarjenje s komunalnimi objekti in napravami skupne rabe, ki ga na občinskem nivoju znižujemo za 30%, to je postavka za ulice, javno razsvetljavo, otroška igrišča, ima v Sloveniji šestnajstkrat večjo dimenzijo kot kompleten prispevek od uporabe mestnega zemljišča po načelu stroškov bodisi gospodarstva bodisi prebivalstva."
8,"To se pravi, da so razmerja popolnoma porušena."
10,Tako je tudi v stanovanjskem gospodarstvu in v vodnem gospodarstvu.
10,"To pomeni, da bo morala ta razbremenitev dobiti drugačen odgovor."
24,"Odgovor bo moral biti v konceptu vlade, da bo v vseh teh sistemih prišla z zakonodajo, ki bo te stvari pripeljala na stroškovni princip."
10,"Konec koncev je to ukrep, ki bo trajal nekaj mesecev."
14,"V tej normalni situaciji ocenjujem, da je to zelo boleče za te infrastrukturne dejavnosti."
12,"Vendar moram reči, da so po posameznih infrastrukturnih segmentih te rezerve različne."
16,"Na področju stanovanjskega gospodarstva rezerva je, ker se bo pri gradnji solidarnostnih stanovanj ves sitem menjal."
22,"Na področju komunale je tudi rezerva, kjer je v občinski pristojnosti cenovni in stroškovni princip v kolektivni komunali kot v stavbnih zemljiščih."
9,"Ocenjujem, da je nekaj rezerve tudi v vodnem gospodarstvu."
14,"Moram povedati, da imamo v pogojih moratorija na hidromelioracije za del hidromelioracij veliko rezervo."
32,"V bistvu pa ta predlog, ki je dan skozi amandma vlade, vendar moram povedati, da pri agromelioracijah v gorskem svetu ne pomeni restrikcije in pri kanaliziranju denarja iz melioracij, pomeni rast agromelioracij."
13,"Moram pa takoj povedati, da za ekologijo ni nobene rezerve v nobenem viru."
11,Zato ima tudi ta denar iz vodnega gospodarstva neko drugo kvaliteto.
12,"Denar za vodno gospodarstvo je denar, ki je na mejnih področjih mnogonamenski."
21,"To je tudi ekološki denar, je tudi lahko hidromelioracijski denar v povezavi s tem hidromelioracijskim denarjem, ki se pobira v kmetijstvu."
13,"Tako da je kvaliteta tega denarja bolj fleksibilna, kot denarja na področju kmetijske."
26,"Prosim pa, da bo jasno, ne intervenira se v denar za hrano v katerikoli obliki, ampak se intervenira samo v denar za infrastrukturo oziroma za melioracije."
17,Samo v ta denar se intervenira in pri intervenciji v ta denar je treba še nekaj povedati.
12,"Vodno gospodarstvo je trajna dejavnost, ki ne more zamreti v nobenem trenutku."
19,"Iz nje gre tudi lahko denar za gudron, ki se bo v tem trenutku lahko razlil po kmetijskih površinah."
16,"Kljub vsemu ta hidromelioracija, ki počaka za eno leto, pomeni izgubo prirasta proizvodnje v enem letu."
4,To so druge dimenzije.
36,"Pri tem je treba povedati, da denar za melioracijsko infrastrukturo pomeni najmanj dve tretjini kompletnega vodnega denarja in to je tisto, kar je Izvršni svet napeljalo na to, da je z amandmajem dal neko drugo strukturo."
16,"Zato menim, da je treba gradiva Izvršnega sveta podpreti, ob takojšnji obvezi po spremembi sistemske zakonodaje."
4,"Hvala lepa, gospod minister."
5,"Prosim, besedo ima Viktor Žakelj."
16,"Tako kot ste nekako vi govorili, imam občutek, da problemov pod 1, str. 2, sploh ni."
17,"To se pravi, sektor, ki ga vi profesionalno pokrivate, o katerem ste govorili, ima velike notranje rezerve."
20,"Zdaj vas sprašujem, ali vaš sektor, ki ste ga skušali v celoti zajeti, omogoča 15% linearno zmanjšanje ali celo 20%."
30,"Namreč, če predstavlja 20%, potem predlagam, da na tem sektorju karažemo, na primer 20 ali pa 30% in rešimo nekatera druga vprašanja - na primer vprašanja kulture, ki je popolnoma marginalna."
38,"Zato bi vas vprašal, če imate konkretne izračune, če vem seveda omogoča, ne samo 15% linearno zmanjšanje, ampak celo večje v korist dejavnosti, ki so pod udarom in ki so na meji kolapsa, tako kot nekatere gospodarske panoge."
5,Mislim tudi konkretno na kmetijstvo.
4,Repliko ima gospod Zagožen.
5,Rad bi se spet oglasil.
18,"Ne bi se vmešal v šesto alineo 1. točke 2. člena, če vlada presodi, da tam potrebuje 1,58."
4,Zaradi mene lahko ostane.
18,"Vendar se ne strinjam s stališčem, da je mogoče priškrniti pri sredstvih za usposabljanje zemljišč za kmetijsko proizvodnjo."
36,"Pa ne zaradi tega, ker bi trdil, da so bila te zemljišča doslej na najboljši način uporabljena, ampak zaradi tega, ker trdim, da sredstva za pospeševanje proizvodnje hrane ne bodo zadostovala, da bi kmetijstvo rešila kolapsa."
56,"V te odstotke se nisem hotel mešati. 1., 2. in 3. alinea so v bistvu sredstva, ki gredo za sektor kmetijstva in pričakujem, da bo kmetijstvo že tudi v naslednjih mesecih ta denar uporabljalo veliko bolj koristno, kot ga je porabljalo doslej in da bo prav kmetijstvo s tem morda mogoče rešiti kolapsa, ki mu grozi."
3,Grozi predvsem govedoreji.
20,"Če ne bo žrtve, vsaj tako kot bi bilo tudi v zelo hudih časih potrebno, v jeseni ne bo setve."
15,"Torej ne vztrajam pri tem, da se za vodno gospodarstvo zmanjša od 1,92 na 1,58."
15,"To prepuščam presojo vlado, vendar pa Kmečka zveza vztraja pri stopnjah za prve tri alinee."
1,Hvala.
3,Moram dati repliko.
15,"Vendar v imenu vseh nas apeliram, da razpravljata samo še dva diskutanta, ki sta prijavljena."
22,"Potem bi dali besedo gospodu Mencingerju, ker mislim, da se je sedaj že nabralo toliko gradiva, da bi bilo smiselno, da odgovori."
4,Besedo ima gospod Podobnik.
8,Samo glede intervencije gospoda Jazbinška bi nekaj povedal.
19,"Žal mi je, da moram reči, da se na tako nizko strokoven način nekdo loti reševanja vprašanj v kmetijstvu."
8,"Očitno je, da gre za osnovno nepoznavanje razmer."
13,"Seveda od gospoda Žaklja ne morem zahtevati, da bi poznal, da ni rezerv."
34,"Mislim pa, da nekdo, ki sprejme zadevo v tem resorju, ki je tako ozko povezano s kmetijstvom, mora vedeti, da intervencija v urejanje zemljišč ni intervencija v proizvodnjo hrane, saj gre direktno za hrano."
50,"In drugo, pri rezervah v hidromelioracije je bilo stalno skupno stališče, mi ne oporekamo, da je treba hidromelioracije ustrezno urediti in tudi zmanjšati, da pa je treba ta denar ustrezno vrniti v kmetijstvo, ali za nadomestilo tem ljudem s teh zemljišč ali pa za druga območja, na primer hribovska območja."
11,"Samo še to, kar se kmetijskega prispevka tiče, smo že popustili."
11,Brez tega amandmaja se je prispevek znižal tudi za urejanje zemljišč.
36,"Smo pa proti temu, da se ta amandma v tej točki tako zniža, ker menimo, da je nekorektno, da vse, kar naj bi se reševalo glede vodnega gospodarstva, vse pride prav iz sredstev za urejanje zemljišč."
1,Hvala.
4,Besedo ima gospod Žakelj.
16,"Gospodu Podobniku odgovarja tovariš Žakelj, a on nič ne ve, ampak on samo vprašuje ministra Jazbinška."
78,"Hkrati pa tovariš Žakelj predlaga, da se izvzame kmetijski sektor v točki 2, zmanjšanje za 50%, poznavajoč razmere in tovariš Žakelj tudi predlaga, da se iz istega vira, ki jih je spet velikodušno ponudil minister Jazbinšek, reši tudi problem slovenske kulture zaradi teh 12,5% in seveda tisto, kar sem že prej rekel, namreč, če začnemo deliti v proizvodno in neproizvodno dejavnost, potem je seveda vprašanje znanost, ali je gospodarska ali negospodarska dejavnost odprto, vendar je to že diskutabilno."
1,Hvala.
1,Hvala.
2,Gospod Šeligo.
3,Ne bom bral.
13,"Rad bi prejšnji nesporazum popravil, ko je predsedujoči rekel, da ni treba brati."
11,"Gre seveda za princip, da naj bo stališče Kulturnega zbora privatno."
6,Simbolno bom prebral prvi dve besedi.
10,"Vmes so bili argumenti že izrečeni, tudi s strani socialistov."
30,"Žal mi je, ker nisem imel priložnosti prebrati, zato prilagam pisno gradivo, ki je bilo včeraj tudi objavljeno v Delu, ima pa naslov ""Proti krčenju sredstev za kulturo."" Hvala lepa."
1,Hvala.
13,"Gospod Miha Jazbinšek, predsednik Republiškega komiteja za urejanje in varstvo okolja, ima repliko."
18,"Ne vem, da bi kazal tako veliko pripravljenost za to, da bi kazal na ne vem kakšne rezerve."
8,"To je bilo zelo hitro zlorabljeno z ""jumpom""."
4,To ni bilo res.
15,"Povedal sem pač, da v pogojih teh restrikcij so sorazmerja med posameznimi infrastrukturnimi sistemi takšna."
19,"Ali pa je 40% na področju solidarnostne gradnje stanovanj izračunano strokovno, če je ta restrikcija prava, je čista demagogija."
1,Zakaj?
12,"Zato, ker lahko gradnjo solidarnostnih stanovanj ustavimo, to je lahko skupščinska odločitev."
62,"Tu ni računice, čeprav moramo vedeti; do te številke pa je vendar zatečenih zadev, recimo 2/3, ki morajo biti končane, ko so pogodbe podpisane. gradbeništvo tam stoji in v takem primeru ne morem reči, da je rezerva na račun kompletnih teh 20% v stanovanjski gradnji perfektna in krasna, da lahko to takoj naredimo, ker v občinah stanovanja še niso na stroškovnem principu."
31,"Stanarine še niso stroškovne, ne bom govoril, da ne vem, katere stranke in kateri sindikati bodo sedaj nastopili proti temu stroškovnemu principu, v komunali še ni stroškovnega principa in tako naprej."
19,"Zato so to elementi, ki pomenijo, da zdrži se, moralo pa se bo še nekaj narediti na drugem področju."
17,"Na vodnem področju pomeni to stalno dejavnost, kaj pomeni stalna dejavnost na področju vode, pa morate vedeti."
7,"Če ni stalne dejavnosti, je to ""havarija""."
4,Vam bom tako povedal.
14,V določenem trenutku bo ta komite prišel sem z zahtevo po kriznem ekološkem dinarju.
26,"Ne vem, če me razumete, v tem trenutku je ta samoupravni kapital to vse odložil na konec in ne pred čistilnimi napravami, ker čistilnih naprav ni."
24,"In sedaj je ta samoupravni kapital vse to pustil, danes so intervencije v skupščini samo iz naslova ekologije: pobuda ena, dva in tri itd."
5,Zato tu notri rezerve ni.
21,"Vprašanje pa je, jaz bi zadnje, o čemer bi hotel govoriti, je govorjenje o nekih rezervah, o denarju za kmetijsko infrastrukturo."
9,Tukaj je bil prej govor o strokovnosti in nestrokovnosti.
16,"Meni ni čisto strokovno, kako si kmetijstvo predstavlja denar iz enega fonda preliti v drugi fond."
43,"Torej iz tistega denarja, ki ima na nek način rezultate, potem ko je melioracija narejena - čez pet let in seveda v enem letu so njegovi rezultati prispevek k prirasti hrane, prirasti na tisti parceli, ki je boljši od prejšnjega stanja na tisti parceli."
9,"Kaj pa, če ni nič boljši zaradi socialistične melioracije?"
8,Zaradi tega je bil narejen moratorij na melioracije.
22,"Bom zelo enostavno povedal, v tem računu je moratorij na melioracije, ta rezerva je in ni okrnjena kmetijska agrooperacija na višinskih predelih."
10,Nisem pa ponujal ne vem kakšnih rezerv v tem predlogu.
2,Hvala lepa.
7,"Besedo ima dr. Mencinger, podpredsednik Izvršnega sveta."
6,Začel bom z repliko gospodu Šetincu.
23,"Tukaj seveda lahko začneva strokovno debato o ""Tanzi"" učinkih, ki so bili več ali manj izkoriščeni, tako da tega sedaj ne bi načenjal."
6,Govorimo o tako imenovani Laferjevi krivulji.
15,"Ko namreč začnemo povečevati stopnje davkov in prispevkov, se v neki točki začne zmanjševati prihodek."
5,To se je že pokazalo.
2,Poenostavljeno povedano.
15,"Če povečujemo stopnje tudi do 100% in če tudi 100% pomnožimo z nič, ostane nič."
17,"Mi smo v takšni situaciji, se pravi, da smo prišli, po domače povedano, na vrh Tanzijeve krivulje."
10,"Kakor hitro začnemo davčno stopnjo povečevati, se skupen prihodek zmanjšuje."
8,"To je problem in situacija, v kateri smo."
16,"To pa je bolj strokovna debata, ki bi jo morebiti kot ekonomisti mogli imeti še enkrat."
12,Hkrati pa ukrep vlade pomeni tudi naznanilo za dolgoročno zmanjševanje obremenitev gospodarstva.
12,"Seveda se lahko reče, da je to neoklasična politika oziroma neokonzervativna politika."
17,"Na žalost je taka politika pokazala povsod v svetu uspehe, tako d se temu ne moremo odreči."
17,"Gre za to, da ustvarimo imenovalec, ki bo malo večji, potem bomo s števcem relativno lahko opravili."
11,"Sedaj pa delamo tako, da števec povečujemo, imenovalec pa se zmanjšuje."
3,Sedaj na splošno.
10,"Opravičujem se, ker ne bom mogel na vsa vprašanja odgovoriti."
14,"Veliko jih je bilo, z mnogimi mnenji se strinjam, z mnogimi se ne strinjam."
12,"Tako bom odgovoril bolj na kratko, čeprav bom odgovoril v treh sklopih."
13,"Prva stvar, strinjam se z ugotovitvijo, da je šla vlada v gasilski ukrep."
10,"Če imaš utopljenca, potem se ne sprašuješ, kakšna je palica."
16,"Ponudiš prvo, ki jo vidiš, v tem primeru lahko priznam, da smo šli v gasilski ukrep."
14,"Po drugi strani pa moram reči, mi smo sedanje stanje podedovali, nismo ga ustvarjali."
27,"Vemo tudi, da je gospodarstvo pred polomom, pred polomom pa je zaradi tega, ker smo imeli stalno neke gospodarske sisteme, ki so bili zgrajeni na ideoloških konstrukcijah."
6,Mi smo to situacijo sedaj dobili.
17,"Podjetja imajo stečajno miselnost deloma tudi zaradi tega, ker so bili direktorji imenovani po raznih političnih kriterijih."
9,"Bodimo odkriti, seveda vem, da drugih boljših trenutkov ni."
19,"Vlada bo gotovo predlagala oziroma obravnavala vse predloge, ki so bili dani, posebno veliko jih je dal gospod Pintar."
16,"Vse to bomo obravnavali, ampak morate priznati, da se to v treh tednih ne da narediti."
16,"To je stvar za eno leto, v katerem lahko te stvari naredimo ali pa ne naredimo."
4,Toliko o prvem sklepu.
5,Potem bi rekel nekaj posameznosti.
30,"Stopnja, takšna, kot jo sedaj mi predlagamo za družbene dejavnosti, je enaka, kot je že bila, se pravi, v bistvu je to stopnja, ki je veljala v aprilu in maju."
34,"Družbene dejavnosti so preživele in zdaj smo prišli ravno do tega, da se gospodarstvo razbremenjuje samo. mi lahko še bolj povečujemo stopnjo davka iz dobička, če dobička ni, potem seveda ni nikjer nič vzeti."
11,"To pomeni, da se samo razbremenjuje, če se stopnje ne zmanjšujejo."
4,Kaj se sicer dogaja?
25,"Mi stopnjo povečujemo, zmeraj ožji pa je krog tistih gospodarskih organizacij, ki imajo še kaj denarja in vedno večje je breme na manjšem delu gospodarstva."
3,To je to.
3,Potem drugo vprašanje.
16,"Prišel sem iz tako imenovanih družbenih dejavnosti, iz raziskovalne dejavnosti, pa tudi vrnil se bom tja."
12,"In lahko vam zagotovim, da se je desetletja denar skozi okno metal."
34,"Ko sem nedavno prišel na ugledno inštitucijo, kjer so računalniki, ki stojijo na mizi in vprašal, ker me to zanima, kaj je z njimi, sem dobil odgovor, da se nihče še ni naučil delati."
8,"Se pravi, je bilo veliko denarja zmetanega stran."
9,Takšno je bilo tudi razmetavanje z idejo 2.000 raziskovalcev.
21,"Treba je najprej pametne ljudi dobiti, ne pa kar proglasiti, da bomo 2.000 raziskovalcev v enem letu ustvarili in tako naprej."
8,V tej sferi se je zelo veliko trošilo.
19,"Seveda lahko še bolj govorimo o prilagoditvi programa, toda dokler denarja ne vzameš, nihče ne bo prilagodil nobenega programa."
35,"Vlada vsaj, kot vem, ni dajala nobenih primerjav med plačami v gospodarstvu in v negospodarstvu, toliko nam že morate verjeti, da smo toliko pametni, da vemo, da je različna izobrazbena struktura v gospodarstvu kot negospodarstvu."
17,"V tretjem sklopu bom povedal nekaj ukrepov, oziroma povedal bom, v katero smer pravzaprav vlada misli iti."
7,"Najprej, komu smo kaj vzeli ali nismo."
21,"V Sekretariatu za finance so napravili natančne izračune, kakšni so prilivi in kje so možnosti, ker na pamet le nismo delali."
14,"Drugič, vlada ima socialni program narejen, ki teče seveda s sredstvi, kakor jih ima."
44,"Tretja stvar, vlada namerava že takoj po rebalansu proračuna vzpostaviti nekaj, kar se imenuje normalen fiskalen sistem, to pa pomeni, da ne bomo imeli več 0,46 in 0,62 in tako naprej, kjer se že določi davčna osnova in tudi pove, kakšen je davčni namen."
16,"Normlen gospodarski sistem pomeni, da toliko odstoten davek na plačo in toliko odstoten davek na dobiček."
10,In potem se priliv iz davka šele v proračunu razporeja.
33,"Ravno sistem, ki smo ga imeli, ki smo ga podedovali, ki ga ne moremo spremeniti v treh tednih, ampak zato rabimo nekaj časa, je omogočil, da so se šole ukvarjale s financiranjem Elana."
13,"Sedaj nekatere grozijo z gladovno stavko, če tega denarja ne bodo dobile nazaj."
10,"To je bil sistem, ki je pravzaprav takšno reč omogočal."
19,"Normalen davčni sistem tega ne omogoča in mi mislimo zelo hitro vzpostaviti normalen davčni sistem, kakršnega pozna ves svet."
8,"Še nekaj bi rekel, glede odnosa Slovenija - federacija."
29,"Vlada pripravlja zahteve, s katerimi bo zahtevala od zvezne vlade zmanjšanje prometnih davkov za odstotek, kot smo mi zmanjšali direktne davke, sami vemo, da so se ti proračuni debelili."
15,"Deloma so se debelili tudi na ta način, da se je sedaj uvoz zelo povečeval."
16,"Vemo, da je carina glavni vir prihodkov in tako naprej, se pravi, to je prva stvar."
20,"Druga stvar, ki jo bomo zahtevali od zvezne vlade je, da zvezna vlada dovoli, da se republiški proračun spet zadolžuje."
15,"Dokler se ne moremo zadolževati, ne moremo zelo zniževati obremenitev, ker imamo stalno nekje primanjkljaj."
17,"Kratkoročno zadolževanje je znano povsod v svetu od 1930 leta naprej, sedaj pa je pri nas prepovedano."
13,To je nenormalna gospodarska situacija in opustitev prepovedi nameravamo zahtevati od zvezne vlade.
20,"Vlada bo tudi zahtevala, da zvezna vlada prepreči intervencijske uvoze, ki uničujejo kmetijstvo, pa ne samo to, tudi jugoslovansko industrijo."
12,"Ne zadostuje, če znižamo carine in carinske dajatve, saj niso največji problem."
12,"Tako smo vzpostavili normalno situacijo, ko je uvoz normalna konkurenca domači proizvodnji."
17,S temi intervencijskimi uvozi se pa seveda smo uničuje enkrat en del gospodarstva in drugič drugi del.
28,"No, in seveda bomo zahtevali, da se odpad subvencij, do katerega bo prišlo zaradi tega, ker zvezna vlada želi doseči tako imenovano zunanjo konvertibilnost, nadomesti z drugimi ukrepi."
16,"Gre za znižanje carin, toda ne samo carin za končne izdelke, ampak carin za reprodukcijski material."
18,"Nazadnje tole, kot najbrž vsi drugi veste, če na katerakoli vprašanja začnemo odgovarjati, vedno pridemo do lastninske reforme."
7,Zmeraj v zadnji fazi pridemo do lastnine.
5,To je do problema nelastnine.
22,"Če bi rekel, da vem vse rešitve, kako bomo do lastnika prišli in ne napravili škode, vam povem, da jih ne vem."
9,"To je problem, s katerim se ukvarja vsa Evropa."
11,"Opozarjam le, vlada bo v tako imenovano lastninjenje šla zelo previdno."
16,"Iz vseh teh razlogov, mislim, da je prav, da poslanci podprejo predlog vlade z vsemi amandmaji."
1,Hvala.
1,Hvala.
5,Še dva diskutanta sta prijavljena.
13,"Sprašujem gospoda Kmetiča in gospoda Tomšiča, ali po teh pojasnilih še želita diskutirati?"
2,Gospod Kmetič?
5,"Hvala, ker nam olajšujete situacijo."
2,Gospod Tomšič?
25,"Spoštovane poslanke in spoštovani poslanci, mislim, če smo dve uri porabili za to, bomo pač še dve minuti, tako da pridejo na vrsto vsi diskutanti."
38,"Jaz sem dal drugim prednost, čeprav sem se prej javil, kot dr. Mencinger, kljub temu pa nisem bil popolnoma zadovoljen s tem, sicer sem nekaj misli Emila Pintarja zamudil, pa vseeno upam, da to ne bo podvajalo mnenj."
36,"Mi smo dobili, pa nič nismo šli na to, ko se tudi tega zakona tiče, štrajk je bil torej v REK-u in se vprašamo, ali je to kakšna povezava z današnjim zakonom, ki ga zdaj sprejemamo."
46,"Pa še kakšna, tam so ljudje, ki ne vedo, kako bodo jutri preživeli, tukaj pa mi nabiramo strankarske točke: vsak ima rad raziskavo, vsak ima rad zdravstvo in tako naprej. to je tista stvar, zato smo mi vsi proti, vendar večina pa bo glasovala za to."
1,Prav.
14,"Dr. Mencinger je ob neki prejšnji priložnosti rekel, da gre v bistvu za preživetje."
4,Res gre za preživetje.
14,"Vendar je tudi rekel, če 0 množiš z majhno številko, je še vedno nič."
24,"In tega se jaz bojim, da bomo čez 3 mesece ali 12, zopet prišli na to problematiko in bomo zopet jemali od družbenih dejavnosti."
12,"Takrat bo pa že zelo kritično, zato je treba danes nekaj predlagati."
13,Sam se prav nič ne počutim ali zdaj v vlogi DEMOS ali socialdemokrata.
2,Absolutno ne.
8,Čutim se v vlogi sindikalista pri tem primeru.
15,"V nekaterih točkah podpiram tudi Ravnikove sindikate, ki so včeraj v Delu kritizirali naš zakon."
6,"Niso pa rekli, kaj predlagajo oni."
14,"To je najtežje in tudi dr. Mencinger pravi, da si ne upa dati predloga."
20,"Jaz bi si ga upal verjetno zaradi tega, ker premalo vem o gospodarstvu, ampak mislim, da moramo našo vlado zadolžiti."
14,"Vendar ne tako, da jutri nekaj naredi, ampak da čez tri mesece pripravi predlog."
16,"V tem smislu sem si zabeležil tri, štiri točke, za katere mislim, da so res aktualne."
14,"To naj bi bil neke vrste amandma ali neka posebna obveznost vlade, karkoli že."
6,"Predlagam, da preidemo dejansko na lastnino."
18,"Predlagal bi: ""Vladi Republike Slovenije se naloži, da v roku treh mesecev predlagajo rešitve za naslednje štiri točke:"
10,"Transformacija družbene lastnine, vsaj za večja podjetja naj to velja.."
22,"Oprostite, ali vas lahko prosim, da govorite malo počasneje, ker si moramo hkrati zapisati, razen če imate tako napisano, da lahko priložite."
1,Prosim.
4,Bom oddal pisne predloge.
11,"Vedno sem bil prepričan, da govorim prepočasi, sedaj pravite, da prehitro."
44,"""Transformacija družbene lastnine, vsaj za večja podjetja, v delniške družbe, kjer bi bila v prehodnem obdobju država Slovenija lahko solastnica večjega dela, določen del bi lahko bil na prosti borzi, določen del pa, nujno, tudi solastnina delavstva, ki je 45 let vlagalo v podjetje."""
24,"Seveda podjetja, ki so že v stečaju, tega ne morejo izpeljati, ampak tam, kjer ""še živijo"", pa naj delavci tudi imajo nekaj od tega."
21,"Drugič: ""Na osnovi že manjšega odstotka lastništva delnic je možno priti do uspešne in odgovorne managerske strukture."" To pa je bistveno."
35,"Mi ne vemo, ali so sedanji direktorji pravi, morda bodo nekateri tudi ostali, ampak tisti, ki bo imel največ delnic oziroma vsaj tisti, ki bodo imeli večino delnic, bodo lahko sami predlagali svojo poslovodno strukturo."
4,To je druga točka.
52,"Tretjič: ""V prehodnem obdobju je nujno potrebno omejiti kompetence direktorjev oziroma poslovodne strukture, ki jo imajo, kot veste, neomejeno."" Mene in večino ljudi moti, da prav tista podjetja, ki so pred stečajem, gredo pri faktorju razmerja med dohodki zaposlenih,ki je še pred letom dni 1:4, da gredo tudi prek razmerja 1:10."
10,"Mislim, da lahko ta vlada z odlokom te stvari omeji."
12,"Zakaj, ker ta poslovodna struktura, ti direktorji ne nosijo prav nobene odgovornosti."
6,Zato si ne morejo nič prilaščati.
12,"Delavski svet danes ne funkcionira več, sindikat, kot veste ne funkcionira več."
7,"In ko smo pri sindikatu, še to."
25,"Ne rečem, da ni pravilno, da so pogodbe podpisali samo Svobodni sindikati. verjetno drugih še ni, ampak v takem primeru bi moral podpisati sindikalni svet."
10,"Kot vidite, bi morali tudi na tem področju marsikaj postoriti."
13,"Mimogrede - mi smo vam že poslali predlog, da se nekaj naredi z zakonodajo."
11,"Četrta točka: ""Takoj je treba spremeniti zakon o medsebojnih delovnih razmerah."
16,"In to po hitrem postopku, kjer bodo zapisane vse te spremembe glede odgovornosti in omejitvah direktorjev."""
29,"Pa preidemo na sindikalni pluralizem, ki je še kako pomemben, ker bo v prihodnjih podjetjih edini, namreč delavskih svetov ne bo več - tudi ""partner"" oziroma pravi nasprotnik poslovodni strukturi."
15,"Kateri del te skupne potice si bo tisti, ki ustvarja z delom in znanjem prilastil."
14,Za to je šlo v zgodovini vedno in tudi pri nas ne bo drugače.
26,"Pomembne pa so te tri točke, ki sem jih pravkar predstavil, da v teh mesecih nekaj dobimo na mizo in da se ti zakoni pričnejo izvajati."
13,"Ne pa, da stalno govorimo: to je težko, to ne gre, začeti moramo."
6,Podobno je govoril tudi Emil Pintar.
24,"In tudi v tem teleksu, ki je prišel, izrecno zahtevajo v 7. točki, da je družbeno lastnino potrebno spremeniti, da tako na gre naprej."
6,Verjetno imajo iste probleme kot drugod.
1,Hvala.
8,Še tovariš Pintar je prosil za kratko repliko.
7,Potem pa bi lahko prešli na glasovanje.
1,Hvala.
3,"Spoštovane delegatke, delegati!"
9,"Imam repliko na tisto, kar je rekel gospod Mencinger."
18,"Rekel je, da smo v prejšnjem obdobju tako ""na lahko roko"" rekli 2000 mladih raziskovalcev v enem letu."
31,"To je bil projekt, ki je trajal 5 let in osebno upam zagovarjati, da ni bil slabo pripravljen in da je v naših pogojih dal približno toliko, kot je lahko dal."
30,"Ne gre za eno leto, gre za pet let in mislim, da ni prav, da tisti, ki ste na tej stvari tudi delali, da enostavno z roko zamahnete nad tem."
25,"Ravno tako je zdaj novi minister, če sem prav obveščen, pohvalil ta projekt in predlagal 2000 mladih srednješolcev, ki se bodo v inozemstvu učili znanja."
2,Druga replika.
25,"Tisto, kar sem jaz citiral, me je gospod Mencinger pokaral, naj ga nimam za tako neumnega, češ, da ne ve, da so stopnje izobrazbe različne."
12,"Jaz bi ga prosil, naj tudi on mene nima za tako neumnega."
12,"Tu prihajam s citati nečesa, kar pravzaprav ni prišlo iz vladne strukture."
27,"Opozoril sem na gradivo, ki ima naslov Informacija o prihodkih, prispevnih stopnjah in osebnih dohodkih v družbenih dejavnostih do maja 1990, Zavod Republike Slovenije za družbeno planiranje."
5,Dobili smo ga kot gradivo.
5,Za Zavod je odgovorna vlada.
20,Notri poglejte obe tabeli: Primerjava izplačanega osebnega dohodka in Primerjava povprečnega osebnega dohodka na zaposlenega od leta 1979 do 1989.
15,"Mislim, da sem te podatke korektno citiral in tudi opozoril, zakaj so za mene sporni."
30,"Tretja zadeva, ko mi je podpredsednik Mencinger rekel, da se vsega ne da narediti v treh tednih in potolažil s tem, da bo vlada seveda o vseh teh predlogih razpravljala."
15,"Jaz ne poskušam biti zloben in nočem reči, da vlada ne bo o tem razpravljala."
5,Samo tole bi rad rekel.
10,"Ničesar takega nisem predlagal, kar bi zahteval v treh tednih."
19,"Hkrati pa je tudi nekaj stvari, za katere pa mislim, da se je treba o njih zelo hitro odločiti."
12,Predlagal sem v 5. točki vprašanje vpisov na srednje in visoke šole.
21,"To so nekatere stvari, kjer odložitev te odločitve za dva, tri mesece pomeni izgubo ene šolske generacije ali njeno bistveno skrčenje."
19,"To je stvar, za katero se Slovenija ne sme odločiti, ker se bo ta zareza poznala vsa leta naprej."
15,"Tu je treba, po mojem mnenju, pritiske vzdržati in omogočiti normalno izobrazbeno gibanje slovenskega naroda."
17,"Zdajle je čas, da se vlada o tem odloči, ne pa čez tri mesece, pet, šest mesecev."
11,"Zdajle pristajate na omejevanja, ki so po mojem mnenju, razvojna napaka."
1,Hvala.
11,"Mislim, da je končno napočil čas, ko lahko preidemo na glasovanje."
9,"Mislimo, da je treba glasovati po naslednjem vrstnem redu."
8,1) Treba je glasovati o amandmaju Gospodarske zbornice.
32,"2) Treba je glasovati o amandmajih Izvršnega sveta, glede katerih smo se predhodno že izjasnjevali, da bomo v primeru, če bomo glasovali za zakon, glasovali v bistvu hkrati z amandmaji Izvršnega sveta."
11,"3) Glasovali bomo o dopolnilnih sklepih, ki so jih predlagali nekateri."
23,"Sprašujem predstavnike ZSMS-Liberalne stranke, ki ste včeraj vložili predlog zakona, ali je ta predlog mišljen kot amandma k temu ali kot poseben predlog?"
12,"Se pravi, da je ta pobuda sicer prisotna in gre v proceduro."
10,"Se pravi, da bi najprej glasovali o amandmaju Gospodarske zbornice."
16,"To so amandmaji k 1., 3. in 5. členu, s katerimi se Izvršni svet ne strinja."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je z večino glasov zavrnjen predlog amandmajev Gospodarske zbornice."
1,Hvala.
12,Prehajamo na glasovanje o amandmajih Izvršnega sveta k 2. in 3. členu.
3,Kdo je za?
3,Je kdo proti?
4,Se je kdo vzdržal?
12,"Ugotavljam, da večina prisotnih ni sprejela oziroma glasovala za amandmaje Izvršnega sveta."
9,"To pomeni, da se po tej točki takoj sestanejo."
21,"Moram pa povedati, da je stvar vprašljiva zaradi tega, ker smo se mi v predhodnem glasovanju opredelili za zakon z amandmaji."
18,"Prehajamo na glasovanje o predlogu zakona in če bo predlog zakona izglasovan, bo sledilo usklajevanje z ostalima zboroma."
15,"Sprašujem delegate, ali menijo, da je to glasovanje regularno ali mislijo, da je kakšna napaka?"
12,"Če menimo, da je regularno, potem prehajamo na glasovanje o predlogu zakona."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je večina glasov za predlog brez amandmaja."
7,"To se pravi, da bo sledilo usklajevanje."
27,"Zdaj dajem na glasovanje dopolnilne sklepe Družbenopolitičnega zbora, s katerimi Družbenopolitični zbor, če bodo ti sklepi izglasovani, zavezuje Izvršni svet Skupščine Republike Slovenije, da opravi določene naloge."
4,Prosim pomoč tovarišice sekretarke.
37,"Namreč, po 128. členu poslovnika je določen kvorum za pravno veljavno odločitev zbora, kjer je rečeno, da zbor veljavno sprejme zakon, splošni akt ali drugo končno odločitev z večino glasov vseh delegatov v zboru, skratka vseh 41."
5,To lahko celo jaz pojasnim.
6,To po amandmajih ne velja več.
7,Po sprejetju amandmajev velja večina prisotnih delegatov.
10,"Dobro, potem se oproščam. imel sem ta poslovnik v roki."
2,Hvala lepa.
3,Hvala za intervencijo.
32,"Predlogi dodatnih sklepov, o katerih bi glasovali verjetno v kompletu, če bi se tako odločili, so: najprej bom prebral tiste, ki sem jih dal jaz, ker so pač tako po vrsti napisani."
46,"1) Izvršni svet naj Skupščini Republike Slovenije zagotovi, da se tovrstne kratkotrajne akcije razbremenjevanja slovenskega gospodarstva, ki najbolj ogrožajo naš razvoj, ne bodo tudi v prihodnje ponavljale in da je misel tega ukrepa predvsem v tem, da si Izvršni svet zagotovi čas za oblikovanje drugačnih ukrepov."
17,2)Izvršni svet Skupščine Republike Slovenije naj do naslednje seje zborov Skupščine Republike Slovenije pripravi in predloži:
28,"a.) program in scenarij spremembe političnega statusa Republike Slovenije, torej program konfederaclizacije oziroma osamosvojitve Slovenije, v skladu s pravico slovenskega naroda do samoodločbe in politične ter gospodarske suverenosti."
15,Program naj upošteva tudi gospodarske razsežnosti in možne posledice za gospodarstvo ob realizaciji takega programa;
24,b.) program postopnega zmanjševanja obveznosti Slovenije do proračuna federacije ter drugih oblik odlivanja sredstev iz Slovenije v federacijo in druge republike vsaj za 50%.
4,Sledijo predlogi tovariša Pintarja:
16,"""Pri uresničevanju programov iz točke 1. naj Izvršni svet Skupščine Republike Slovenije prouči predvsem naslednja vprašanja:"
15,"- možnost spremembe posojil podjetij v obveznice in delnice, kar naj bi okrepilo osnovna sredstva podjetij;"
8,- aktiviranja bank za zagotovitev kvalitetnih sredstev za zaposlovanje;
16,"- kako naravnati finančno politiko, da bi s tem vplivali na razpoloženje ljudi proti sedanji stečajni naravnanosti;"
24,- možnost dodatnega kapitalnega zadolževanja v tujini za odpiranje novih delovnih mest za prestrukturiranje prodaje iz domačega na tuji trg in za doseganje boljših rezultatov;
17,"- možnost oblikovanja plač, ki bi vplivale na prenehanje padanja proizvodnje, ne bi pa pomenile povečanja inflacijskih teženj."
49,"Zaradi čimprejšnjega uresničenja sklepa pod 1b), Družbenopolitični zbor nalaga delegaciji Skupščine Republike Slovenije v Zboru republik in pokrajin Skupščine SFRJ in priporoča delegatom iz Republike Slovenije v Zveznem zboru Skupščine SFRJ, da dajo pobudo za zmanjšanje obveznosti za skupne in splošne potrebe na ravni federacije, najmanj za 20%."
36,"Družbenopolitični zbor priporoča SPIZ v Republiki Sloveniji, naj ponovno preveri vse prihodke in odhodke skupnosti ter veljavne prispevne stopnje za invalidsko in pokojninsko zavarovanje, na podlagi te ocene zniža in s tem prispeva k razbremenjevanju gospodarstva."""
14,"Ti sklepi so bili pripravljeni, zato bi prosil, da najprej o teh posebej glasujemo."
13,"Sprašujem, ali bomo glasovali po točkah ali v bloku o vseh predlaganih sklepih?"
2,Spoštovano predsedstvo!
16,"Mislim, da ste tisto, kar ste citirali, nekako povzeli iz razprave, ni pa čisto precizno povzeto."
14,"Jaz sem si svojih 6 sklepov, ki jih predlagam, v malo drugačni obliki zapisal."
18,"Moj predlog bi bil, da se o vsakem posebej izjasnimo in to v tej formulaciji, ki je preciznejša."
30,"Potem pa predlagam, da glasujemo o tistih dveh predlogih, ki sem jih jaz predlagal, posebej, potem pa naj nam tovariš Pintar prebere svoje predloge in bomo o njih posebej glasovali."
6,Ali je možno na ta način?
12,"In potem še o točkah 3. in 4., ki sem ju prebral."
26,"Se pravi, da sedaj glasujemo o točki 1. in 2. predlaganih sklepov, to sta tisti dve točki in alinei a) in b), ki sem ju predlagal."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
13,"Ugotavljam, da je sklep, kakor je predlagan v teh dveh točkah, soglasno sprejet."
1,Hvala.
21,"Predlagam, da tovariš Pintar prebere vseh šest točk in da potem o vseh skupaj glasujemo ali pa o vsaki, kakor želite."
5,Predlagam naslednjo formulacijo novih sklepov:
28,"1) Izvršni svet Republike Slovenije naj z odlokom ali drugim ustreznim aktom omogoči spremembo posojil, ki jih imajo podjetja v obveznice, najkasneje v enem letu pa v delnice."
13,2) Izvršni svet bo do septembra letos aktiviral razvojni sklad (banko) in agencijo.
26,"Prednost pri sredstvih iz tega sklada bodo imeli raziskovalno razvojni projekti in tisti investicijski projekti, ki odpirajo nova delovna mesta tudi v drobnem in zasebnem gospodarstvu."
11,V ta sklad bo takoj usmeril 5% od sedanjih prispevkov SPIZ-a
36,"3) Izvršni svet bo do septembra redefiniral zaposlitveno politiko in nekompatibilne elemente socialne politike ter sprožil druge vzvode, s katerimi bo začel spreminjati sedanjo usmerjenost v stečaje, ter motivirati delavce, podjetnike in banke v sanacijsko delovanje."
18,"4) Izvršni svet bo zagotovil tuji kapital po sprejemljivih obrestnih merah, vsaj 500 milijonov DEM v prvem krogu."
8,Ta kapital bo prvenstveno namenjen v obliki delnic:
6,a) projektom odpiranja novih delovnih mest;
4,b) projektom proizvodnega prestrukturiranja;
9,"c) izvoznim projektom, kjer izvozniki dosegajo pokrivanje proizvodnih stroškov."
23,5) Izvršni svet bo bistveno zmanjšal omejitve za vpise na srednje šole in univerze in obenem zagotovil normalno delovanje in uspešnost teh ustanov.
21,"6) Vlada ne bo sprejela administrativne zamrznitve plač, pač pa bo sprožila sanacijske programe na vseh področjih družbene in gospodarske infrastrukture."
12,V tem kontekstu bo lahko direktno vplivala na plače v teh dejavnostih.
1,Hvala.
6,Imamo dve intervenciji k tem predlogom.
6,Najprej se je javil gospod Školč.
10,"Predlagam, da še njega slišimo, ker bo mogoče lažje odgovoriti."
36,"Bojim se, da smo, če bi morali v tem trenutku glasovati o teh predlogih, natančno v taki zadregi, kakor smo bili na začetku, ko smo bili še brez gradiva in smo morali glasovati o drugih stvareh."
10,Zato seveda ne nasprotujem a priori nobenemu od teh predlogov.
21,"Mislim pa, da je večina tako daljnosežnih, da lahko praktično porušijo vsako prizadevanje vlade za to, da naredi kakršenkoli konsistentni program."
33,"Zato bi predlagal, da o teh predlogih, za katere smo tudi s strani vlade slišali, da jih bodo še natančno obravnavali, mi dobimo tukaj tudi stališče vlade in izračune, kaj vse to pomeni."
9,"Ne rečem, da imajo vsi ti predlogi isto težo."
10,Jaz bi se zavzemal vsaj za tistega o omejitvah vpisov.
30,"Prva dva sta gotovo takšna, da je nemogoče tako na hitro o njih glasovati in bi predlagal tudi gospodu Pintarju, da, če ni nujno, o tem ne bi glasovali danes."
23,"Zaveze bi bile predaljnosežne in tudi se mi zdi, da večina ljudi tukaj ne bi v tem trenutku vedela, kaj vse to pomeni."
2,Hvala lepa.
2,Hvala lepa.
5,Zaradi glasovanja sem se umaknil.
34,"Moj predlog bi bil, da se predlog gospoda Pintarja dopolni tako, da se glasi: ""Predlaga se Izvršnemu svetu, da do naslednje seje prouči možnosti od 1. do 6., kot jih je formuliral gospod Pintar."""
23,"Mislim, da smo lahko vsi zelo veseli pobud, ki jih dajete, ker vsi skupaj z nami vred razmišljate, kako bi razrešili pereče probleme."
15,"Vendar predlagam, da ob teh predlogih, ki jih je dal tovariš Pintar, danes ne glasujete."
15,"Mislim, da jih enostavno ni možno kar nenadoma spraviti v neke akte, odloke ali podobno."
16,"Seveda pa je prav, da se vlada zaveže, da bo vse te predloge obravnavala in proučila."
34,"Del rešitev se tudi že nahaja v takšni ali drugačni obliki v programu, ki ga pripravljamo, tako da mislim, da imamo pravzaprav skupno stališče, da pobudo sprejmemo, obravnavamo in potem vključimo v možne rešitve."
4,Glede predlogov gospoda Pintarja.
7,Zelo težko si je vse to zapomniti.
15,"Sem si pa zapomnil dve stvari, ki sta kontradiktorni in ju ni mogoče istočasno izvršiti."
17,"Predlaga, da vlada prevzame kredite in jih preoblikuje v obveznice, najkasneje v enem letu pa v delnice."
29,"Če prvi ukrep ni terminsko vezan, potem lahko istočasno oba nastopita in se prvi sploh ne more izvesti, če terminsko ni opredeljeno, do kdaj obveznice in do kdaj delnice."
7,Pa še o zagotovitvi vlade tujega kapitala.
10,"Sprašujem, ali imamo koga, ki nam bo ta kapital dal?"
1,Hvala.
31,"Sprašujem tovariša Pintarja, ali je možno da sprejmemo v zvezi z njegovimi predlogi sklep, da so to predlogi, ki naj jih vlada prouči in se v svojem programu opredeli do njih."
14,"Mislim, da to seveda lahko naredimo in pravzaprav je bilo to bistvo mojega predloga."
11,"Še prej pa bi odgovoril na vprašanje, ki je bilo postavljeno."
8,"Ti dve stvari ki ju predlagam, nista protislovni."
49,"Jaz nisem predlagal, da vlada prevzame kredite, ampak da omogoči, da podjetja, ki imajo posojila, bančna posojila, posojila od drugih podjetij, ta posojila, tam kjer jih ne morejo transformirati v delnice, ker podjetje ni delniška družba, najprej transformirajo v obveznice potem pa, ko se oni sami spremenijo, v delnice."
16,"Ravno tako ni v nasprotju s tistim, ko sem rekel, da naj vlada zagotovi tuja sredstva."
6,Tuja sredstva je vedno mogoče zagotoviti.
20,"Vprašanje, ki se postavlja je, ali jih je mogoče zagotoviti po tako ugodnih pogojih, da so ugodna tudi za gospodarstvo."
28,"Bistvo moje ideje je, da jih poskuša zagotoviti navzven po najugodnejših pogojih, gospodarstvu pa naj ponudi po takih pogojih, da bodo za gospodarstvo za te posebne namene zanimiva."
30,"Lahko nastane celo to, da če jih ne bo dobila po tako ugodnih pogojih, kot je za gospodarstvo zanimivo, da jih najame sama pod težjimi pogoji in pod lažjimi ponudi."
5,Temu se reče razvojna politika.
15,"Lahko se pa zgodi, da jih bo dobila pod takimi pogoji, da je to zanimivo."
8,"Strinjam se s formulacijo, ki je bila dana."
28,"To se pravi, da je to pobuda, ki jo danes sprejemamo in želim, da se do naslednje seje Skupščine prouči, kaj od tega je mogoče vgraditi v program."
1,Hvala.
44,"Se pravi, glasujemo, da Družbenopolitični zbor predloge tovariša Pintarja vladi predloži kot pobude, ki naj jih vlada prouči in naj nam na naslednji seji, ko bo predstavljala svoj program, odgovori tudi to, kako se je odločila glede teh pobud in kako jih je upoštevala."
2,Hvala lepa.
2,Ugotovimo prisotnost!
10,"Lahko vas tudi štejem za prisotnega, ker ste zdaj vstopili?"
13,"To pomeni, da nas je 52 prisotnih, gospod je namreč delegat tega zbora."
1,Hvala.
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je predlog v tej obliki sprejet z večino glasov."
6,Zdaj pa imamo še dva predloga.
79,"Prvi je ta, ki ga bom ponovno prebral, da bomo vedeli, o čem glasujemo: ""Zaradi čimprejšnjega uresničenja sklepa pod 1b) - to je tisti prej prebrani moj predlog o programu postopnega zmanjševanja obveznosti Slovenije do proračuna federacije - Družbenopolitični zbor nalaga delegaciji Skupščine Republike Slovenije v zboru republik in pokrajin Skupščine SFRJ in priporoča delegatom iz Republike Slovenije v Zveznem zboru Skupščine SFRJ, da dajo pobudo za zmanjšanje obveznosti za skupne in splošne potrebe na ravni federacije najmanj za 20%."""
2,Ugotovimo prisotnost!
4,Besedo ima gospod Potrč.
16,"Nimam nič proti takemu predlogu, bojim pa se, če ga bomo sprejeli, da je res presplošen."
17,"Soglašam s tvojim sklepom, tovariš Peršak, ki smo ga že sprejeli, tudi jaz sem za njega glasoval."
20,"Prijaviti je treba nek predlog programa, in pa pavšalno naložiti delegaciji, da da pobudo, ki je lahko tudi pavšalno zavrnjena."
5,To najbrž nima nobenega smisla.
14,"Jaz sem prejšnjo razpravo razumel tudi na ta način, potem pa ni bilo formulirano."
38,"Jaz sem prijavil drugo fomulacijo, da bomo zaprosili vlado, da v okviru vladnega programa, tudi malo manj specificirano in bolj na splošno opredeli nekaj elementov razvojnih usmeritev, saj smo vsi danes diskutirali, da rešujemo le neko trenutno situacijo."
35,"In če smem, upam, da je toliko čitljivo, da boš lahko bral, predlagam, da ena od točk nalaga Izvršnemu svetu Skupščine Republike Slovenije, da v okviru vladnega programa do naslednje seje pripravi tudi predlog za:"
6,- začetek procesa spodbujanja prestrukturiranja slovenskega gospodarstva;
11,"- urejanje družbeno smotrne politike osebnih dohodkov, predvsem na podlagi kolektivnih pogodb;"
9,- program strukturnega prilagajanja in nove kvalitete razvoja družbenih dejavnosti;
33,"- (in to se veže na ta sklep, je pa nekaj konkretnejši) zmanjšanje obveznosti Slovenije do proračuna federacije v letošnjem letu in spremembo predpisov, ki omogočajo izvenproračunsko prelivanje dohodka med gospodarstvi republik in pokrajin."
1,Hvala.
1,Hvala.
3,Zdaj predlagam naslednje.
9,"Imamo dva predloga, ki se na nek način dopolnjujeta."
25,"Predlagam, da vendarle glasujemo o tem sklepu, kot je tukaj predlagan in da potem glasujemo še o tem predlogu, ki ga je vložil tovariš Potrč."
24,"Ali je torej možno, da glasujemo zdaj o tistem predlogu, da se za vse to zadolži delegaciji, da poskušata doseči zmanjšanje odliva za 20%?"
6,"Najprej bi prosil, da ugotovimo prisotnost!"
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
50,"Četrti predlog je bil v sklopu že pripravljenih predlogov: ""Družbenopolitični zbor priporoča Skupnosti pokojninskega in invalidskega zavarovanja v Republiki Sloveniji, naj ponovno preveri vse prihodke in odhodke skupnosti ter veljavne prispevne stopnje za invalidsko in pokojninsko zavarovanje in na podlagi te ocene zniža in s tem prispeva k razbremenjevanju gospodarstva."""
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog sklepa z večino glasov sprejet."
14,"Zdaj preidimo na glasovanje o tem predlogu, ki ga je pravkar vložil tovariš Potrč."
8,"Ali je potrebno, da ga še enkrat preberem?"
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je predlog glede na število prisotnih z večino glasov sprejet."
5,Zdaj pa imam naslednji predlog.
39,"Vsi predlogi, ki so bili dani med diskusijo, kaj naj bi Izvršni svet ob pripravi svojih naslednjih ukrepov upošteval, naj se v obliki magnetograma dajo Izvršnemu svetu z naročilom ali priporočilom našega zbora, da jih pri pripravi programa upošteva."
39,"To bi zajelo predloge, ki jih je dal gospod Tomšič in vse ostale, ki so se v diskusiji pojavili, skratka, da se ves magnetogram da na razpolago Izvršnemu svetu in priporoči, da ga Izvršni svet upošteva pri pripravi programa."
1,Spoštovani!
11,"Jaz mislim, da je bil ta predlog konkreten in ne preoster."
14,"Vlada mora nekaj pokazati in mislim, da je treba glasovati tudi o mojem predlogu."
7,"Lahko ga še enkrat preberem, če želite?"
18,"S tem pa je tista točka, ko predlagamo, v kakšni obliki naj gre ta transformacija, seveda samo predlog."
11,"To je predlog, ampak mora biti nekaj narejeno na tem področju."
1,Hvala.
10,Gospod Tomšič z vso pravico zahteva glasovanje o svojem predlogu.
21,"Formuliran je tako, da se to predloži vladi oziroma Izvršnemu svetu kot predlog tega zakona in predlagam, da o tem glasujemo."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je predlog gospoda Tomšiča z večino glasov sprejet."
12,"Zdaj pa je še vedno v igri varianta, ki sem jo predlagal."
12,Je potrebno o tem podrobno glasovati ali to enostavno smatramo kot normalno?
19,"Se pravi, da se magnetogram predloži Izvršnemu svetu s priporočilom, da se upoštevajo vsi predlogi, ki so bili povedani."
15,"Zdaj pa moramo iti člani usklajevalne komisije, vključno z menoj, na usklajevanje z ostalima zboroma."
1,Hvala.
5,"Preden nadaljujemo, prosim, ugotovimo prisotnost!"
1,Hvala.
1,32.
13,TOČKA DNEVNEGA REDA - CELOVITA OCENA POSLEDIC PREMESTITVE OROŽJA TERITORIALNE OBRAMBE V OBJEKTE JLA.
11,"Prejeli smo informacije, slišali smo informacijo, ki jo dajem v razpravo."
10,"Mi imamo dve informaciji, informacijo Predsedstva in informacijo Izvršnega sveta."
5,Želi kdo razpravljati o informacijah?
4,Imam samo eno vprašanje.
25,"Ali imamo sedaj tekst diskusije polkovnika JLA, ki je hotel nekaj obrazložiti na skupni seji, pa je bilo rečeno, da bomo dobili v pisni obliki?"
5,"Ne, jaz tega nisem slišal."
10,To je bilo rečeno za Križmančiča in to smo prejeli.
4,Razprava je v zborih.
3,Želi kdo razpravljati?
35,"Lahko, da sem kaj narobe razumel, ampak informacijo, ki jo je dal minister Janša, sem razumel tako, da je bil na koncu tudi predlog, da razpravljamo po tem, ko dobimo celovito informacijo tudi od Predsedstva."
3,Ta predlog podpiram.
33,"Predlagam dodatno samo še, da če je polkovnik Aksentijevića imel razpravo v Zboru združenega dela, česar jaz ne vem, ker jo je lahko imel ali ne, da potem pač dobimo pisno njegovo razpravo."
9,Na tej podlagi bi na naslednji seji opravili razpravo.
10,Danes pa bi ti dve informaciji le sprejeli na znanje.
1,Hvala.
12,"Podpiram predlog, ki sem ga v nekem smislu tudi sam prej predlagal."
39,"Mislim, da Zbor združenega dela ni imel te točke na dnevnem redu, ker je ni uvrstil, tako da tudi te razprave ni bilo, razen, če so jo naknadno uvrstili, o tem pa dvomim, ker so se temu precej upirali."
32,"Predlagam, da imenujemo pet članov v komisijo vseh zborov, ki naj se potem, ko bo Predsedstvo predložilo še poročilo o izvajanih ukrepih, sestane nekaj dni pred naslednjim zasedanjem skupščine in pripravi stališča."
6,"Mislim, da je pet članov dovolj."
22,"Okvirno smo to komisijo oziroma kandidate Družbenopolitičnega zbora za to komisijo oblikovali že včeraj, ko smo uvrščali to točko na dnevni red."
13,"Še enkrat bom prebral ta imena in me potem popravite, če ni točno."
17,"Na nek način so bili predlagani Ciril Kolešnik, Ciril Ribičič, Janez Janša, Franc Potočnik in Tone Anderlič."
8,Jaz pač dajem to tudi kot svoj predlog.
49,"Predlagam pa, da predlagamo Zboru združenega dela, da v to komisijo imenuje tudi polkovnika Aksentijevića, če ima on informacije, ki nasprotujejo informacijam, ki so bile podane danes pisno ali ustno, da jih seveda v tej komisiji pove in da se predstavijo tudi v zaključkih, vendar osebno o tem dvomim."
1,Hvala.
11,Naša stranka predlaga namesto Cirila Ribičiča v to komisijo Petra Bekeša.
28,"To je predlog za spremembo te komisije in hkrati predlagam, da seveda pozovemo tudi delegata Aksentijevića, da če želi, pripravi svojo razpravo in da jo dobimo na mizo."
1,Hvala.
2,Še kdo?
12,"Imamo predlog sklepa, kot ga je predložil Janez Janša z dopolnilom Balažica."
2,Ugotovimo prisotnost!
3,Kdo je za?
8,"Ugotavljam, da je predlog sprejet z večino glasov."
4,Vračamo se na 31.
8,TOČKO - PREDLOG DOPOLNITEV ZAČASNEGA POSLOVNIKA SKUPŠČINE REPUBLIKE SLOVENIJE.
33,"Danes smo prejeli na klop poročilo k predlogu dopolnitve začasnega poslovnika Skupščine Republike Slovenije, ki nam ga je dostavila Komisija za volitve, imenovanja in administrativne zadeve, s predlogom amandmaja, ki je bil usklajen."
3,Želi kdo razpravljati?
5,Potem dajem predlog na glasovanje.
3,Kdo je za?
5,"Ugotavljam, da je amandma sprejet."
14,S tem glasujemo še o predlogu dopolnitve začasnega poslovnika Skupščine Republike Slovenije v celoti.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog sprejet z večino glasov."
16,"Prejeli smo poročilo, da se delegat Pintar strinja s tem amandmajem in da svoj amandma umika."
14,"Vračamo se na predhodno točko dnevnega reda in prosim predstavnika usklajevalne skupine, da poroča."
1,30.
8,TOČKA - PREDLOG ZAKONA O SPREMEMBAH IN DOPOLNITVAH ZAKONA.
24,"Gre, kot veste za problem, da smo mi sprejeli predlog zakona Izvršnega sveta o razbremenjevanju, kot ga popularno imenujemo, brez amandmajev samega Izvršnega sveta."
10,Zato smo šli na usklajevanje z usklajevalnimi skupinami ostalih zborov.
34,"Prvi problem je seveda v tem, da se nismo mogli usklajevati, ker je Zbor združenega dela že razpuščen in so se delegati Zbora združenega dela že razšli in tudi članov usklajevalne komisije ni več."
11,Oba druga zbora sta pač sprejela zakon skupaj s temi amandmaji.
13,"Potem smo se v naši skupini skušali pogovoriti, kako sedaj rešiti ta problem."
37,"Ugotovili smo, da je pravzaprav prišlo do zmešnjave v tem, da je predlagatelj sam predlagal zakon z amandmaji, v ostalih dveh zborih pa so glasovali o integralnem predlogu, ne o amandmajih posebej in o prvotnem predlogu posebej."
74,"Sedaj je možno oceniti, da sem vodil glasovanje narobe, možno je tudi, da smo se zmotili zaradi narobe predloga, kakor je bil dan, ker pač predlagatelj sam nastopa z amandmaji in zato naša skupina predlaga naslednje, čeprav moram povedati, da se sami v skupini nismo uskladili, ker predstavnik Kmečke zveze ne pristaja na to, da bi naša skupina predlagala, da se glasuje o predlogu v celoti, kajti oni ne pristajajo na prvo točko amandmaja."
27,"Zato smo se z večino glasov v skupini dogovorili, da predlagamo zboru, da vendarle glasujemo o predlogu v celoti in skušamo še enkrat videti, kaj bomo dosegli."
14,"Glasujemo torej o predlogu v celoti, kot ga je Izvršni svet na koncu predlagal."
8,"Se pravi, vključno s temi dopolnitvami oziroma amandmaji."
23,"Moram pa povedati še naslednje: jaz sam, ki to predlagam, imam pri tem čuden občutek, ker ne vem, ali delam prav ali ne."
23,"Vendar to predlagam, da bi se izognili zapletom, ki bi lahko nastali zaradi tega, če tega, kar bi sicer morali narediti, ne naredimo."
23,"Če ne bomo zakona v celoti sprejeli, bomo seveda morali zahtevati sklic usklajevalne komisije jutri oziroma pojutrišnjem in zelo hitro še sklic skupščine."
3,V nekaj dneh.
1,Hvala.
13,"Seda pa še prosim ostale prisotne člane usklajevalne komisije, da poveste svoje stališče."
1,Hvala.
2,Gospod Potočnik.
8,"Povedal bi, zakaj SKZ ni za ta amandma."
30,"Mi nismo proti amandmaju v celoti, ampak smo samo proti 2. členu, ker tu ne gre za dodatno razbremenjevanje gospodarstva, ampak gre za prelivanje sredstev iz kmetijstva v vodno gospodarstvo."
5,Samo zato smo bili proti.
12,"Podpiramo pa tisti del amandmaja, ki govori o prispevnih stopnjah v občini."
1,Hvala.
2,Gospod Pintar.
3,"Spoštovane delegatke, delegati!"
10,"Mi smo sedaj v tisti situaciji, ko se nismo uskladili."
6,"Mislim, da sta sedaj dve možnosti."
25,"Tista, ki je najslabša, da enostavno rečemo, da nič ni narejeno in odlagamo, in druga, za katero pa ne vem, če je po proceduri možna."
40,"Po mojem mnenju bi bilo najbolje, da najprej damo na glasovanje vprašanje, ali je zbor pripravljen tudi za to, kar je gospod Peršak rekel, ker v bistvu je sploh nesmiselno, da smo mi glasovali o zakonu in posebej o amandmajih."
9,Izvršni svet je pač predložil zakon skupaj z amandmaji.
31,"Zato dajemo najprej na glasovanje vprašanje, ali smo pripravljeni še enkrat glasovati o celotnem zakonu z amandmaji in če bo to glasovanje pozitivno, potem damo drugič na glasovanje zakon z amandmaji."
18,"Če se bo izteklo se bo, če je to pravilno, če seveda ni, pa druge rešitve ne vidim."
6,"Mislim, da je tu neka možnost."
2,Hvala lepa.
1,Hvala.
3,"Izvolite, gospod Zagožen."
17,"Ne vem, ali imam napačno informacijo, ampak slišal sem, da ostala zbora tudi nista izglasovala istega teksta."
17,"Rad bi, da se to preveri, preden bi šli v to proceduro, ki jo predlaga gospod Pintar."
1,Hvala.
2,Gospod Školč.
15,"Javil sem se, da stvari malo zapletem, ker se mi zdi, da jih je potrebno."
43,"Če mi imenujemo skupno telo za usklajevanje, potem izhajam iz tega, da se v tem skupnem telesu lahko zgodi, da z argumenti, ki so bili v našem zboru, prepričamo druga zbora, da drugače glasujeta tudi o tistih amandmajih, ki jih mi nismo sprejeli."
28,"In ni vse logike v tem, da seveda mi sedaj sebe prepričamo, da se na nek čudežen način spreobrnemo in glasujemo za tisto, za kar prej nismo glasovali."
27,"Funkcija teh usklajevalnih komisij je v tem, da pogajalci našega zbora poskušajo druge prepričati, da so se napačno odločili in da pač eventualno oni potem drugače glasujejo."
14,"Zato je ta logika, ki bi se mi za vsako ceno tukaj uskladili, zgrešena."
22,"Če smo mi glasovali, moram oceniti, da smo glasovali s polno zavestjo in da moramo zato druge prepričati, da so narobe glasovali."
22,"Zato je vsaka pot, da bi se sedaj še enkrat vrnili h glasovanju, skregana s tem, da smo prej popolnoma zares glasovali."
3,"Hvala, gospod Školč."
3,"Izvolite, gospa Markič."
5,Rada bi pomagala najti rešitev.
32,"Dejansko s tem zakonom določamo samo stopnje dajatev za republiški proračun, ne pa tudi konkretnih zneskov za posamezne programe, ki dejansko korespondirajo s temi stopnjami, ki so podedovane od nekdanjega SIS-ovskega sistema."
20,Razprava o razdelitvi teh zneskov med posameznimi nameni bo tu v tej skupščini ob rebalansu republiškega proračuna konec meseca julija.
33,"Tako se sedaj ne glasuje o obsegu sredstev, ker v republiškem proračunu že sedaj vodimo vsa sredstva skupaj in jih razporejamo samo glede na razmerja, ki so določena v republiškem proračunu v zneskih."
1,Hvala.
1,Hvala.
2,Gospod Tomažič.
32,"Zelo podpiram predlog poslanca Pintarja, ker mislim, da je zelo dober in ga dodatno še lahko utemeljimo, da v bistvu moramo malo priznati, da pravzaprav način glasovanja kolega Peršaka ni bil dober."
12,Dejansko je šlo za vladni predlog in mi smo napačno dvakrat glasovali.
16,"Zelo podpiram predlog, da glasujemo najprej o tem in to napakico popravimo, potem pa glasujemo vsebinsko."
8,"Moram intervenirati, da ne bom obsojen za napako."
8,Po poslovniku je treba najprej glasovati o amandmajih.
13,"Če je predlog vložen na ta način, je treba najprej glasovati o amandmajih."
7,"Zavračam kakršnokoli namigovanje, da smo napačno glasovali."
3,Glasovali smo pravilno.
16,"Napaka vlade je, da ni umaknila svojega predloga in ga nadomestila z novim, vključno z amandmaji."
9,"Se pravi, poslanci v Družbenopolitičnem zboru smo glasovali korektno."
1,Hvala.
1,Hvala.
2,Gospod Janša.
17,"Na nek način imate vsi prav, vendar v bistvu smo nekaj izglasovali, za čimer nihče ne stoji."
14,"Mislim, da je podpredsednik Mencinger včeraj povedal, da gre za pač enoten predlog vlade."
32,"Moram reči, da ta amandma ni bil dan samo zaradi tega, ker je vlada spremenila stališča oziroma dala neke drugačne procente, ampak tudi zato, ker je bilo v prvem materialu nekaj napak."
27,"Se pravi, če bomo mi v tej usklajevalni komisiji prepričevali ostala zbora, naj sprejemata tisto, kar smo mi sprejeli, bomo seveda morali povedati, kdo je to predlagal."
7,"Tega ni nihče predlagal, samo izglasovali smo."
2,Hvala lepa.
4,Samo še v informacijo.
66,"Zbor združenega dela je poslal obvestilo: ""Obveščam vas, da je Zbor združenega dela na seji 13. in 14.6.1990, obravnaval predlog zakona o spremembah in dopolnitvah zakona o zagotavljanju sredstev za skupne družbene potrebe v letu 1990 in o poračunu določenih obveznosti iz dohodka za skupne in splošne družbene potrebe za leto 1989 in ga sprejel z amandmajem Izvršnega sveta k 2. in 3. členu predloga zakona."
15,"Ob obravnavi zakona je Zbor združenega dela sprejel tudi posebne dodatne sklepe,"" ki bodo naknadno."
20,Zbor občin je s predhodnim glasovanjem izglasoval z večino glasov medtem ko na rednem glasovanju nismo sprejeli zakona z amandmaji.
27,"Zato je moj predlog, ker Zbor občin še razpravlja, da mi nadaljujemo s 33. točko, medtem pa se usklajevalna komisija dobi z delovno skupino iz Zbora občin."
9,"Gospod predsednik, sploh ne vem, ali zapletam ali odpletam."
6,Jaz bi samo rad sekretarko vprašal.
18,"Ali ni mogoče 305. člen poslovnika razumeti tako, da imamo pravico odločiti, tako kot je tovariši Pintar predlagal."
22,"Jaz ga razumem tako, da imamo pravico, če želimo, še enkrat glasovati in o tem, ali želimo ali ne, se bomo odločili."
16,"Pintarjev predlog torej ni v nasprotju s poslovnikom, stvar je v tem, ali hočemo ali ne."
17,"Jaz bi rad uradno pojasnilo, da ne bi bilo rečeno, da delamo nekaj, kar je proti poslovniku."
1,Hvala.
1,Vprašanje.
8,Predlog Milana Pintarja in Potrča dajem na glasovanje.
2,Ugotovimo prisotnost!
17,"Tu je člen, ki se nanaša na situacijo, ko so vsi trije zbori že sprejeli svoje odločitve."
11,"Gre za usklajevanje besedil, ki je bilo med zbori različno sprejeto."
30,"Jaz bi samo predlagala, da mi počakamo, kakšna bo dokončna odločitev v Zboru občin, in potem imamo mi vso pravico, da samo razlike še uskladimo, recimo damo amandmaje na glasovanje."
3,Toliko v pojasnilo.
19,"Menim, da je temeljno načelo glasovanja skupščine to, da se lahko sami odločimo, ali bomo ponovno glasovali ali ne."
12,"To ni nikjer v pravilniku prepovedano, to se razume samo po sebi."
13,"To se pravi, če se mi odločimo, da ponovno glasujemo, lahko ponovno glasujemo."
9,Na glasovanje dajem predlog Milana Pintarja in Mirana Potrča.
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
20,Na glasovanje dajem amandmaje Izvršnega sveta k 2. členu predloga zakona in k 3. členu predloga zakona skupaj z zakonom.
8,"Malo za šalo malo zares, pa brez hudobije."
16,"Da ne bi bil slučajno predsednik klican na kakšno odgovornost zaradi postopka, kako se zakoni sprejemajo."
8,"Če hočemo biti res natančni, ima sekretarka prav."
39,"Zdaj pa jaz sprašujem, ali nam je zelo hudo, ko smo se odločili, da bomo ponovno glasovali in prav je tako, počakati 10 minut, da zvemo, kaj bo odločil Zbor občin, da ne bi ravnali v nasprotju s poslovnikom."
26,"Predlagam, da nam ni in da počakamo na končno odločitev Zbora občin in potem ponovno opravimo glasovanje, da ne bi kdo rekel, da smo obšli poslovnik."
10,"To je bil moj predlog, da preidemo na 33. točko."
2,Hvala lepa.
1,33.
25,"TOČKA DNEVNEGA REDA - skupina delegatov je predložila ZAKON O SPREMEMBI IN DOPOLNITVI ZAKONA O RTV SLOVENIJA Z OBRAZLOŽITVIJO, kot ste jo prejeli danes na klop."
6,Izvršni svet se strinja s predlogom.
7,"Prosim predlagatelja, če želi obrazložiti svoj predlog."
4,"Spoštovane poslanke, spoštovani poslanci!"
2,Bom kratek.
35,Po temeljitem predlogu zakona o RTV Slovenija in po hitrem posvetovanju s člani republiškega Izvršnega sveta smo dodali prejšnjemu predlogu še predlog spremembe oziroma dodali nov peti odstavek k 10. členu zakona o RTV Slovenije.
29,"To nam omogoča, da lažje dosežemo cilj, ki smo si ga zastavili, to je podaljšanje rokov za razpravo o statutu in o večji ingerenci naše skupščine na samo razpravo."
25,"Zato smo predlagali, da se k 10. členu zakona doda peti odstavek, ki se glasi: ""K predlogu statuta RTV Slovenija da soglasje Skupščina Republike Slovenije."""
2,Hvala lepa.
4,Predlog dajem v razpravo.
5,Želi predstavnik Izvršnega sveta besedo?
4,Izvršni svet se strinja.
4,Želi predstavnik RTV besedo?
4,"Spoštovani predsednik, spoštovani zbor!"
25,"Povedati moram, da kar se tiče teh dveh členov, tako kot sta bila koncipirana nimam pripomb, ker nam pravzaprav podaljšujete termin, ki je bil kratek."
4,Želi še kdo razpravljati?
8,"Gospod Stane Stanič, predstavnik Republiškega komiteja za informiranje."
3,Dame in gospodje!
27,"Vidim, da se je izplačal naš trud in vse tisto, kar je bilo videti nepremagljivo v teh dneh, po besedah direktorja Kneza kaže, da je dobro urejeno."
22,Z veliko optimizma se bomo zdaj lotili priprave novih zakonov o medijih in v tem sklopu seveda tudi za ves sistem RTV.
16,"Prav zadovoljen sem, da se je stvar tako končala, če lahko tako rečem pred tem zborom."
2,Hvala lepa.
4,Želi še kdo razpravljati?
3,Preidemo na glasovanje.
2,Ugotovimo prisotnost!
5,Predlog zakona dajem na glasovanje.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zakon sprejet z večino glasov."
1,34.
7,TOČKA DNEVNEGA REDA - PREDLOGI IN VPRAŠANJA DELEGATOV.
7,Prišlo je 29 pobud in vprašanj delegatov.
3,"Prosim, gospod Pirnat."
12,"Imam eno kratko razlago in eno pobudo, ki jo bom pravzaprav povedal."
20,"Najprej bi rad povedal, da svojo intervencijo na skupni seji vseh treh zborov še vedno tolmačim tako, kot je bilo."
15,"Namreč, šlo je za intervencijo, da se zagotovi prevajalec, ne pa, da takoj preprečimo razpravljanje."
33,"Vendar pa sem po podrobnem preučevanju poslovnika in ustreznih ustavnih določb prišel do spoznanja, da sem pravzaprav imel prav, da bi lahko zahteval tudi to, da poslanec Aksentijevi} ne govori v srbohrvatskem jeziku."
17,Gre namreč za tole: 13. člen poslovnika je treba opazovati v luči 212. in 250. člena ustave.
24,"Prvi odstavek 212. člena ustave določa, da morajo državni organi v Sloveniji in vsi nosilci družbenih funkcij, torej kot posamezniki, poslovati v slovenskem jeziku."
21,"Drugi odstavek tega člena pa določa, da posameznik lahko pred organom, ko uveljavlja neke svoje pravice oziroma dolžnosti, uporablja svoj jezik."
17,Po drugi strani 250. člen ustave določa popolno enakopravno rabo italijanskega in madžarskega jezika s slovenskim jezikom.
15,"Iz tega izvajam, da je 13. člen poslovnika treba razumeti takole: poslanec je republiški funkcionar."
9,Torej nosilec družbene funkcije v smislu 212. člena ustave.
11,"Če kdo misli, da ni tako, naj prosim, zdajle takoj reče."
29,"Ampak jaz štejem, da se poslanci, ki jih varuje poslanska imuniteta, ki imajo določene pravice iz tega, nosilci družbene funkcije, in to nosilci, ki so člani te slovenske skupščine."
25,"Kar pomeni, da mora poslanec, ko opravlja svojo poslansko funkcijo v skupščini, uporabljati enega od teh treh jezikov, bodisi slovenskega ali pa italijanskega oziroma madžarskega."
20,"Jaz zelo cenim, da pripadniki italijanskega in madžarskega naroda uporabljajo iz razlogov praktičnosti slovenski jezik in se jim zato zahvaljujem."
21,"Hkrati pa trdno vztrajam, da katerikoli drug poslanec, ki je pripadnik kakega drugega naroda, mora uporabljati enega od teh treh jezikov."
57,"Kadar pa nekdo tretji, ki ni poslanec, recimo, kot bi lahko Marojevi} na prvi seji te skupščine uporabljal svoj jezik, ker bi uveljavljal neko pravico pred skupščino, takrat pa je treba za jezike narodov Jugoslavije in za italijanski ter madžarski jezik zagotoviti prevajalca. za druge jezike, na primer za angleškega ali kaj podobnega niti to ni potrebno."
57,"Da pa se take dileme razjasnijo in v tem je seveda moj predlog in moja pobuda, kajti to je do sedaj bilo razlaganje mojega stališča, predlagam, da Zakonodajno-pravna komisija do naslednje seje pripravi tolmačenje 13. člena poslovnika, kajti menim, da poslanci ne smejo razpravljati v Skupščini v kakem drugem jeziku kot v slovenskem oziroma italijanskem ali madžarskem."
39,"Hkrati bi tudi opomnil, upam, da bo to tudi do poslanca Aksentijevi}a prišlo, da on ni predstavnik oboroženih sil, pač pa je predstavnik delavcev v oboroženih silah in da zato ne more nastopati kot predstavnik Jugoslovanske ljudske armade."
47,"V zvezi s tem bi rad tudi povedal, da je bila moja reakcija taka prav zato, ker je bilo očitno, da poslanec Aksentijevi} nastopa kot eksponent Jugoslovanske ljudske armade, ki nima pravice imeti direktno svojega predstavnika v Skupščini, ampak gre samo za zaposlene v Jugoslovanski ljudski armadi."
25,"Hkrati vem, da prav dobro zna slovensko in da je uporabljal srbohrvatski jezik samo zato, da bi v brk poslancem poudarjal to svojo posebno lastnost."
5,Rad bi povedal še nekaj.
23,"Od poslanca Žaklja sem dobil nekaj očetovskih nasvetov, o tem, da tako ravnanje ni meni v čast kot poslancu niti kot članu vlade."
25,"Torej, kar zadeva moje ravnanje kot poslanca, sprejmem polno odgovornost za svoje ravnanje in mislim, da mi je obramba slovenskega jezika lahko samo v čast."
44,"Kar zadeva moje ravnanje kot člana vlade, pa naj opozorim, da je bila danes seja vlade in da sem pod točko razno sprožil to vprašanje in da so menili člani vlade soglasno, da nisem nikakor oškodoval ugleda vlade in da sem ravnal popolnoma pravilno."
5,Hkrati naj povem še to.
39,"Nikakršen šovinist nisem, nikakor ne vztrajam na kakršnikoli diskriminaciji jezikov, v osebnem pogovoru, v osebnih razmerjih sem vedno pripravljen uporabljati jezik pripadnika nekega drugega naroda, če on seveda ne zna mojega in če vidim, da je to bolj praktično."
47,"Vendar bom dosledno, kot nosilec javnih funkcij, uporabljal slovenski jezik, kajti to mislim, da se od mene pričakuje in bom tudi dosledno zahteval, da vsi republiški nosilci javnih funkcij dosledno uporabljajo slovenski jezik in mislim, da je bila zato moja intervencija danes v Skupščini predvsem v redu."
1,Hvala.
1,Hvala.
2,Gospa Lavtižar.
1,Spoštovani!
24,"Zelo se strinjam s predlogom, da naj Zakonodajno-pravna komisija prouči to vprašanje, da ne bi prehitro prišli tukaj do tolmačenj, ki so morda sporna."
8,"Prišla pa sem, da reagiram o eni zadevi."
20,"Nasprotujem temu, da bi polkovniku Aksentijeviću podtaknili slabe namene, češ da je hotel v brk nam poslancem tukaj govoriti srbohrvatsko."
20,"Rekel je, da to želi storiti zato, ker se bolje izraža v materinem jeziku in jaz mu to res verjamem."
1,Hvala.
2,Gospod Peterle.
6,"Spoštovane poslanke in poslanci, spoštovano predsedstvo!"
24,"Jaz bi prosil za prijaznost, če bi glede na to, da imam še eno obveznost danes, odgovoril na vprašanje, ki mi je bilo zastavljeno."
10,Gospod Miran Potrč je zastavil dve vprašanji oziroma več vprašanj.
4,Bom po vrsti odgovarjal.
12,"Ne vem, ali je bil zbor seznanjen s celotno vsebino teh vprašanj."
12,"Glede vsebine mojega obiska v Vetrinju, ali je bila privatna ali uradna."
15,"Šel sem na komemoracijo, na katero sem bil povabljen, še preden sem postal predsednik vlade."
39,"Šel sem tja neuradno, vendar so me na našem protokolu poučili, da kadar gre človek v kakšno deželo kot predsednik, da se spodobi obiskati tudi tamkajšnjega prvega človeka po vladni liniji in sem se nekaj časa proti temu boril."
18,"Rekli so mi, da so pač take navade in sem se potem odločil, da se srečam s Heiderjem."
30,"Ker se vprašanje nanaša tudi na to, kaj sem na komemoraciji dejansko povedal, bom prebral tisti del, ki se nanaša na to vprašanje, seveda pa cel govor prilagam za dokumentacijo."
31,"Govoril sem o spravi, citiram: ""Ob tem, ko premišljamo o spravi znotraj našega naroda, bi radi storili vse za spravo z našimi sosedi, tako na severno kot tudi na zahodno stran."
21,"Tudi tukaj obstajajo nekatere črne zgodovinske lise, ki niso pojasnjene, glede katerih ni prišlo do primernih izrazov opravičenja ali poprave krivic."
15,"Mislim, da sedaj prihajamo v čas, ko je ta pripravljenost za resnico v preteklosti večja."
25,"Srečujem jo tudi na Koroškem med nemško govorečimi državljani, srečujem jo v Italiji in vesel sem, da v tem procesu lahko s svojo vizijo sodelujem."
12,O tem bi se rad danes pogovarjal z deželnim glavarjem dr. Heiderjem.
44,"Mislim, da je tudi za naše sodelovanje s Koroško pomembno, da vse tiste ovire, sovražne slike na eni in na drugi strani počasi odstranimo in na tak način bo naše sožitje na pravih temeljih rodovitno, v vsakem oziru zdravo in dober obet za prihodnost."""
16,"To je tisti del, ki se nanaša na spravo, gospodu Potrču bom en primerek govora posredoval."
56,"Rad bi povedal, da je prišlo do napačnih interpretacij, upam, da tudi ne do podtikanj, predvsem zaradi tega, ker marsikdo ne loči med mojo izjavo, ki sem jo dal za avstrijsko televizijo, na izrecno vprašanje, kaj menim o 191 Korošcih, ki naj bi jih po vojni pripeljali sem in so končali neznano kako in neznano kje."
26,"Jaz sem takrat rekel, če se bo ugotovilo, poudarjam, ""če"", ki so ga marsikateri mediji in tisti, ki se izražajo negativno o tej moji izjavi, pozabili."
5,"Prosim, da ta ""če"" upoštevajo."
19,"Rekel sem, da če se bo to ugotovilo, potem bom čutil moralno dolžnost, da se za tako zadevo opravičim."
19,"Moralna dolžnost zaradi tega, ker je prišlo oziroma če je prišlo do tega po koncu vojne na nezakonit način."
10,"To so bili moji pogoji, taka je bila moja izjava."
16,"Seveda pa ne morem vplivati na to, kaj mediji oziroma določeni interesi iz take izjave naredijo."
17,Naslednje vprašanje: Ali je predsednik Heider opozoril na nesprejemljivost podlag za praznovanje 70 obletnice plebiscita na Koroškem?
58,"Z gospodom Heiderjem sva o tem govorila, jaz sem mu povedal, ko me je vprašal, kaj mislim o letošnjem praznovanju plebiscita in, ali bi se morebiti udeležil te prireditve, sem rekel, dosedanja praznovanja plebiscitnih obletnic niso potekala na spravni način in da ne izključujem udeležbe na taki prireditvi, seveda smo pod pogojem, da bi bila dejansko spravno zastavljena."
16,"Torej, tukaj nisem nič obljubil, pač pa sem povedal pod kakšnimi pogoji bi jaz tja prišel."
8,Torej sem gospoda Heiderja opozoril na to zadevo.
21,Drugo vprašanje: Kdaj mislim dati pobudo za medstrankarsko dogovarjanje in vključevanje Skupščine v oblikovanje podlag za vsebino v zvezi s spravo.
23,"Jaz sem danes sklical sestanek, ki bo v sredo ob 10.00 uri, na ravni strank, ne morem pa tega narediti v imenu Skupščine."
8,Skupščina lahko te zadeve po svoje tudi ureja.
14,Še eno vprašanje pravi: Ali lahko daje predsednik dvomljive izjave v imenu vseh Slovencev.
8,"Vprašal bi, kdaj sem kakšno takšno izjavo dal."
23,"Tudi če kdo meni, da sem jo dal, bi kvečjemu mogoče rekel, da je izjava vprašljiva, dvomljiva pa ni, če sem jo dal."
26,Tretjič: Ali je slovenska vlada že navezala neposredne kontakte z drugimi republikami in spodbudila razgovore o temeljnih odprtih vprašanjih aktualnih gospodarskih vprašanj in odnosov v Jugoslaviji?
16,"Neposredne kontakte imamo z novo hrvaško vlado, pogovarjal sem se z gospodom Markovi}em v Beogradu."
12,"Kaže, da bo najprej prišlo do formalnih pogovorov tudi z makedonsko vlado."
7,Z drugimi v takih razgovorih še nismo.
38,"Bomo pa verjetno že v naslednjem letu, tako je rekel gospod predsednik Zvezne vlade, imeli srečanje z zvezno vlado in mislim, da je to primeren začetek in tudi najbolj cenjen za navezovanje stikov z vsemi predstavniki ostalih vlad."
17,Četrtič: Katere konkretne pobude smo posredovali ZIS za razreševanje aktualnih vprašanj in spremembo sistemskih okvirov njenega delovanja?
33,"Vlada ima pripravljen osnutek pisma, ki ga bo poslala Zveznemu izvršnemu svetu, o tem se bomo dokončno odločili jutri, seveda pa pripravljamo kopico komentarjev in predlogov v zvezi z drugo rundo gospodarske reforme."
12,Kdaj bo predložil Izvršni svet Skupščine Republike celovit program delovanja in usmeritev?
19,"Za naslednjo skupščino, se pravi v približno enem tednu, zato da bo Skupščina dobila naš program pravočasno na mizo."
8,"Dovolite, da komentiram tudi sam začetek te pobude."
18,"Zdaj sem odgovoril samo na vprašanja, ker mi ni v vsem všeč duh, ki veje iz teh komentarjev."
27,"Namreč, tukaj piše, da je vlada po komaj mesecu svojih privatnih ali slabo pripravljenih obiskih v tujini, predvsem v deželi Koroški, vzpostavila prvi kontakt z zvezno vlado."
36,"Rad bi povedal to, da je komaj zadosti razlogov za rabo množine, doslej sem opravil tri obiske, na Koroškem je bil neuraden, na Koroškem sem bil samo enkrat, prej sem bil večkrat kot predsednik Krščanskih demokratov."
17,"Na obisku sem bil na Bavarskem in na obisku sem bil v Trstu, v deželi Furlaniji-Julijski krajini."
24,"Mislim, da sodijo ti obiski v normalno delo vlade, če pa tega ne bi opravil, si predstavljam, da bi dobil kritiko z drugega naslova."
23,"Zanimivo je nadaljevanje, ki pravi, ali to pomeni, da vlada računa in predpostavlja, da bo svoje ""jadikovanje"" nad zveznimi predpisi reševala v tujini."
23,"Na ta nivo skoraj ne bi želel odgovarjati, bi pa seveda rekel, da mi ne ""jadikujemo"", ampak ugotavljamo stanje in seveda določene zadeve."
19,"Jugoslovanska vprašanja, seveda pa ne zakonodaja, bo verjetno treba reševati s pomočjo tujine, ker od tam pričakujemo svež kapital."
6,Zakonodajo bomo pa seveda reševali doma.
24,"Ne vem, na kaj misli spraševalec, ko pravi, da je vlada obljubila spoštovati zakonitost, od skupščine pa menda zahtevamo odločanje o evidentno nezakonitih odločitvah."
25,"Če misli na naš predlog, naj ne bi plačevali v zvezni Sklad za kreditiranje manj razvitih območij, potem odgovarjam, da je prva vrednota vendar preživetje."
2,Hvala lepa.
4,"Hvala lepa, gospod predsednik!"
4,Poročilo dajem v razpravo.
12,"Vrnil bi se še na tisto, o čemer je gospod Pirnat govoril."
16,"Imam občutek, da ga zadeva na nek način obremenjuje in mislim, da je to povsem pravilno."
20,"Tisto vpitje, simptomatično, da vedno, kadar pride do njega, prihaja s te strani dvorane, je zapustilo pri meni mučen vtis."
7,"Zlasti je stvar neprijetna, če vpije minister."
39,"V žaru teh polemik človek lahko kdaj razume vpitje, ampak če to vpitje prihaja od nekoga, ki ima oblast in ki celo sedi na najvišjem oblastnem organu, ima ta zadeva ne samo mučen vtis, ampak ima tudi zastraševalen učinek."
27,"Zato bi prosil gospoda Pirnata in vse ostale pretendente na kakšna nadaljnja vpitja, da se tega kar se da vzdržijo, tudi kadar imajo formalno glede povoda prav."
19,"Te proteste naj izražajo na običajen način s polemiko, ali pa gredo iz dvorane in na ta način demonstrirajo."
67,"Kar se tiče samega tujega jezika, jaz z enako gotovostjo kot je gospod Pirnat trdil, da je imel Aksentijevi} namen iritrirati slovenske poslance z govorom v tujem jeziku, trdim, da gospod Pirnat tisti hip očitno ni vedel, da obstaja izrecen člen v poslovniku, ki govori, da lahko vsak poslanec govori v jeziku svojega naroda in da je potem naknadno popravljal zadevo s tem pojasnilom, da zahteva prevajalca."
14,"Ne vem, zakaj prevajalca ni zahteval takoj, ko je bila stvar še bolj efektna."
69,"Kar se tiče sme zadeve in tega predloga, da bi to šlo na komisijo za zakonodajo, se jaz prav tako čudim gospodu Pirnatu glede na njegov resor in izobrazbo, da vidi tu spornost samega člena kot takega, ne govorim o skladnosti z ustavo, kjer izrecno piše, vsak delegat govori v jeziku svojega naroda in v naslednjem odstavku, ko govori o prevajanju, so jugoslovanski jeziki skupaj z italijanskim in madžarskim."
12,"Nobene ločitve tu ni, celo italijanski in madžarski sta na drugem mestu."
68,"Jaz vem, da prav zahteva seveda posebna specialna znanja in dolgotrajno izobraževanje, ampak na podlagi svojih izkušenj, kontaktov s pravom, ki sem jih imel sedaj v življenju, imam tudi občutek, da v veliki meri temelji na običajni pameti in jaz ne morem najti v tem členu karkoli spornega, ker bi zahtevalo kakšno drugačno tolmačenje, kot to, da vsak govori v jeziku svojega naroda, če je delegat te skupščine."
29,"Glede skladnosti z ustavo pa bi se tukaj dalo najti kakšno nesoglasje z ostalimi določili ali vsaj razlog za ugotavljanje, ali je poslovnik v tem še skladen z ustavo."
6,Proti taki diskusiji pa nimam nič.
1,Hvala.
2,Hvala lepa.
1,Spoštovani!
24,"Najprej naj povem, da nisem bil prisoten, ko se je dogajal incident, tako ne morem presojati, ali je bilo res tako hudo ali ne."
15,"Vendar iz tistega, kar smo prej poslušali, se da razbrati, da vsekakor ni bilo prijetno."
12,Kot nepripadnik nacionalne večine te republike se čutim dolžnega odzvati tej diskusiji.
6,Ne oporekam razlagi gospoda poslanca Pirnata.
16,"Mislim, da se iz formalnega vidika da to tudi tako tolmačiti, kot je to storil on."
58,"Ker pa je gospod Pirnat izrazil priznanje za dobro voljo delegatov drugih narodnosti v tej skupščini, da iz praktičnih razlogov uporabljajo slovenščino in za to priznanje se mu tudi toplo zahvaljujem, kljub zakonski pravici, ki jo imajo narodnosti pri uporabi lastnega jezika, bi rad podobno rekel tudi za poslanca Pirnata v odnosu do drugih jezikov, tudi do srbohrvaščine."
32,"Verjetno se je poslanec Aksentijevi} izrazil v lastnem jeziku, da bi bil bolj jasen, morda je bila provokacija in prav zaradi tega bontona in praktičnih razlogov, bi ga lahko poslušali do konca."
28,"Žal sem prepričan, da taki izpadi, ki morda imajo kakšno zakonsko opravičilo, ne prispevajo k ugledu demokratične Slovenije niti v Jugoslaviji niti drugje po svetu in v Evropi."
27,"Od poslanca Pirnata pa pričakujem nekaj več tolerance in da se pri podobnih nesporazumih izbirajo drugačni načini polemiziranja, ne pa takšen, kot smo ga bili deležni danes."
18,"Menim pa tudi, da je bil incident koristen, ker to narekuje skupščini, naj čimprej uredi sistem simultanega prevajanja."
67,"Ne le za predstavnike narodnosti, ki tu govorijo in v tem trenutku so dejansko hendikepirani, če se hočejo izraziti v svojem jeziku, ker imeti prevajalca zraven, ki to sproti prevaja, je zelo neprijetno in nepraktično, ampak ker upam, da bomo v tej skupščini gostili tudi poslance drugih evropskih parlamentov, sosednjih držav, sosednjih republik in bi bilo praktično in zelo moderno imeti na razpolago slušalke in simultano prevajanje."
19,"Dajem to pobudo, da se uredi sistem simultanega prevajanja in to prevajanje naj se zagotovi v čim krajšem roku."
1,Hvala.
1,Hvala.
4,Besedo ima gospod Pučnik.
20,"Če že o tem govorimo, menim, da je treba vseeno povedati, da je bil nastop predstavnika armade do skrajnosti nekorekten."
14,"Komaj je stopil za to govornico, je že rekel, da je gospod Janša lagal."
20,"Če že ocenjujemo ta odnos, sem vsekakor za čim večjo toleranco, vendar je potem treba pogledati medaljo z obeh plati."
14,"Kdorkoli stopi za govornico, je skrajno neprimerno, da začne z besedami, da nekdo laže."
6,To se da tudi drugače povedati.
1,Hvala.
2,Hvala lepa.
31,"Gospod predsednik, jaz se opravičujem, za ta običaj je, da kadar je dan odgovor na delegatsko vprašanje, da se delegata, ki je vprašanje postavil, povabi, ali želi kaj o tem reči."
7,"Seveda vem, da se ne odpira razprava."
13,"Jaz se zaradi tega javljam in prosim, da se to v bodoče spoštuje."
8,"Meni je žal, ker predsednika gospoda Peterleta ni."
23,"Jaz bi se mu zahvalil, da je bil zelo korekten in je ob koncu seje odgovoril na vprašanja, ki sem mu jih zastavil."
22,"Rad bi pa dejal, da bi bilo seveda bolje, da bi vlada in njeni predstavniki odgovarjali na vprašanja, ne pa komentirali razlogov."
4,To pravico seveda imajo.
29,"Bodoče komentarje morajo razumeti, da preko takšnih komentarjev izražajo tudi nasprotna stališča do posameznih vprašanj in da jih pač delegat zazna in si o stališču vlade ustvari svojo sliko."
19,"Ker pa ste že odprli razpravo o vprašanju, kako je potekala skupna seja, bi rad rekel samo dve stvari."
13,"Ne nasprotujem, da naj se določene stvari v skupščini proučujejo v delovnih telesih."
22,"Vendar mislim, da takrat, ko so poslovniško nesporno jasne, imamo v skupščini predvidene organe, ki pač morajo poslovnik na licu mesta tolmačiti."
39,"In v tem primeru je bila storjena napaka, da poslovnik na licu mesta ni bil tolmačen, da se ni zagotovil prevajalec, ali da se ni gospoda ministra in poslanca opozorilo, da je s svojim nastopom kršil poslovnik te skupščine."
29,"In drugo, kar bi rad ugotovil: žal mi je, da sem moral slišati, da je cela slovenska vlada ugotovila, da je prav, da je bil poslovnik Skupščine Slovenije kršen."
2,Hvala lepa.
8,Po besedah gospoda Peterleta sem pozval k razpravi.
21,"Roko je dvignil gospod Šetinc, pristopil je k mizi in je načel drugo vprašanje in nisem odprl razpravo o skupni seji."
3,Toliko v pojasnilo.
6,Mi govorimo zdaj o dveh stvareh.
7,Najprej smo govorili o poročilu gospoda Peterleta.
6,Želi o tem še kdo razpravljati?
10,Mi smo še vedno pri točki: Pobude in vprašanja delegatov.
14,"Če nekdo preusmeri diskusijo, potem je moja krivda samo toliko, ker ga nisem prekinil."
2,Hvala lepa.
5,Besedo ima gospod Roberto Battelli.
13,"Res je, iz razlogov, ki izhajajo iz commonsensa, mi tu govorimo v slovenščini."
15,"Dejstvo pa je, da se pridružujem Francu, da bi bilo treba čimprej zagotoviti simultano prevajanje."
61,"Ena težava je tudi v tem, da morajo biti predlogi in pobude delegatov oddani pisno, da se jih lahko sploh obravnava in seveda dostikrat je treba to zadnji trenutek narediti in če bi mi še čakali na prevod, bi lahko minil čas, ko se te stvari lahko izročijo in na ta način bi bili dejansko hendikepirani glede na vse ostale poslance."
34,"Drugi primer je, ko mora tu stati sicer zelo sposobna tovarišica, ki jo poznamo in cenimo že nekaj let in potrebujemo, da povemo tudi zelo kratko stvar, dvojni čas, v primerjavi z drugimi poslanci."
11,"Res nek commonsense narekuje, da se pač izražamo v jeziku večine."
22,"Hotel sem pa spomniti predsednika na tisti predlog, ki smo ga dali včeraj, ko sem videl, da smo že na robu sklepčnosti."
19,"Mi smo takrat prosili, če se lahko ta zbor izjasni o dveh načelnih stališčih, ki ju lahko obnovim tukaj."
9,"Potem bi prosil, če se lahko o tem glasuje."
18,Prvo stališče: Obstoječa raven ustavne zakonske zaščite naj predstavlja izhodišče za nadaljnjo obravnavo položaja in razvoja avtohtonih narodnosti.
22,"Drugo stališče: Strategija razvoja Republike Slovenije in območij, kjer avtohtono živita italijanska in madžarska narodnost, mora upoštevati subjektiviteto in življenjske interese narodnosti."
18,"Če kdo hoče, lahko dam tudi obrazložitev, prosil pa bi, če se lahko o tem izjasnimo z glasovanjem."
17,"Prosil bi še predsednika, če lahko prebere odgovor Dimitrija Rupla na vprašanje, ki smo ga včeraj zastavili."
1,Hvala.
7,Prišlo je 34 pobud in vprašanj delegatov.
16,"Obdelali smo samo eno, to je iz mojega spiska točka 6.: odgovor Peterleta delegatu Miranu Potrču."
7,Preidemo konkretno na vprašanje gospoda Roberta Battellija.
23,"Predlog je bil poslan Ustavni komisiji v odgovor in se pač pričakuje, da bo Ustavna komisija zadevo obravnavala in boste dobili tudi odgovor."
16,"Drugo vprašanje, ki ga je zastavil Jože Školč v zvezi z omejitvijo vpisa na srednjih šolah."
12,"Tukaj je predstavnik Sekretariata za vzgojo in izobraževanje, ki je želel poročati."
4,Zdaj ga ne vidim.
8,"Imel je pripravljen odgovor, vsaj po ustni izjavi."
16,"Skupina delegatov italijanske narodnosti je postavila vprašanje ministru, dr. Dimitriju Ruplu glede odnosov z republiko Italijo."
9,"Dimitrij Rupel je podal pisni odgovor, ki se glasi:"
13,Odgovor predsednika Republiškega komiteja za mednarodno sodelovanje na delegatsko vprašanje delegatov italijanske narodnosti.
30,"V svojem intervjuju v Delu dne 9.6.1990 sem poudaril občutljivost odnosov med republiko Slovenijo in republiko Italijo, ker obe republiki združuje do neke mere pa tudi obremenjuje vprašanje narodnih manjšin."
22,"Znano je, da bivši prebivalci Istre in Slovenskega Primorja tu pa tam sprožijo vprašanje meje na način, ki nasprotuje sedanji zakoniti ureditvi."
31,"V svojem intervjuju sem skušal opozoriti na to vprašanje in na problematiko, ki se odpira ob vse intenzivnejšem sodelovanju slovenskih državljanov italijanske narodnosti in organizacij italijanskih priseljencev oziroma beguncev in pregnancev."
8,Takšno sodelovanje je sicer in načelno pozitiven pojav.
25,"Po drugi strani pa mislim, da je treba italijanski manjšini pri nas zagotoviti več kot enakopravnost, da bi lahko enakopravno sodelovala v slovenskem političnem življenju."
16,"Želim si, da bi italijanska država na podoben način reševala vprašanje Slovencev, ki živijo v Italiji."
25,"Pri tem bi se mi zdelo nesmotrno zahtevati vrnitev položaja Slovencev v Italiji v tisto stanje, kakršno je obstajalo pred izseljevanjem Slovencev med obema vojnama."
20,"Zato skeptično gledam na to idejo, ki jo je razložil eden od delegatov, Aurelio Juri, v Primorskem dnevniku dne 27.5.1990."
26,"Juri pravi, da je treba uveljaviti prednost bivanja tistih, ki so včasih živeli v naših krajih, Juri se zavzema za poseben status regije in cele Istre."
21,O tem bi morali po mojem prepričanju zelo resno razpravljati in na resnost takšnih razprav sem hotel opozoriti v svojem intervjuju.
10,Z veseljem pozdravljam pobudo za srečanje s predstavniki italijanskih manjšin.
10,"Ali želi kdo od delegatov, ki so zastavili vprašanje, besedo?"
1,Spoštovani!
9,Najprej se zahvaljujem ministru Dimitriju Ruplu za hiter odgovor.
17,"Mislim, da je v tem odgovoru toliko vprašanj, da bo res potrebna širša razprava o omenjenih problemih."
40,"Gre za delovanje italijanske manjšine, za sodelovanje italijanske narodnosti z organizacijami Istranov onstran meja, gre za pobude, ki prihajajo tudi s strani, ampak ne le s strani italijanske narodnosti, da se regije obravnavajo na poseben način z novo slovensko ustavo."
20,"Strinjam se tudi s kritično oceno o nekaterih, še nepojasnjenih vprašanjih nekaterih organizacij v Italiji v zvezi z zahodno mejo."
22,"Ampak, ne gre prejudicirati stališč teh organizacij na italijansko narodnost, tudi ne na italijansko državo, ki nima nikakršnih interesov postavljati vprašanja meja."
31,"Mi se bomo tudi kot manjšina vedno zavzemali za čiste odnose z italijo, da se teh problemov ne bi dotaknili, da bi vse sosednje države priznale te meje, ki jih imamo."
10,Seveda pa takega problema ne gre mešati s problematiko narodnosti.
16,"Tudi mi ni všeč, da se primerja položaj italijanske manjšine v Sloveniji in slovenske v Italiji."
7,"Gre za različna vprašanja, kjer obstajajo podobnosti."
29,"Mi imamo s slovensko manjšino tudi odlične odnose, odlično sodelovanje in mislim, da je v interesu obeh manjšin, da se odnosi med Italijo in Jugoslavijo oziroma Slovenijo ne poslabšajo."
18,"Mislim pa, da take izjave, kot jih je dal na pavšalni način Dimitrij Rupel, ne prispevajo k temu."
1,Hvala.
1,Hvala.
4,Želi še kdo razpravljati?
12,Drago Plešivičnik je podal pobudo v zvezi z izgradnjo hidroelektrarne Golica - Koralpe.
6,Predlog je bil dostavljen Izvršnemu svetu.
6,Ali je tukaj predstavnik Izvršnega sveta?
12,Mag. Viktor Žakelj je podal delegatsko vprašanje glede stanja v slovenskem železarstvu.
7,Ali predstavnik Izvršnega sveta lahko da odgovor?
19,"Jaz sem o tem že nekaj povedla, ko sem govoril o splošnem stanju, posebej pa sem poudaril problem železarn."
14,"Mi imamo z njimi stalne stike in smo pomagali, da niso šle v stečaj."
24,"Tudi sedaj tečejo pogovori in morajo v nekaj dneh napraviti kratek program oziroma svoj pogled, da se bomo potem lahko lotili problema tudi finančno."
15,"Dejstvo je, da so malo naredili, oni so res zaskrbljeni, vendar dosti pa ne napravijo."
6,Drugo vprašanje je o predelovalni industriji.
68,"Ustrezno razmišljanje smo poslali tudi na Skupščino, seveda s tem poudarkom, da so gotovo v težkem položaju, da so nelikvidni, da tečejo predstečajni dnevi in v tem primeru se trudimo, da bi se denar, ki je bil v prejšnjem Izvršnem svetu, ko so sprejeli sklep o dodelitvi nekega kredita oziroma nekega denarja v višini 200 milijonov DEM na osnovi programov, ki bi jih morali pripraviti za prestrukturiranje, razdelil."
11,Ti programi so zdaj v banki oziroma nekateri so že zunaj.
42,"Gre za to, da bi se obveznice tudi prenesle oziroma, da bi oni po tej pogodbi zagotovili odplačilo tega dolga, vendar moram pa povedati, da je bil aranžma z banko v tistem trenutku dokaj ugoden, ker je šlo samo za spremembo kvalitete."
23,"Se pravi, banka bi potegnila kratkoročna sredstva nazaj in bi dala ta denar po nekaj nižji obrestni meri, vendar pa kot kratkoročni kredit."
24,"To je bilo dogovorjeno in pogodba je bila napisana v času, ko so banke imele zelo nizek limit in ko so imele veliko rezervo."
4,"Prosim, če lahko prekinem."
21,"Vse delegate prosim, da se zberejo, da bomo glasovali o zakonu, ker je Zbor občin zakon z amandmaji Izvršnega sveta sprejel."
2,Hvala lepa.
9,Gospod Viktor Žakelj je tudi postavil vprašanje o Elanu.
31,"Sami veste, da me je predsednik vlade imenoval za predsednika vladne komisije, ki naj razišče situacijo, s tem da naj bi ugotovili, kakšno je stanje in zakaj je do tega prišlo."
8,"Mi smo to delali, komisija je bila imenovana."
10,"Neki zapisi so že tu, delna dokumentacija je pri roki."
20,"Moram reči, da so se v tem primeru pritožili upniki, ker so rekli, da niso bili imenovani v to komisijo."
8,"Mi smo vse napravili, da bi napako popravili."
31,"V Elanu smo se srečali z upniki, z neko avstrijsko firmo, ki je pripravila študijo, kako iz te situacije, seveda po metodi, da bi bil Elan za tuje firme najbolj zanimiv."
7,Po tem razgovoru smo prišli do sklepa.
5,Jaz sem postavil osnovno dilemo.
44,"Ker so bili upniki nekako nastrojeni zoper ta predlog, ki ga je pripravila ta avstrijska firma dr. Rausch, sem rekel, naj se izjasnijo ali so za to, da se situacija v Elanu na nek način reši ali pa, da se zadeva s proizvodnjo konča."
57,"Ker smo se potem o tem pogovarjali, je prevladalo mnenje, da se ponovno srečamo, to se pravi komisija, ki je bila takrat imenovana, z mano vred, in da dobimo na osnovi tega neko rešitev, kako bi po najbolj sprejemljivi poti prišli do oživitve oziroma zagotovitve, da ta Elan ne gre iz svetovnega trga oziroma iz našega življenja."
4,Dimenzija zaenkrat ni dorečena.
24,"To je približno 340 milijonov DEM, vendar je še mnogo privatnikov, ki niso bili nikjer evidentirani, ki so dajali denar, in sedaj se javljajo."
7,"Odgovori so taki, da tega denarja ni."
11,"Stanje v Elanu je ta hip tako, da proizvodnja delno teče."
4,Oskrbuje se prek Avstrije.
15,"Že tako je šlo preko Avstrije vse reševanje tega problema, ko je ta situacija nastopila."
16,"Upniki so tudi omogočili, da so plačali stroške za to prisilno poravnavo oziroma za delo sodišča."
27,"Slišali ste tudi in veste, kakšen je bil predlog dolžnika Elana, da bi do leta 1992 plačali 60%, 40% pa bi vložili upniki kot delnice v Elan."
4,Osnovna stvar je tale.
13,"Elan je zanimiv za kogarkoli in predvsem za tistega, ki je prinesel denar."
30,"Tega denarja pa upniki ne bi mogli zagotoviti, ker so ga dali dovolj, pa tudi vlada bi ne imela razloga, če se ne bi šla za neko bolj generalno rešitev."
13,"Elan je zanimiv samo tedaj, če dela, se pravi, če proizvodnja še živi."
18,"Če se Elan ustavi, se ustavijo dobave, se ustavi vsa ta razprodana proizvodnja, ki je prodana v izvoz."
13,"In tudi vse rešitve gredo v tej smeri, da se temeljito programsko očisti."
4,Oba programa sta pripravljena.
22,"Vsi ugotavljajo, da razvoj za plovila ni na nivoju svetovne ponudbe, se pravi, da bi razvoj moral biti na višji svetovni ravni."
15,"Za smuči pa pravijo, da je strokovna ekipa tako visoka, da zmore to svetovno konkurenco."
30,"In tudi zadnja predstava na ESP v Münchnu, kjer je bila predstavitev MBX, se pravi teh posebnih smuči, ki jih je kreiral Kogoj, je dosegla nepričakovano velik in šokanten uspeh."
17,"Seveda, na osnovi tega je pa tudi neka dolžnost, da bi se ta proizvodnja naredila in prodala."
19,"Proizvodnja v Brnici je komplementarna, se pravi tista, ki naj proizvaja smuči za nižjo cenovno skupino in za otroke."
11,Proizvodnja v Elanu pa naj bi bila za to vrhunsko ponudbo.
13,"Tekaške smuči bi morale odpasti, skakalne smuči bi morale odpasti, prav tako orodja."
46,"V tem smislu ostaneta plovni program in program smuči, se pravi delno Brnica, delno ta program v Elanu, z bistveno manj delavci in z bistveno manjšo strukturo proizvodnje, ker se ve, da so oni sposobni napraviti najmanj 600.000 parov, naročil pa je recimo za 200.000 parov."
6,Upniki se bodo v kratkem srečali.
11,"Problem so hrvaški upniki, ker se ti po svoji poti zbirajo."
19,"Vem, da so se sestali naši predstavniki vlade, vendar nihče ni sporočil, da bi se o tem kaj pogovarjali."
8,Nismo se nič pogovarjali z Zveznim izvršnim svetom.
5,"Vemo, kakšna je vloga banke."
19,"Nekatere banke so vložile precej denarja, če bi prišlo do stečaja, to pomeni, da je ta masa zelo nizka."
39,"Hkrati pa je tudi informacija o Elanu v tujini dokaj negativna, s tem da morate vedeti, da so bile slabe zime in da se proizvodnja združuje, Rossignol, Fischer, zato bi bilo to zanje zelo ugodno, če bi Elan propadel."
22,"Vsa prizadevanja vlade in moje komisije so v tej smeri, da se čimbolj pomaga, naredi tisto, kar je možno, logično in profitno."
23,"Program je treba tako očistiti, da bo imel še neko življenjsko dobo in profitnost, ob tem pa bo prav gotovo mnogo manj ljudi."
7,Seveda je treba spet misliti na ljudi.
12,"Mislim, da bi morali storiti vse, da se, kar je zdravo, obdrži."
10,"Te krivce, ki so to napravili, pa bo treba kaznovati."
7,Problem odgovornosti se je tu izjemno izpostavil.
13,"Tudi s Službo družbenega knjigovodstva smo se dogovorili, da morajo to službo okrepiti."
2,Hvala lepa.
2,Hvala lepa.
12,Prekinil bi to točko dnevnega reda in bi se povrnil k 30.
36,TOČKI DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O ZAGOTAVLJANJU SREDSTEV ZA SKUPNE DRUŽBENE POTREBE V LETU 1990 IN O PORAČUNU DOLOČENIH OBVEZNOSTI IZ DOHODKA ZA SKUPNE IN SPLOŠNE DRUŽBENE POTREBE ZA LETO 1989.
2,Glasovali smo.
32,"Amandma Gospodarske zbornice je bil zavrnjen, pri tem pa samo obvestilo, da sta Zbor združenega dela in Zbor občin naknadno sprejela predlog zakona z amandmaji Izvršnega sveta k 2. in 3. členu."
3,Bom čisto kratek.
12,"Čeprav je glasovanje tajno, moram povedati, zakaj je Kmečka zveza glasovala proti."
7,"Zdaj bom povedal, zakaj bo glasovala za."
9,"Zato, ker smo sprejeli tolmačenje predstavnice Sekretariata za finance."
12,"Za nas je bilo to tolmačenje takšno, da lahko glasujemo za amandma."
2,Hvala lepa.
16,"Na glasovanje dajem amandmaje Izvršnega sveta k 2. in 3. členu predloga zakona, skupaj z zakonom."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
1,Hvala.
8,"Ugotavljam, da so amandmaji sprejeti z večino glasov."
8,Zdaj dajem besedilo zakona v celoti na glasovanje
3,Kdo je za?
3,Je kdo proti?
4,Se je kdo vzdržal?
1,Hvala.
15,"Ugotavljam, da je zakon z amandmaji sprejet z večino glasov in da so zbori usklajeni."
3,Nadaljujemo s 34.
5,TOČKO - POBUDE IN VPRAŠANJA DELEGATOV.
11,"Vsa vprašanja, pobude in predloge smo posredovali pristojnim organom Izvršnega sveta."
17,"Medtem so prišli še trije odgovori, in sicer v zvezi z vprašanjem poslanskega kluba Slovenske kmečke zveze."
6,Predstavnik Izvršnega sveta želi dati pojasnilo.
4,Pojasnilo je tukaj pisno.
2,Ugotovimo prisotnost!
9,"To pomeni, da nismo sklepčni, zato ni treba govoriti."
32,"Na vprašanja, ki so jih poslali poslanski klub Slovenske kmečke zveze, potem delegati zborov skupščine Republike Slovenije iz občine Lendava in Zeleni v zvezi z agro in hidromelioracijami, so odgovori dani pisno."
2,Hvala lepa.
5,Zaključujem 2. sejo Družbenopolitičnega zbora.
