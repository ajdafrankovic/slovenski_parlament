4,Spoštovane poslanke in poslanci!
27,"Začenjam 10. skupno sejo vseh zborov Skupščine Republike Slovenije, ki sem jo sklical na podlagi 364. člena Ustave Republike Slovenije in 134. člena Poslovnika Skupščine Republike Slovenije."
2,Ugotovimo sklepčnost!
5,Najprej prosim delegate Družbenopolitičnega zbora!
2,; Zbor občin!
3,Zbor združenega dela!
39,"Na podlagi tega ugotavljam, da je na seji navzoča večina vseh delegatov vsakega zbora, kar pomeni, da je skupna seja na podlagi 2. točke 72. amandmaja Ustave Republike Slovenije in prvega odstavka 135. člena Poslovnika Skupščine Republike Slovenije sklepčna."
18,Predlog dnevnega reda za današnjo sejo ste prejeli s sklicem seje in dajem predlog dnevnega reda v razpravo.
3,Kdo želi besedo?
2,"Prosim, Balažic."
6,"Spoštovano predsedstvo, spoštovani delegati in delegatke!"
6,Imam proceduralen predlog k dnevnemu redu.
25,"Še pred tem pa naj povem, da bom govoril strogo v svojem osebnem imenu in ne v imenu Stranke demokratične prenove, ki ji sicer pripadam."
21,"Predlagal bi, da se druga točka dnevnega reda umakne z dnevnega reda, dokler ne moremo o njej kvalificirano razpravljati in odločati."
8,"Dovolite mi, da na kratko obrazložim svoj predlog."
16,"Ali imamo odgovore na naslednja vprašanja: Kaj bomo storili, če pride v Jugoslaviji do državljanske vojne?"
11,Kako se bomo zavarovali pred možnim vojaškim pučem tako imenovane JLA?
9,"Ali imamo garancije, da bo Jugoslavija spoštovala rezultate plebiscita?"
8,Kako bomo pridobili nazaj slovensko premoženje v Jugoslaviji?
22,"Kaj bo s slovenskim gospodarstvom, ki že sedaj tako rekoč bankrotira, vse večja nezaposlenost, kje so garancije za jutrišnji mir in kruh?"
29,"Kaj bomo storili v primeru razširitve blokade s srbske strani Jugoslavije ob hkratnem možnem bojkotu, kot se bere v časopisju, ZDA in njenih zaveznic, to se pravi Zahodne Evrope?"
10,"Že sedaj ni k nam kapitala, vemo, zaradi politične nestabilnosti."
4,Ali imamo garancije Hrvaške?
13,S kom smo se že ali se nameravamo pogovarjati in pogajati v Jugoslaviji?
17,"Kakšen je v kontekstu plebiscita odnos do Markovićeve federacije, je on kriv za vse tegobe v Jugoslaviji?"
5,Kaj je s skupnim trgom?
10,"Kaj je, če ostanemo v Jugoslaviji, verjetno še večja katastrofa."
14,Ali so v plebiscitne namere vkalkulirane posledice možnega sporazuma Cvetković - Maček oziroma Hrvaška - Srbija?
29,"So izračunane ekonomske posledice odcepitve v procentih, na primer znižanje življenjskega standarda ali, recimo, se bomo vozili naokrog z bovhami z oznakami SL - Siera Leone in standardom te države?"
14,"Ali imamo mednarodne garancije ali, recimo, takšnih grupacij kot je Alpe-Adria in Pentagonale, Nemčija?"
9,"Kje so od vlade obljubljene politične, ekonomske, varnostne ekspertize?"
17,"Za navedeno postavitev javnega WC v Zgornjem Kašlju dobimo kilogram gradiva, za plebiscit nimamo niti enega papirja."
7,Kdo bo imel na plebiscitu volilno pravico?
9,"Na podlagi česa se bodo odločali državljani, državljanke Slovenije?"
15,"Ali so že določeni kriteriji in merila za interpretacijo rezultatov plebiscita, baje pod mednarodnim nadzorom?"
14,"Kaj, denimo, pomeni rezultat 60% - 40%; da bo 40% prebivalstva Slovenije ostalo v Jugoslaviji?"
21,"Ali denimo, da ena od slovenskih regij npr. Primorska glasuje proti odcepitvi; ali Primorska potem ostane v Jugoslaviji in podobne norosti?"
9,"Kako se v naprej ve, da bo plebiscit uspel?"
4,Kaj je uspeh plebiscita?
14,"O tem pa največ govorijo politiki, ki jim seveda ljudje na volitvah niso zaupali."
39,"Kako menijo stranke zagotoviti racionalno glasovanje, če se že sedaj vodi evforična gonja v stilu, če si proti plebiscitu, potem si za Jugoslavijo ali pa, če se zavzemaš za konfederacijo, si proti Sloveniji in tako dalje in tako dalje."
30,"Zato mi dovolite, da seveda pri zdravi pameti, brez paranoje in anksioznosti vprašam vas, poslance, kako naj postavimo to temo na dnevni red, na osnovi česa, kakšnih podlag in materialov."
13,"Vemo pa, da bi jo morali postaviti že veliko prej na dnevni red."
37,"Zato predlagam, da dokler ni podlag za takšno odločanje in sploh dogovarjanje, ali s strani Vlade ali s strani Predsedstva Republike Slovenije vsaj nekatera teh vprašanj, ki sem jih naštel predlagam, da se predložena druga točka umakne."
16,"Končno, vemo, da gremo v ta plebiscit v tem trenutku tudi po današnjih dogovorih politično razcepljenih."
11,Z današnjo razpravo bomo razcepili še slovensko javnost in državljane Slovenije.
35,"Mislim, da imamo na sebi preveliko in usodno odgovornost, da kaj takega ne storimo, ker mislim, da smo se že enkrat opekli in da vemo, kam vodijo scenariji po scenariju lahkotno obljubljenih obljub oziroma hitrosti."
52,"In zato predlagam nova pogajanja med strankami, dokler se konsenz med strankami ne doseže o tem, kakšen bo ta plebiscit v celoti in preložitev te točke, recimo, do 27.11., ker v nasprotnem se bojim posledic in odgovornosti, ki jih bo nosil ta parlament s tem, da uvrsti točko danes na dnevni red."
12,"S tem končujem in bi želel, da se o tem predlogu glasuje."
2,Hvala lepa.
2,Hvala lepa.
6,"Prosim, prijavil se je gospod Smole."
1,Spoštovani!
31,"Predlagam v osebnem imenu, da se dnevni red dopolni z naslednjo točko: obravnava incidenta, ki ga je izzval predsednik Skupščine Republike Slovenije dr. France Bučar na skupni seji treh zborov 20.11."
3,"Gospod Pintar, prosim."
5,"Spoštovano predsedstvo, spoštovani kolegi, kolegice!"
34,"Nisem imel namen razpravljati ob točki dnevnega reda, pač pa kasneje zaradi vsebine, vendar me je razprava mojega kolega Balažica, ki je govoril v svojem imenu, tako kot bom jaz, vzpodbudila k tej razpravi."
12,"Tovariš Balažic poudarja, da je projekt, v katerega se spuščamo, rizičen projekt."
5,Jaz se s tem strinjam.
8,"Vendar trdim, da je enako rizično vse drugo."
8,"To namreč pomeni, da gre za zgodovinsko odločitev."
21,"Odločitev pa ni nikoli zgodovinska, če jo lahko sprejmemo kar tako mimogrede, če ima stopnjo usodnosti fižolove juhe ali kaj podobnega."
4,To je zgodovinska odločitev.
5,"Mi riskiramo, ko gremo vanjo."
17,"Zavedati se moramo, da lahko gremo vanjo samo do te mere enotni, da lahko nosimo to odgovornost."
8,"Zato se moramo sporazumeti, kako bomo šli vanjo."
18,"Vendar pa ne bi kazalo odlašati razlogov o tem, ali smo za tako zgodovinsko odločitev dozoreli ali ne."
33,"Moj predlog je, da ne umikamo točke z dnevnega reda in da poskušamo v razpravi o tej točki doseči potrebno stopnjo medsebojnega zaupanja in enotno odločitev, da se v ta rizičen projekt spustimo."
2,Hvala lepa.
2,Hvala lepa.
2,Gospod Šeligo.
2,Na kratko.
4,Gre za dnevni red.
8,"Glede na tisto, kar je govoril gospod Balažic."
26,"Za to, da je na dnevnem redu, vsaj jaz tako razumem, ta 2. točka o plebiscitu, je seveda osvobodilni boj slovenskega naroda najmanj 500 zadnjih let."
15,"Vse drugo, kar je govoril gospod Balažic, je po moje ataka na slovensko suvereno zavest."
10,"Zato seveda predlagam, da absolutno ostane točka na dnevnem redu."
2,Hvala lepa.
2,Hvala lepa.
4,Želi še kdo razpravljati?
27,"Prosil bi za razširitev točke dnevnega reda z informacijo ministra Janše ob tem podpisanem odloku glede vprašanja vojaške obveznosti, ki naj jo bi zdaj neposredno urejala JLA."
1,Hvala.
3,Želi še kdo?
3,"Prosim, gospod Glavič."
5,"Cenjeno predsedstvo, gospe in gospodje!"
12,"Dovolite mi, da se dotaknem predloga, ki ga je dal gospod Smole."
19,"Mislim, da je bilo včerajšnje zasedanje resnično neprijetno in za naše bodoče delo slabo, kot sem že včeraj omenil."
41,"Vendar se mi zdi, da bi razprava o tej problematiki zahtevala nekoliko resnejši in analitičnejši pristop, zato predlagam, da to pobudo sprejmemo, vendar jo razširimo v politiko delovanja te skupščine, odnosov, ki vladajo v njej, kajti dimenzije tega so mnogo širše."
11,"Gre za to, kakšen bo slovenski politični prostor v naslednjih letih."
9,Ali bo ta zasnovan pluralno ali bo zasnovan blokovsko.
23,"In v nadaljnji konsekvenci, ali bosta ta dva bloka sovražila drug drugega in delila slovensko javno mnenje, kot je bilo to pred vojno."
37,"Mislim, da nimamo pravice iti v to smer in da bi bilo zato potrebno, da najprej vodstvo skupščine poskusi priti do rešitev, ki bi bile sprejemljive in bi dajale drugačen razvoj dogodkov kot je v tem trenutku."
64,"Če vodstvo skupščine ne more skupaj z vodji klubov priti do take rešitve, smo po nekaterih pogovorih med nami poslanci pripravljeni prevzeti iniciativo mi in poskusiti najti rešitev, ki bi pripeljala to skupščino do kulturnega dialoga in do boja mnenj, kjer bi ne odločali potem prestiž, ampak bi odločali argumenti in seveda potreba, da delujemo v korist širšega števila ljudi, torej vsega prebivalstva Slovenije."
2,"Prosim, Kreft."
2,Hvala lepa.
4,"Drage gospe, spoštovani gospodje!"
8,Govorim v zvezi s pobudo delegata Jožeta Smoleta.
93,"Precejšnje število delegatk in delegatov vseh treh zborov, nekateri pa bodo to tudi še storili, je namreč podpisalo določeno pobudo v zvezi s tem, zaradi tega mi dovolite, da jo seveda povem, namreč, da: ""Ob protestu zoper ravnanje na skupnem zasedanju Skupščine Republike Slovenije, 20.11.1990, spodaj podpisani delegatke in delegati zahtevamo, da Komisija za poslovnik za proučitev tega dogodka ustanovi strokovno skupino iz vrst uglednih, neodvisnih pravnih strokovnjakov in njihovo stališče, skupaj s svojim mnenjem posreduje na naslednji seji Skupščine Republike Slovenije, torej 5.12., kot je sklicana, v okviru sprejemanja zapisnika prejšnje seje."
27,"Za celovito oceno se strokovni skupini dostavita magnetogram skupnega zasedanja in TV posnetek dogodka."" Predlagam, da se sprejme ta predlog in ne uvrsti na današnji dnevni red."
2,Hvala lepa.
2,Še kdo?
2,Gospod Kopač.
1,Hvala.
30,"Nimam repliko in ob tem evforičnem vzdušju, ko mnogi kar čakajo na daritev, morda ta moj predlog niti ne bo slišati primeren za tako svečano sejo kot se morda obeta."
17,"Vendar naj vam povem, da v tem trenutku v Mariboru potekajo priprave na generalni štrajk vsega mesta."
42,"Predlagam tej skupščini, kar mislim, da bi umirilo situacijo v Mariboru, da ne bo kdo mislil, da gredo stvari v tisto izredno komponento, da uvrstimo na dnevni red tudi točko, ki bi se glasila zelo suhoparno: Obravnava trenutne gospodarske situacije v Mariboru."
58,"V tem trenutku pa nimam nobenih gradiv, ki vam bi jih posredoval, z izjemo različnih dopisov, ki potekajo med stavkajočimi in Izvršnim svetom Skupščine mesta Maribor in našega Republiškega Izvršnega sveta, kar bi utegnilo biti za gradivo, po drugi strani pa sta dva naša poslanca v redni telefonski zvezi z Mariborom in bi to informacijo lahko podali ustno."
20,"Še enkrat poudarjam: to je sedaj stvar, ki se ne tiče plebiscita, nič morda ne sodi na to svečano sejo."
19,"Mislim pa, da bi omilila pritisk, ki se v tem trenutku dogaja v Mariboru in nima zveze s plebiscitom."
2,Hvala lepa.
2,Hvala lepa.
5,Še kakšen predlog za razpravo?
5,"V koliko ne, da prosim."
2,Spoštovani zbor!
19,"Jaz bi rekel zaradi tega, ker sta bila že dva razpravljalca iz naše stranke, da bi bila stvar čistejša."
24,"V naši stranki in v našem poslanskem klubu ni bilo noben trenutek sporno, da velja že na današnjo sejo uvrstiti problematiko plebiscita, prej narobe."
24,"Stvar je bila odprta v javnosti na način, ki nam ni bil všeč, hkrati pa se je želelo soglasje in sodelovanje strank pri tem."
6,Mi smo pri tem pripravljeni sodelovati.
15,"Gotovo bi nasprotovali, če bi se danes poskušalo stvari zaključevati, prejudicirati, določati rok, preglasovati itd."
29,"Ampak, da se moramo tega lotiti takoj, da gre za tako usodno vprašanje, kjer je treba vložiti vse napore, da se doseže soglasje, pa za nas ni bilo sporno."
45,"Za mene ni sporno, da je treba do trenutka, ko bo plebiscit izveden, odgovoriti na večino vprašanj, ki jih je postavil tukaj tovariš Milan Balažic, ni pa to nikakor razumeti kakor da bi iz naše stranke ali iz našega kluba postavljali pod vprašaj današnjo obravnavo."
28,"Nasprotno, mislimo, da je ta obravnava že pozna in da jo velja danes opraviti, tako da bo to pripomoglo k čim boljšim nadaljnjim pripravam v zvezi s plebiscitom."
2,Hvala lepa.
2,Hvala lepa.
4,Želi še kdo razpravljati?
2,"Prosim, Tomšič."
3,"Spoštovano predsedstvo, spoštovani!"
9,Najprej k dodatnemu dnevnem redu glede dr. Franceta Bučarja.
23,"Samo to rečem, če dr. France Bučar ne bi delal korektno in pošteno, potem bi bil zakon o RTV Slovenije danes že objavljen."
14,"Opozicija, marsikdo ni bil, opozicija ni bila zadovoljna s tem, kar je on delal."
12,Vendar je on proti marsikaterim vodjem klubov to na svojo roko naredil.
6,"Skratka, hotel je speljati to korektno."
11,"Kar je pa včeraj bilo, je bilo pa zopet preveč pikolovsko."
8,"Namreč, vsak ve, kako smo do sedaj glasovali."
10,"Da smo seštevali za, proti, vzdržani in tudi pasivno vzdržani."
23,"Skratka, če se je na monitorju pojavilo število, ki je bilo dovolj čez polovico, potem smo vedno upoštevali, da je tako glasovanje legitimno."
6,Nikoli nismo šli v tako preštevanje.
11,"Včeraj ste hoteli na ta način, pravzaprav celo uro smo izgubili."
33,"Zato ocenjujem zopet pravilno in korektno, da je dr. France Bučar stvar ne prekinil, legitimno prekinil; on je predlagal predsedniku zbora dr. Toplaku, da naj prekine razpravo in on je to razpravo prekinil."
8,S tem je delo teklo vse po poslovniku.
22,"Zdaj k drugi stvari, jaz sem zelo razočaran nad kolegom Milanom Balažicem, vedno sem mislil, da dela res v smislu osamosvajanja Slovenije."
11,"To, kar smo pa danes začeli tukaj delati, je pa defetišizem."
17,"Namreč, da narodu z najbolj črnimi barvami barvaš vse možnosti, kaj se lahko zgodi, to je nevzdržno."
26,"Mi smo bili do vsega začetka za to, da naj bi bil plebiscit naše skupno politično delo, skratka, nihče naj ne bi dobil kapitala od tega."
22,"Zato smo bili danes na Komisiji za ustavno-pravna vprašanja enotni, da do plebiscita pride, o datumu smo rekli, da ne bomo razpravljali."
14,"Zdaj ste pa začeli nekaj, kar sploh ni bilo dogovorjeno in ne vem zakaj."
13,"Mislim, da je edini razlog samo to, da si zopet dobite nekaj točk."
8,"Ampak te točke vam povem, so izrazito negativne."
2,Hvala lepa.
2,Hvala lepa.
3,Gospod Voljč želi.
1,Prosim.
4,Spoštovane poslanke in poslanci!
9,"Našim kolegom prenoviteljem, mislim, da bi lahko očitali vse."
7,"Le tega ne, da so slabo organizirani."
27,"Zato z zelo mešanimi občutki spremljam vse njihove nastope, danes tukaj o isti temi, o kateri smo se pravzaprav že zelo veliko pogovarjali in zelo veliko dogovorili."
21,"In skupno upam, da je to zgolj slučaj, in da ni zdaj nobena namera, da bi škodovali naši skupni slovenski stvari."
1,Hvala.
2,Hvala lepa.
4,Želi še kdo razpravljati?
18,"Ker ni nikogar več, zaključujem razpravo o dnevnem redu in dajem predloge na glasovanje, kot so bili stavljeni."
19,"Najprej predlog poslanca gospoda Balažica, da se razprava in pobuda o plebiscitu ne uvrsti na dnevni red današnje seje."
15,"Kdor je za to, da se ne uvrsti na dnevni red, prosim, da pritisnete tipko?"
12,"Mislim, da ni potrebno, ker nihče ni šel ven iz te dvorane."
23,"Torej, predlog je naslednji; Balažic predlaga, da se razprava, obravnava in odločanje o pobudi za razpis referenduma, danes ne uvrsti na skupno sejo."
7,"Kdo je za, da se ne uvrsti?"
3,Je kdo proti?
4,Se je kdo vzdržal?
8,"Ugotavljam, da je točka sprejeta na dnevni red."
24,"Potem dajem na glasovanje predlog poslanca Smoleta, da se vodi razpravo o incidentu, ki naj bi ga izzval predsednik te skupščine na včerajšnji seji."
12,"Kdo je za tak predlog, da se to uvrsti na dnevni red?"
3,Je kdo proti?
4,Se je kdo vzdržal?
16,"Ugotavljam, da ta predlog ni dobil potrebne podpore in to ne more biti na dnevnem redu."
33,"Potem je tukaj predlog, da se razširi današnja seja s točko dnevnega reda, kjer bi poslanec Janša dal svoje stališče in poročilo glede današnjega sporočila o nabornikih oziroma stališča predsednika Izvršnega sveta Markovića."
33,"Če ta zbor to sklene, to pride na dnevni red, lahko damo na dnevni red, čeprav mislim, da je to tema, ki skoraj sodi po svoji naravi med samo razpravo k drugi točki."
14,"Sicer pa, če menite, da je to kot posebna točka, uvrstimo na dnevni red."
5,"Torej, dajem predlog na glasovanje."
10,"Kdo je za, da se to obravnava kot posebna točka?"
3,Je kdo proti?
4,Se je kdo vzdržal?
15,"Ugotavljam, da je ta predlog sprejet in da se dnevni red razširi s to točko."
13,"Potem je še predlog gospoda Kopača, da obravnavamo trenutni gospodarski položaj v Mariboru."
19,"Opozoril bi na to, da po 349. členu ustave to vprašanje samo po sebi ne sodi na to sejo."
10,Po tem členu sodi kot poslanska pobuda v posameznih zborih.
16,"Če skupni zbor meni, daje primerno razpravljati o tem na tem zboru, dajem predlog na glasovanje."
5,Kdo je za tak predlog?
3,Je kdo proti?
4,Se je kdo vzdržal?
14,"Ugotavljam, da predlog ni dobil potrebne podpore in ga ne uvrstimo na dnevni red."
15,"Torej, je še Kreftov predlog, da se ustanovi posebna komisija, ki naj predlaga način poslovanja..."
24,"- saj prosim, to je predlog, ni potrebno, to je samo pobuda in mislim, da jo lahko sprejmemo in bomo postopali v smislu tega predloga."
2,Hvala lepa.
13,"Na podlagi razprave in izida glasovanja ugotavljam, da je prejet naslednji dnevni red."
4,Glasujemo še o celoti.
7,Kdo je za tak razširjen dnevni red?
3,Je kdo proti?
4,Se je kdo vzdržal?
6,"Ugotavljam, da je predlog dnevnega reda:"
6,1.) Odobritev zapisnika 9. skupne seje.
15,2.) Obravnava in odločanje o pobudi za razpis referenduma oziroma plebiscita o samoodločbi Republike Slovenije.
12,"3.) Obravnava položaja, nastalega na podlagi odredbe Zveznega Izvršnega sveta o nabornikih."
4,4.) Volitve in imenovanja.
11,Prehajamo na 1. TOČKO DNEVNEGA REDA - ODOBRITEV ZAPISNIKA 9. SKUPNE SEJE.
4,Osnutek zapisnika ste prejeli.
6,Ali želi kdo o zapisniku razpravljati?
10,"Če ne želi nihče razpravljati, dajem osnutek zapisnika na glasovanje."
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je zapisnik 9. skupne seje z večino glasov sprejet."
2,Prehajamo na
18,2. TOČKO DNEVNEGA REDA - OBRAVNAVA IN ODLOČANJE O POBUDI ZA RAZPIS REFERENDUMA OZIROMA PLEBISCITA O SAMOODLOČBI REPUBLIKE SLOVENIJE.
12,O tej točki dejansko ni bilo predhodno predloženo poslancem potrebno pisno gradivo.
11,"Danes mislim, da ste dobili na klop osnutek, še ni prišel?"
39,"Potem boste dobili, zato bi si dovolil, da kljub temu seznanim poslance s pobudo, ki jo podaje Ustavna komisija zato, da to točko obravnavamo in Ustavna komisija je predložila, sprejela in predlaga tudi osnutek tez za zakon o referendumu."
10,"Če dovolite, bi vas kratko seznanil o poteku te razprave."
34,"Ustavna komisija je razpravljala o pobudi za izvedbo plebiscita o neodvisnosti Slovenije in je to pobudo, ki je sicer prišla iz vrst poslanskih klopi, tudi sprejela in jo sama stavila kot svojo lastno pobudo."
46,"Komisija ni izdelala formalnega poročila, za to tudi ni bilo časa, kajti komisija je danes zasedala od zjutraj do začetka te seje, zato na podlagi tega, kar se je dogajalo na tej komisiji, dajem približno poročilo o tem, kakšna stališča so bila na tej komisiji sprejeta."
4,Najprej o nujnosti plebiscita.
79,"Zbor moram obvestiti, da je ta skupščina s stališči, ki jih je že sprejela, in sicer o tem, da ne sprejemamo zveznih ustavnih amandmajev, da ne sprejemamo podaljšanja mandata poslancev Zvezne skupščine, da se ne bomo udeležili volitev v Zvezno skupščino, da ne bomo sodelovali pri koncipiranju nove zvezne ustave, zlasti pa s tem, da je sprejela amandma 96 in 97 k naši ustavi ustvarila položaj, da se je Slovenija de facto že v veliki meri izločila iz Jugoslavije."
16,Vsekakor se je seveda z amandmajema 96 in 97 izločila iz normativnega iz pravnega sistema Jugoslavije.
22,"Torej, to je situacija, ki jo tudi Jugoslavija ne more več tolerirati, če hoče, da država obstaja v kakršnikoli obliki kot država."
30,"Zato je nastal položaj, ko mora država, ta država, sama intervenirati, in sicer v tem smislu, da ali sprejme ta stališča Slovenije, kar pomeni, preoblikovanje Jugoslavije ali da Slovenijo disciplinira."
36,"To je položaj, ki je objektivno nastal in ki se mora v najkrajšem času razrešiti, vsekakor okrog novega leta, kajti ni mogoče tega stanja tolerirati in nadaljevati ali se delati, kot da tega stanja preprosto ni."
24,"Znotraj se bo to vprašanje razrešilo oziroma odločilo v taki ali drugačni smeri, ne glede na to, ali mi sprejmemo kakršnokoli odločitev ali ne."
19,Položaj se bo razrešil ali v skladu z našimi stališči ali ne glede na nas in proti našim stališčem.
9,"To je dejstvo, s katerim je treba vsekakor računati."
49,"Hkrati je treba ta zbor obvestiti o tem, kar mu je sicer že znano, namreč, da je tudi zvezno Predsedstvo samo ugotovilo, da v okviru sedanjih ustavnih določil zvezne ustave tega položaja ni mogoče razrešiti, da je treba torej sprejeti nek ukrepe, ki bodo prekoračili okvire sedanje ustavne ureditve."
20,To gradivo je bilo poslano tudi slovenski skupščini in se slovenska skupščina pravzaprav mora tudi formalno do tega gradiva opredeliti.
7,"V tem gradivu je bilo predloženo, sugerirano:"
7,"1. Dejstvo, ki sem ga že navedel."
68,"2. Da zvezno predsedstvo spremlja vrsto opcij za preureditev Jugoslavije, kajti strinja se, da taka situacija ne more obstajati več naprej in ponuja zatorej ali okrepitev federacije, v smislu tako imenovane moderne federacije - ne da bi definiralo, kaj pod tem pojmom razume - ali kot konfederacijo ali asimetrično federacijo - skratka, pripravljeno je sprejeti vse možne opcije, vendarle ob pogoju, da je ta razrešitev izvedena v skladu z demokratičnimi principi."
46,"V tem smislu je predlagalo, da bi Zvezna skupščina in zvezno Predsedstvo služila kot moderator tega procesa, ki naj bi se v Jugoslaviji izvedel pri čemer naj bi med drugim prišel v poštev za tiste republike, ki bi se odločile za konfederacijo, tudi plebiscit oziroma referendum."
9,Ta referendum naj bi razpisala Zvezna skupščina oziroma Predsedstvo.
21,"Mi to pobudo sprejemamo v tem smislu, da menimo, da dejansko ni mogoče razrešiti tega položaja v okviru sedanjih ustavnih določil."
26,"Sprejemamo stališče, da ta država ni sposobna nadaljnjega življenja v sedanji obliki in sprejemamo tudi stališče, da je treba na najbolj demokratičen način to vprašanje razrešiti."
48,"Ne sprejemamo samo stališča, da naj bi bila moderator tega procesa zvezno Predsedstvo in Zvezna skupščina, ker ugotavljamo, da sta prav ta dva organa ena glavnih povzročiteljev sedanje jugoslovanske krize, ker nista sposobna sprejemati oziroma prihajati do stališč, ki bi bila sprejemljiva za vse udeležence v tej državi."
63,"Naše, slovensko stališče je, da - in to je tudi v različnih dokumentih ta skupščina že sprejela - da smo pripravljeni iti v ta proces kot partner na podlagi svobodno, demokratično izvedenih volitev, da pričakujemo, da bodo tudi v drugih republikah tako volitve in da se na podlagi tega legitimni predstavniki republik na novo pogodijo, dogovorijo o skupnem sožitju, kolikor bi do takega sporazuma prišlo."
28,"V tem pogledu je odločitev slovenske skupščine, da izvedemo plebiscit, najbolj demokratična oblika ugotavljanja ljudske volje in da je s tega stališča najbolj sprejemljiva in tudi najmanj provokativna."
43,"Upoštevajoč javno mnenje zunaj oziroma vsaj uradno javno mnenje zunaj, ki nasprotuje razparceliranju Jugoslavije, je treba ugotoviti, da je prav plebiscit tista oblika, ki naj najbolj jasno izpričuje voljo slovenskega naroda, in zato ta Ustavna komisija podpira predlog, podpira zamisel o izvedbi plebiscita."
39,"Proti temu stališču so bili različni pomisleki, zlasti v tem smislu, ali ni ta korak prenagljen v tem smislu, da ne poznamo vseh njegovih posledic in opozorilo, da je treba biti pri tem tako usodnem koraku dejansko zelo previden."
22,"Menim, da so ti pomisleki zelo umestni, to stališče je bilo tudi izraženo na Ustavni komisiji, ker so to zelo tehtni pomisleki."
76,"Hkrati - in o teh pomislekih mislim in teh razlogih, da je govoril tudi predsednik Izvršnega sveta in tudi nekateri člani Izvršnega sveta, ki bodo skušali v to problematiko vnesti nekoliko več jasnosti - hkrati je bilo pa jasno poudarjeno, da popolne jasnosti v tem pogledu tudi ne more biti, ker ne gre tu za neko tehnološko odločitev, ampak gre za tako imenovano organizacijsko odločitev, ki se vedno srečuje s celo vrsto neznank, ki jih ni mogoče predvideti."
8,"Gre samo za tveganje, vendar za razumno tveganje."
21,"Problem je v tem, tveganje v vsakem primeru, gre samo za to, da je to tveganje razumno, v mejah take sprejemljivosti."
47,"V tem pogledu je treba še ugotoviti, da bi sprejetje tega, da ne moremo v plebiscit zaradi tega, ker nismo mogli pregledati in analizirati vseh posledic, v končni fazi pripeljalo do istega rezultata oziroma spoznanja, kot da Slovenci ne moremo sprejeti odločitve, da smo sposobni samostojnega življenja."
42,"Kajti, vedno bo to tveganje prisotno in s tem argumentom smo se srečevali že v stari Avstroogrski, ko so nam dopovedovali, da smo sicer dobri državljani, in delovni in tako dalje, ampak za samostojno državniško življenje pa nismo sposobni, ker smo premajhni."
44,"Ta argument smo z različnimi drugačnimi oblikami poslušali v vsej zgodovini dosedanje Jugoslavije, češ da Slovenci preprosto ne samo da nismo državotvorni narod, tudi zaradi svoje majhnosti nismo sposobni samostojnega življenja in kar nam dostikrat dopovedujejo, o tem nas hočejo prepričevati tudi zunanji diplomati."
9,Vsekakor je treba pri tem upoštevati tudi mednarodni vidik.
72,"Ne bi se spuščal zdaj v zgodovinoslovje, ker za to tudi nisem kvalificiran, vendar moram ugotoviti s kratkim pogledom v preteklost, recimo, vsaj zadnjih, lahko zdaj rečem skoraj 200 let, da se približno na vsakih 50 let približno, pravim, pojavljajo tisti usodni mejniki v zgodovini slovenskega naroda, kjer je treba sprejeti nekatere usodne odločitve, ki smo jih Slovenci običajno zamujali, vsaj zamujali v tem smislu, da dejanske neodvisnosti doslej še nismo doživeli."
50,"Tu bo treba seveda upoštevati dejstvo, da je danes zopet nastopil tak trenutek, ne zaradi našega položaja, v katerega smo se v določeni meri sami postavili, ampak zaradi tega, ker se dejansko soočamo s preoblikovanjem Evrope, in to preoblikovanje Evrope je gotovo tisti trenutek, ko moramo tudi mi povedati svoje."
24,"Če ne bomo tega zgodovinskega trenutka sedaj izkoristili, mogoče boste rekli, to so velike besede, potem seveda je lahko to zopet za nas usodno."
52,"Kdor je zasledoval današnjo razpravo na Ustavni komisiji, je gotovo prišel do občutka, da je ob poudarjanju potrebe po splošnem konsenzu med vsemi strankami, ker gre za projekt, če tako rečem, splošnega nacionalnega obsega, je mogoče dobil vtis, da je ob poudarjanju tega splošnega konsenza vendarle priča popolnemu razhajanju med posameznimi strankami."
35,"In dejansko je razprava o osnutku, o tezah, ki naj bi jih predložili temu zboru, bila zelo dolga, na trenutke tudi zelo vroča, in bežni vtis bi bil, o tem referendumu dejansko ni nikakršnega soglasja."
38,"In ne moremo iti pred ljudi s ponudbo za referendum, ki ima seveda v vsakem trenutku usodne posledice, in to pa prav gotovo, tako razklani, ko smo danes že slišali oziroma v predlogih, kjer govori za dnevni red."
14,"Moram reči, da mene ta sorazmerno ostra in navidez diferencirana razprava nikakor ne moti."
56,"Nasprotno, mene potrjuje v prepričanju, da se poslanci zelo jasno in globoko občuteno zavedajo resnosti tega koraka in je zato celo po mojem mnenju v čast tej skupščini, da se o tako pomembnih stvareh odloča resnično na temelju globokega tehtnega premisleka, ki nujno vključuje tudi razhajanja v posameznostih in ki nujno vključuje tudi različne ostre debate."
34,"O samem osnutku tez zdaj ne bi govoril, zlasti, ker jih še nimate pred seboj, ker tudi mislim, da je potrebna najprej razprava čisto načelno o tem, ali gremo v plebiscit ali ne gremo."
24,"Iz konteksta teh vprašanj bi opozoril samo na eno, in sicer to je v vprašanju samega stavka besedila, o katerem naj bi tekel plebiscit."
23,"Gre za to, da je vsaj kot v osnovni tezi postavljeno samo eno vprašanje, se pravi, da smo za neodvisnost, da ali ne."
17,"K temu je sicer bila še dodana določena varianta, o kateri boste pozneje videli iz samega teksta."
38,"S tem hočem povedati naslednje: Videti bi bilo, kot da samo taktično govorimo o konfederaciji, ko pride do plebiscita, o tem sploh ne govorimo več, da je bilo vse današnje, vse dosedanje naše ravnanje v bistvu samo taktiziranje."
29,"Treba je povedati to, da je partner za pogajanja v konfederaciji samo tisti, ki je dejansko sposoben, če smem ta izraz uporabiti iz civilnega prava, ki ima opravilno sposobnost."
18,"To se pravi, tisti, ki je dejansko samostojen, ki je sposoben samostojno uveljavljati svoja stališča in svoje interese."
31,"Zato je odločanje o neodvisnosti Slovenije nujen predpogoj, da se sploh lahko pojavimo kot partner v razgovorih za konfederacijo, s čemer nismo v ničemer prejudicirali vprašanja v taki ali drugačni smeri."
53,"Zaenkrat spoštovani zbor, bi opozoril samo na to - hkrati, mislim, da je potrebno povedati še naslednje: da je bila prav v razpravi o tezah s strani nekaterih strank izražena bojazen, da bi ta skupščina o teh tako pomembnih stvareh, zlasti pa o stvareh, ki še sledijo kot izvedba plebiscitne odločitve, prišlo do preglasovanja."
22,"Skratka, da bi nadaljevali prakso, o kateri je bilo zdajle še namignjeno v teh razpravah za dnevni red, za sam dnevni red."
74,"Ustavna komisija se strinja, da bi oblikovali posebno strokovno ekspertno komisijo, sestavljeno iz predstavnikov različnih strank, ki naj bi zbrala vsa pomembna vprašanja s tega področja, ki naj bi jih poskušala: prvič, opredeliti, drugič, ponuditi zanje ustrezne rešitve, ki bi bile sprejemljive za vse, vsaj v določeni meri, in ki naj bi bile kot posebna stališča, ki bi jih ta skupščina sprejela ob zakonu oziroma po zakonu, tudi posebej predložena temu zboru v sprejem."
2,Hvala lepa.
3,PODPREDSEDNIK VANE GOŠNIK:
12,"Predlagal bi, da pred splošno razpravo poslušamo še mnenje predstavnikov Izvršnega sveta."
11,"Če bi se s tem strinjali, bi najprej prosil gospoda Peterleta."
4,Spoštovane poslanke in poslanci!
6,Politična volja Republike Slovenije je jasna.
9,Hočemo biti sami svoji gospodarji in gospodarji na svojem.
8,Ta pravica narodov je splošno priznana in brezprizivna.
12,"Ne bi se sklicevali nanjo, če bi bila že v celem uresničena."
5,"Čas je, da jo uresničimo."
28,"Ne iz dolžnosti do spomina na davno Karatanijo, ampak zaradi lastnega narodnega dostojanstva, zaradi preživetja, zaradi vredne prihodnosti nas in iz odgovornosti do tistih, ki pridejo za nami."
11,"Samostojno Slovenijo smo dolžni uresničiti ne zaradi priložnosti, ampak zaradi potrebe."
9,Demokratično izvoljena slovenska vlada je na delu šest mesecev.
35,"Zavedajoč se svoje odgovornosti, smo takoj začeli s preprečevanjem pretečega gospodarskega zloma kot posledice prejšnjega sistema in politike, ob tem pa smo začeli pripravljati po evropskih standardih novo gospodarsko zakonodajo kot temelj novega gospodarskega reda."
18,"Na začetku smo načelno podpirali gospodarsko reformo Zvezne vlade, ki je v prvi polovici leta pokazala nekaj uspehov."
40,"Potem, ko je z nekaterimi ukrepi ta Vlada sama začela podirati lastno reformo, sprožila nov val inflacije in še naprej uničevala izvozno usmerjeno gospodarstvo, smo v posebnem memorandumu izrazili svoja kritična stališča in napovedali zavarovanje slovenskega gospodarstva z lastnimi ukrepi."
14,Zvezna vlada se ni odzvala na našo kritiko in predloge za spremembo gospodarske politike.
106,"Enostranska ukinitev enotnega trga s strani Srbije in njeno kaznovanje Slovenije in Hrvaške z nerazumljivimi in nesprejemljivimi ukrepi, neodzivnost Zvezne vlade ob nelikvidnosti slovenskih bank, do katere je prišlo po posegu JLA v Ljubljani, padajoče zaupanje tujih bank in investitorjev v Jugoslavijo, zadnji sestanek pri predsedniku Zvezne vlade sredi novembra, grožnje z diktaturo, naraščajoče nezaupanje ljudi v zvezne institucije, zavrnitev konfederalnega modela Jugoslavije s strani Srbije, nespoštovanje človekovih pravic in zato zadržan odnos evropskih institucij do Jugoslavije ter splošno upadanje njenega ugleda so samo nekatera od dejstev, na katera opira vlada prepričanje, da Slovenija v jugoslovanskih pogojih ne bo mogla uresničevati svojih političnih in gospodarskih ciljev."
37,"Vlada je, upoštevajoč v začetku julija sprejeto deklaracijo o suverenosti, predlagala Skupščini Republike Slovenije ukinitev veljavnosti že vrste zveznih zakonov, kar je dejansko pomenilo del odklapljanja od nesprejemljive zvezne zakonodaje, ne da bi to prizadelo druge republike."
9,Ob tem je pripravljala analize in možne razvojne scenarije.
12,"Povzetek teh analiz gospodarskega, političnega, zunanjepolitičnega, obrambnega in drugih vidikov je naslednji:"
26,"Jugoslavijo kot Slovenijo čaka na poti do novega razvojnega ciklusa naporno prehodno obdobje, ki pa ga Slovenija lažje preživi v samostojnem statusu kot v jugoslovanski federaciji."
17,"Vlada je pričakovala, da bo Slovenija voljo po samostojnosti izrazila z novo ustavo do konca tega leta."
34,"Ker pričakovanje glede ustave izgublja podlago, osamosvajanje pa je nujno, je vlada, upoštevajoč izraženo voljo strank, naj bi v Sloveniji politično voljo o osamosvojitvi izrazili z ljudskim glasovanjem, pripravila teze za zakon o plebiscitu."
16,"Pripravila je tudi temeljne podatke in ocene, na podlagi katerih lahko podpira osamosvojitev z vso odgovornostjo."
8,Plebiscit sam po sebi ne prinaša rajske spremembe.
30,"Kot izraz suverene politične volje pa daje nujno podlago za mednarodno priznanje Slovenje, za konkretne korake osamosvajanja od federalnega sistema, omogoča navezavo na Evropo in odpira možnosti za slovensko podjetnost."
17,"Ne rešuje pa problemov naše slabe gospodarske sestave, nizke produktivnosti, umetne zaposlenosti, slabega menedžmenta ali poslovne morale."
29,"Tudi po plebiscitu se bodo kazale slabe posledice pretekle politike, dana pa bodo izhodišča za hitrejši in uspešnejši izhod iz krize, ki ji v jugoslovanski opciji ne vidimo konca."
15,"Po njem se ne bomo mogli več izgovarjati na Jugoslavijo, na odtekanje po Savi itn."
29,"Osamosvojitev ne pomeni, da se nismo še naprej pripravljeni pogovarjati o sodržavju s Hrvaško oziroma o novih odnosih med republikami, saj se lahko pogovarja in pogaja samo suveren subjekt."
3,Vidimo pa eno.
4,Tu popravnega izpita ni.
14,Vlada podpira izvedbo plebiscita s predpostavko o zreli politični odgovornosti celotne Skupščine Republike Slovenije.
35,"Pri tem ne more in ne sme iti za slavo ene ali druge stranke vladajoče koalicije ali opozicije, gre lahko samo za skupen projekt državljanov Slovenije s posebno soodgovornostjo Skupščine, Predsedstva in Vlade Republike Slovenije."
10,Vlada veže svojo odgovornost za ta projekt na naštete predpostavke.
17,"Hkrati pa te odgovornosti ne more prevzeti tudi v primeru, če bo pravi trenutek za plebiscit zamujen."
15,"Naj živi samostojna, svobodna in demokratična Slovenija kot ustvarjalen in odgovoren del prihodnje združene Evrope."
3,Hvala za pozornost.
12,"Besedo imajo člani Izvršnega sveta, gospod Umek, republiški sekretar za družbeno planiranje."
7,"Gospod predsednik, predsedstvo, gospe in gospodje poslanci!"
15,Za razpravo in odločanje o pobudi za razpis plebiscita sta v ospredju dve ekonomski vprašanji.
21,"Prvo je dolgoročno strateške narave, njegovo bistvo pa je zoperstavljanje zamisli Jugoslavije kot konvoja in tako postavljenim okvirom za razvoj Slovenije."
23,"Ta del temelji na analizi posledic razlik v produktivnosti, sedanje gospodarske situacije in razvojnih možnosti republike ter kredibilnosti Jugoslavije in primerjalno republike Slovenije."
15,"Temeljno sporočilo je, da glede na alternativo obstajajo dolgoročni razvojno ekonomski razlogi za samostojno Slovenijo."
22,"Drugo ključno vprašanje so pogoji, ki ne glede na ostrino reakcije ostalega dela Jugoslavije, omogočajo Sloveniji preživetje in učinkovito izpeljavo njene odločitve."
14,"Morali mi boste oprostiti, če bom v tem drugem delu iz razumljivih razlogov skromnejši."
8,"Razvojne možnosti, institucionalna vpetost Republike Slovenije v Jugoslavijo."
20,"Pristojnosti federacije tako na področju oblikovanja institucionalnega okvira gospodarskega sistema kot kreiranja razvojne in tekoče ekonomske politike, so ključnega pomena."
25,"Posamezne republike ne razpolagajo z instrumentarijem, na osnovi katerega bi lahko neodvisno od zveznih organov odločilno vplivale na svoj gospodarski razvoj in bile zanj odgovorne."
21,"V sedanjem trenutku pa je za Slovenijo življenjsko usodnega pomena soočanje s situacijo, ko jugoslovanski institucionalni okvir ne dopušča samostojnega ukrepanja."
6,Gre za vitalne interese slovenskega gospodarstva.
18,"Ta dejstva dobijo še posebno dimenzijo v državi, ki je po gospodarski razvitosti regionalno tako heterogena kot Jugoslavija."
16,Razmerje med najbolj razvito Slovenijo in najmanj razvitim Kosovom je v ustvarjenem družbenem proizvodu znašalo 7.5:1.
21,"Med Slovenijo in Makedonijo, kot naslednjo najmanj razvito republiko v Jugoslaviji, je 3,2:1 in celo do Hrvaške je bilo razmerje 1,6:1."
65,"Pri tem je značilno to, da se v preteklih 40 letih kljub sistematični pomoči gospodarsko manj razvitim republikam in pokrajini Kosovo (samo v zadnjih 9 letih je Slovenija plačala okrog 900 milijonov dolarjev direktnih dajatev v Sklad federacije za hitrejši razvoj gospodarsko manj razvitih republik in Kosova), da se razlike v stopnji gospodarske razvitosti niso zmanjšale, čeprav pa so se zmanjšale razlike v kvaliteti življenja."
35,"Primerjave z državami ES kažejo, da so regionalne razlike znotraj teh držav bistveno manjše kot pa med republikami v Jugoslaviji in tudi razlike med državami ES še daleč ne dosegajo takšne heterogenosti kot v Jugoslaviji."
59,"Tudi sicer ključni indikatorji gospodarske razvitosti govorijo o veliki oddaljenosti Jugoslavije od razvite Evrope, medtem ko ji je Slovenija precej bližje, saj je, na primer družbeni proizvod na prebivalca po notranji kupni moči v naši republiki še v letu 1985 zaostajal za avstrijskim in italijanskim za 15%, presegel pa tiste na Portugalskem, v Grčiji, v Španiji in na Irskem."
32,"Velike razlike v razvitosti znotraj Jugoslavije, ki so se v osemdesetih letih celo povečale, so objektivno velika ovira za sistemske spremembe, razvojno strategijo in tekočo politiko, ki bi zadovoljila interese vseh republik."
24,"Primer so vsa stabilizacijska prizadevanja preteklega 10-letja, pa tudi letošnja leta, ki so propadla med drugim tudi zaradi pomanjkanja nujnega političnega konsenza med republikami."
38,"Kot drugo posledico takšne situacije pa je pričakovati trajne pritiske na prerazdelitev družbenega proizvoda ne samo od bolj razvitih k manj razvitim republikam, ampak tudi v korist tistih, ki imajo večji politični vpliv na sprejemanje ukrepov ekonomske politike."
15,Prevlada takšnih administrativnih mehanizmov ne daje upanja v regionalno nevtralno ekonomsko politiko na zvezni ravni.
22,"Ta dva argumenta govorita v prid tezi, da bi imela samostojna Slovenija v ekonomskem pogledu boljšo izhodiščno osnovo za začetek razvojnega cikla."
22,"Makroekonomsko upravljanje bi bilo mnogo lažje in učinkovitejše, na razpolago bi ostalo več sredstev za lastno tekočo in investicijsko porabo v Sloveniji."
17,Glavni vzrok višje gospodarske razvitosti Slovenije je večja produktivnost dela in kapitala v primerjavi z ostalo Jugoslavijo.
32,"Ker je v učinkovitosti kapitala zaobsežena vsa poslovna, marketinška, organizacijska, menagerska in tehnološka sposobnost nekega gospodarstva, ima globalno Slovenija relativno večje potencialne možnosti za povečanje prodaje na tujih trgih kot druge republike."
4,Te prednosti moramo izrabiti.
14,Tega pa ne bomo zmogli brez dodatnega zadolževanja v tujini oziroma investicij tujih partnerjev.
14,"Potreben vložek v naslednjih letih za nov razvojni cikel ocenjujemo na 1,6 milijarde dolarjev."
25,"Obseg tega zadolževanja Republike Slovenije, zlasti pa cena, je odvisna od tako imenovanega deželnega rizika, ki uvršča Jugoslavijo v najnižji razred dežel z visokim rizikom."
33,"Po eni od razvrstitev rizičnosti držav za investitorje, ki jo je odjavila revija ""Evromoney"", je bila med 120 državami Jugoslavija uvrščena na 82. mesto, pri čemer so bile vse vzhodnoevropske države pred njo."
24,"Po drugi razvrstitvi, ki jo pripravlja ameriška finančna revija ""Institucional Investor"" pa je bila Jugoslavija septembra 1990 med 112 državami uvrščena na 63. mesto."
17,"Verjetno bi bili rezultati na temelju trenutnega stanja v državi bistveno slabši, predvsem na račun političnega rizika."
20,"Po istih metodah ocenjeni deželni rizik Slovenije je precej manjši, tako da bi pristali nekje v sosedstvu Čehoslovaške in Madžarske."
26,"Samostojni položaj Slovenije bi zboljšal posamezne sestavine rizikov, vendar šele v daljšem razdobju in ob pogoju resno in temeljito izvedenega prestrukturiranja v sodobno urejeno tržno demokracijo."
27,Zato je treba pri odločanju o novem položaju Slovenije upoštevati tudi možnost Slovenije za pritegnitev tujega kapitala in za ustvarjanje slike o Sloveniji kot ugodnem poslovnem partnerju.
11,Te možnosti so večje v primeru samostojne države kot pa Jugoslavije.
21,"Z veliko verjetnostjo oziroma lahko trdimo, da so možnosti Jugoslavije za izboljšanje podobe v očeh sveta tudi v prihodnje precej skromne."
22,Zelo pomembna prednost Slovenije v primerjavi z drugimi republikami je njena sorazmerno nizka stopnja zadolženosti in podpovprečen delež v skupnem dolgu Jugoslavije.
14,Delež slovenskega dolga v skupnem konvertibilnem dolgu Jugoslavije je bil leta 1989 okoli 10%.
24,Kar je glede na ekonomsko moč ustvarjeni družbeni proizvod in glede na ustvarjeni devizni priliv od izvoza blaga in storitev najmanj od vseh republik.
52,"Izvozno naravnano slovensko gospodarstvo je z ustvarjenimi deviznimi prilivom od izvoza blaga in storitev sposobno tekoče poravnavati zapadle obveznosti do tujine, saj namenjamo servisiranju dolga v zadnjih letih med 8 in 12% ustvarjenega deviznega priliva, medtem ko je stopnja servisiranja zunanjega dolga v Jugoslaviji v povprečju od 2 do 3 krat višja."
55,"Če bi dolg federacije, tisti del, za katerega končnega koristnika ni možno vedeti, identificirati, razdelili glede na udeležbo posameznih republik in pokrajin v sedanjem konvertibilnem dolgu celotne države, bi se slovenska zadolženost povečala za okoli 400 milijonov dolarjev, kar bi našo stopnjo servisiranja povečalo za okoli četrtino, to je na 12 do 15% deviznega priliva."
31,"V primeru razdelitve federalnega dolga po ključu udeležbe v družbenem proizvodu Jugoslavije, ki za Slovenijo znaša okoli 20, čez 20% pa bi se zadolženost Slovenije povečala za okoli 800 milijonov dolarjev."
15,Stopnja servisiranja dolga Slovenije pa za okrog 50% oziroma na dvajset do 18% deviznega priliva.
20,Ena od pomembnih strukturnih značilnosti slovenskega in tudi jugoslovanskega gospodarstva je visoka stopnja vključenosti v medrepubliško menjavo blaga in storitev.
34,"Strategija pospešene industrializacije, ki je temeljila na uvozu substitucij in na visoki stopnji zaščite domače industrije, je pospeševala izpolnjevanje gospodarske strukture znotraj vsake republike in bolj favorizirala medrepubliško trgovino kot vključevanje v mednarodno menjavo."
24,Plačilno-bilančna kriza je sicer izsilila večjo usmeritev v izvoz in omejevanje izvoza ter s preusmeritvijo na domače vire pospešila medrepubliško menjavo na ravni Jugoslavije.
9,Po posameznih republikah pa so bile reakcije gospodarstva različne.
17,Zaradi nadpovprečne izvozne ekspanzije je do najbolj izrazite strukturne spremembe v regionalni usmerjenosti prodaj prišlo v Sloveniji.
39,"Kljub temu pa je slovensko gospodarstvo še vedno bolj vezano na prodajo v druge dele Jugoslavije, kamor je prodalo leta, za leto 1988 23,1 vseh prodaj kot na izvoz, kamor je v tem letu šlo okoli 16% vseh prodaj."
6,Podobni odnosi veljajo tudi za nabave.
33,"V menjavi z drugimi republikami je imela Slovenija vseskozi presežek, ki je leta 1987 - za to leto imam namreč zadnje podatke o vseh medrepubliških prodajah in nabavah - znaša 6,2% njenega družbenega bruto proizvoda."
39,"Ta presežek je zrcalna slika finančnih odnosov z ostalo Jugoslavijo, v katerih je Slovenija vseskozi beležila neto odliv sredstev oziroma povedano drugače: primanjkljaj v blagovni menjavi s Slovenijo je Jugoslavija financirala s presežkom v finančnih tokovih z našo republiko."
25,Dosedanja zunanja trgovinska politika Jugoslavije je z visoko zaščito domače proizvodnje pred tujo konkurenco pomembno sooblikovala gospodarsko strukturo in s tem tudi medrepubliške blagovne tokove.
15,"Že začete spremembe gospodarskega sistema, predvsem liberalizacije zunanje trgovine, bodo vplivale tudi na medrepubliško menjavo."
22,"Prišlo bo do pomembne sektorske relokacije proizvodnih virov, v skladu s primerjalnimi prednostmi na regionalni ravni pa do zmanjšanja obsega medrepubliške menjave."
20,"To še toliko bolj velja za Slovenijo, ta se mora nadalje odpirati v svet in zmanjševati odvisnost od jugoslovanskega trga."
26,"K temu že prispevajo tudi omejitve, ki izhajajo iz jugoslovanskega trga, med drugim, rizičnost, finančna nedisciplina in situacija v finančnem sistemu, da ne omenjam drugih razlogov."
57,"Spremembe v regionalni usmerjenosti prodaj slovenskega gospodarstva, pri čemer je mišljeno predvsem sorazmerno hitro naraščanje deleža izvoza v družbenem proizvodu v zadnjih letih kažejo, da je naše gospodarstvo precej bolj prilagodljivo kot ostalo jugoslovansko in da je ob primerni ekonomsko-politični spodbudi sposobno v nekaj leti izpeljati sorazmerno velike strukturne spremembe v regionalni usmerjenosti prodaje blaga in storitev."
18,"Kljub temu pa se je treba zavedati, da je slovensko gospodarstvo še vedno močno usmerjeno na jugoslovanski trg."
17,Prost pretok blaga in storitev ter kapitala je zato osnovno načelo v odnosu Slovenije z drugimi republikami.
17,"V našem interesu so takšne rešitve, ki ne bi zapirale vrat svobodnemu poslovnemu povezovanju v različnih republikah."
27,"Pretresi na tem področju, zmanjšanje prodaje v ostalo Jugoslavijo, ki so tudi politično motivirani, pomenijo po določenih ocenah tudi na 20% znižanje družbenega proizvoda v najboljši varianti."
17,Pri uvedbi povprečne carine v višini okoli 30% in ob nespremenjenem izvozu zmanjšanje družbenega proizvoda okoli 6%.
14,"Pri tem je seveda treba upoštevati, da ti rezultati kažejo posledice na kratek rok."
33,"Na daljši rok, od nekaj mesecev pa tudi do leta, dveh, odvisno od gospodarske panoge in zunanjih pogojev gospodarjenja, pa bo prišlo do preusmeritve proizvodnje na druge vrste izdelkov in na zunanje trge."
18,S tem pa bodo kratkoročni politični računi in iracionalni momenti na jugoslovanskem trgu izgubili svojo moč in ostrino.
6,Prispevek Republike Slovenije za financiranje federacije.
50,"Odliv sredstev fiskalnega značaja iz Slovenije, pri katerih obveznost plačevanja izhaja iz zakonske prisile, so: odlivi v zvezni proračun obveznosti do Sklada federacije za pospeševanje manj razvitih republik in Kosova ter odliv prispevkov iz OD zaposlenih iz drugih republik, ki se v skladu z zveznim zakonom plačujejo po domicilnem principu."
12,Ti odlivi v letu 1990 po oceni znašajo okoli 20 milijard dinarjev.
25,"Prilivi v Slovenijo iz zveznega proračuna, prihodki SPIZ, izvozne stimulacije itd. brez prilivov za JLA in carinsko službo pa letos znašajo okoli 4 milijarde dinarjev."
30,"Neto odliv sredstev fiskalnega značaja, to je razlika med odlivi in prilivi Slovenije v federacijo in druge republike je v obdobju 86-88 predstavljal okrog 9,3% slovenskega očiščenega družbenega proizvoda."
42,"Če bi v letu 1990 Slovenija izvrševala svoje obveznosti do zveznega proračuna in Sklada federacije v obsegu, določenim z zveznimi predpisi, bi po sedanjih ocenah neto odliv sredstev fiskalnega značaja v federacijo in druge republike znašal okoli 9,3% slovenskega očiščenega družbenega proizvoda."
6,"Dejansko pa bo dosegel okoli 8,5%."
39,"V zvezi s srbsko blokado so bila na začetku leta 1990 zmanjšana vplačila v sklad federacije za znesek, ki pripada Kosovu, pozneje pa so bila zaradi kritične gospodarske situacije po sklepu skupščine v celoti ustavljena plačila v sklad federacije."
8,Znižuje se tudi kotizacija Slovenije do zveznega proračuna.
32,"Zgornji podatek o neto odlivu sredstev fiskalnega značaja v federacijo in druge republike v višini 9,3% slovenskega družbenega proizvoda ali 17 in pol milijarde dinarjev pomeni finančni strošek financiranja federacije za SLovenijo."
20,"Ta ocena je orientacijska vrednost za primerjavo za izračun stroškov, ki bi jih prinesle odločitve v zvezi z osamosvajanjem Slovenije."
18,"Ob predpostavki, da vsi fiskalni odlivi federacije ostanejo v Sloveniji kaže, da bi se ekonomski položaj Slovenije izboljšal."
40,"Čeprav ob pogoju, kratkoročnem, da se jugoslovanski trg ne zapre slovenskemu blagu, kar pa za srbski trg že ne velja in da novi dodatni stroški financiranja slovenske države ne presegajo stroškov, ki jih za Slovenijo pomeni federacija po sedanji ureditvi."
15,Pogoji za uspešno osamosvojitev Slovenije ne glede na poznejšo odločitev za konfederacijo ali popolno samostojnost.
36,"Pri snovanju načinov in poti osamosvajanja je zelo pomembno razlikovati med kratkoročnimi in dolgoročnimi posledicami, pri čemer bodo pretresi v gospodarstvu in ekonomski stroški koncentrirani v začetnem obdobju, koristi pa je pričakovati šele v kasnejšem času."
19,"To velja ne glede na razplet dogajanj, ki so v tem trenutku največja neznanka - reakcija ostale Jugoslavije in sveta."
10,"Pomoči sveta se lahko nadejamo, ko bomo dosegli zunanjepolitično priznanje."
32,"Negativne kratkoročne posledice, kot jih lahko v tem času ocenjujemo, bi se odrazile na vseh ključnih makroekonomskih agregatih, njihova intenzivnost pa je v prvi vrsti odvisna od politične modrosti vodenja procesov osamosvajanja."
30,"V prehodnem obdobju do stabilizacije gospodarstva v pogojih nove institucionalne ureditve računamo na težave pri realizaciji prodaje na jugoslovanskem trgu, na zaostrovanje plačila bilančnih problemov in posledično prehoden padec proizvodnje."
20,"Pritiski na tekočo porabo se bodo okrepili, prevzem zveznih pristojnosti pa bo terjal nekatere zagonske stroške za funkcioniranje slovenske države."
11,Makroekonomska politika Slovenije ob vsem tem računa na porast inflacijskih pritiskov.
21,"Ključnega pomena je, da jih moramo neutralizirati na način, ki ne bo kompromitiral slovenske države že pri prvem koraku v suverenost."
14,"Tega se je treba v polni meri zavedati sedaj, ko se sprejemajo usodne odločitve."
14,"Če hočemo iz Jugoslavije, moramo zategniti pasove, sprejeti tudi evropski način upravljanja z gospodarstvom."
1,Hvala.
2,Hvala lepa.
15,"Besedo ima član Izvršnega sveta gospod Bastl, republiški sekretar za trg in splošne gospodarske zadeve."
6,"Spoštovano predsedstvo, gospe in gospodje poslanci!"
25,"Izvršni svet Skupščine Republike Slovenije je do sedaj opravil številne analize, v katerih je dovolj elementov, da v celoti podpira predlog plebiscita o samostojni Sloveniji."
20,"Slovenija je v precejšnji meri vezana na trg drugih republik in pokrajin, kot je že bilo povedano v predhodnem prispevku."
23,Takšna vpetost je posledica do sedaj vodene ekonomske politike Jugoslavije in se je že nekajkrat pokazala kot zelo neugodna za hitrejši razvoj Slovenije.
12,"Tudi učinki srbske blokade so zaradi tega bistveno večji, vendar tudi poučni."
51,"Posledice, ki jih bo prinesla osamosvojitev Slovenije, in sicer zmanjšanje oziroma prekinitev nekaterih blagovnih tokov, nas sicer odvračajo od tega dejanja, vendar dejstvo, da smo s tem problemom soočeni tudi vključeni v enotni jugoslovanski prostor nam kažejo, da je ta odločitev racionalna in da jo bo potrebno celo čim hitreje realizirati."
45,"Nadalje je bistveno za slovensko gospodarstvo z zornega kota njegovega razvojnega potenciala, potreb, dosežene ravni razvitosti in naših hotenj to, da vzpostavimo takšen ekonomski ambient, ki nam bo omogočil, da smo v pravem smislu besede del današnjega gospodarstva Evrope in njen uspešen in zanimiv partner."
14,Zvezni program s svojo nekonsistentnostjo nima perspektive in z njim vred drvimo v hiperinflacijo.
30,"Zamisel zvezne vlade, da moramo izvesti deflacijski program, ki ga moramo realizirati republike, je samo prelaganje politične odgovornosti na republike, glede na to, da je realno pričakovati zlom tega programa."
15,"Da bi se temu lahko izognili, je samo ena možnost, in sicer čim hitrejša osamosvojitev."
11,"Posledice v gospodarstvu bodo toliko manjše, kolikor hitreje bo osamosvojitev realizirana."
15,Sistemsko okolje v okviru Jugoslavije nam ne omogoča dovolj uspešnega prehajanja na sodobne evropske koncepte.
12,To kaže vrsta trendov v zadnjem času in dogodki na jugoslovanski sceni.
46,"Ekonomska politika Zvezne vlade nadalje s svojim nekonsistentnim izvajanjem sicer v zasnovi prav zastavljenega modela izhoda iz krize, ni omogočila bistvenega, kar je pomembno v današnji Evropi tudi za nas: krepitev konkurenčne sposobnosti in usposobljenosti našega gospodarstva za tržno borbo na svetovnem in zlasti evropskem prizorišču."
19,"V procesu osamosvajanja lahko realno računamo na zunanjo pomoč, ki bo v nekaterih primerih vezana na predhodno zunanjepolitično priznanje."
37,"Te možnosti so za Slovenijo bistveno večje glede na njeno majhnost, ki sama po sebi zmanjšuje riziko, hkrati pa jo brez večjih problemov lahko obvladujemo in je zanimiva tudi kot model reševanja podobnih problemov v Vzhodni Evropi."
16,"Po političnem priznanju je pomembno privabiti tuji kapital, za katerega je potrebno predhodno vzpostaviti tržni sistem."
7,Delo vlade na tem področju je prioritetno.
19,Izgradnjo takega sistema je možno bistveno hitreje realizirati v samostojni in neodvisni Sloveniji kot pa v sklopu jugoslovanske skupnosti.
15,"Za nas je bistveno, da si postavimo takšno samostojnost, ki zagotavlja uspešen ekonomski razvoj Slovenije."
28,"Pri tem so pomembna predvsem vprašanja, kot so: kako si zagotoviti tržišče, kako doseči zmanjšanje stroškov tako v proizvodnji in režiji, v samem gospodarstvu kot v celotni nadgradnji."
18,"Ključnega pomena za zastavitev razvojne strategije je stabilizacijska ekonomska politika, ki ne bo smela dovoliti ponovne inflacijske spirale."
29,"To sicer v začetku pomeni odrekanje oziroma realno nazadovanje standarda, vendar to ob jasni perspektivi izhoda iz gospodarske krize, ki pa je predvideni tok dogodkov v Jugoslaviji ne omogoča."
23,"Ko se parlament odloča o plebiscitu, mora hkrati razmišljati o strateški nujnosti izgradnje novega ekonomskega sistema, ki je vezan za sprejem nove zakonodaje."
27,"Tu mislim predvsem na sklop zakonov o privatizaciji, na zakone iz davčnega področja in druge zakone in stabilizacijski ekonomski politiki predvsem krčenje vseh oblik porabe in pravic."
29,"Koncept naše ekonomske politike bo moral biti stabilen, ključno pa je, da bo Slovenija po stopnji razvitosti na kakršni je, lažje sama zasledovala tržne principe in tržni koncept ekonomije."
32,"Pri nas so že stekli koraki za razvoj in vzpostavljanje institucij tržnega sistema, potencial podjetništva pa narašča in to moramo vzpodbujati naprej ter v tem graditi tudi nadaljnje razvojne usmeritve našega gospodarstva."
18,"Govorimo o majhnih, sposobnih, tržno fleksibilnih in ekonomsko učinkovitih - kot kažejo nekateri podatki - že kar tudi akumulativnih podjetij."
28,"Prepričan sem da bo kljub prvemu obdobju, ko bo življenjski standard v Sloveniji moral nazadovati, nadaljnja pot našega ekonomskega razvoja zasnovana dosledno na tržnih evropskih konceptih znatno uspešneje."
27,"Republiški upravni organi so za primer osamosvojitve že predvideli prevzem vseh nalog, ki so sedaj v pristojnosti zveznih upravnih organov in se opravljajo na podlagi obstoječih predpisov."
16,"V večini primerov pomeni prevzem novih nalog, zbir nalog teh organov ter nalog iz zvezne pristojnosti."
15,"V posameznih primerih pa so nakazane tudi potrebe, ki bi izhajale iz povsem novih rešitev."
40,"Kar zadeva preskrbo prebivalstva, vam lahko kot odgovoren za to področje zagotovim, da imamo rezerve, ki nas postavljajo v tako pozicijo, da nam vsaj za nekaj časa glede tega ni potrebno skrbeti, čeprav bi se odvijala manj ugodna varianta osamosvajanja."
2,Hvala lepa.
4,Besedo ima gospod Janša.
7,"Spoštovano predsedstvo, spoštovane kolegice in kolegi poslanci!"
17,"Dovolite mi, da vam predstavim nekaj elementov za globalno oceno primernosti in posledic plebiscita z vojaškoobrambnega vidika."
41,"Gledano z vojaškoobrambnega vidika obstajajo tako razlogi, ki govorijo v prid čim prejšnji izvedbi plebiscita kot tudi razlogi, ki utemeljujejo pomik odločanja o samostojnosti in neodvisnosti Slovenije v poznejši čas, ko bo Slovenija z obrambnega vika bolj pripravljena na morebitne posledice."
35,"Tako ene kot druge razloge bi lahko utemeljevali s strokovnimi ocenami in številkami, vendar je potrebno še prej pretehtati vojaškopolitični vidik plebiscita, ki je brez vsakega dvoma za globalno odločanje pomembnejši in usodnejši od strokovnega."
13,Jugoslovanski vojaški vrh je odločno nastopil proti predlogu Slovenije in Hrvaške o konfederaciji.
3,To je dejstvo.
48,"Njegovo stališče, ki je razvidno iz javnih izjav posameznih predstavnikov Zveznega sekretariata za ljudsko obrambo, generalštaba oboroženih sil, iz uradnega vojaškega tiska, pa je bilo povsem jasno izraženo tudi na generalskem zboru 12.11.1990 v Beogradu, je stališče političnega subjekta, kar armada v normalni državi nikoli ne more biti."
24,"Bistvo stališča vrha Jugoslovanske ljudske armade do prihodnje ureditve v Jugoslaviji je izraženo v trditvi, da bo Jugoslavija v prihodnje ali federacija ali bojišče."
6,"Tretje možnosti, po njihovem prepričanju ni."
313,"Tako stališče vojaškega vrha, ki je za temo, o kateri se odločamo usodnega pomena, izhaja iz globalnih ocen dogajanj v svetu in v Jugoslaviji in temelji na naslednjih elementih: da se stanje v svetu spreminja v korist zahodnih sil, da so Združene države Amerike edina preostala svetovna vojaška sila, ki se je odločila, da dokončno eliminira socializem kot svetovni proces, da Gorbačov deluje v interesu Združenih držav Amerike in kapitalizma, da v Evropi dominira združena Nemčija, da sosednje države izražajo ozemeljske zahteve do Jugoslavije oziroma se do nas obnašajo pokroviteljsko, da ni realnih rezultatov procesov zmanjšanja oboroževanja, razen na strani zahoda, medtem ko se zahodne armade le krepijo, da bo Madžarska slej ko prej pristopila k Nato paktu, da razpad armade varšavskega sporazuma ni v interesu Jugoslovanske ljudske armade, da Jugoslaviji največje nevarnosti v tem trenutku grozijo od notranjega sovražnika v povezavi z zahodnimi silami, da so mednacionalni odnosi v Jugoslaviji napeti do skrajnosti, da ima Jugoslovanska ljudska armada nedvoumno zgodovinsko odgovornost za obstoj Socialistične federativne republike Jugoslavije, da je Predsedstvo SFRJ vse manj enotno in da Zvezni izvršni svet izgublja minimum avtoritete, da Zvezna skupščina ostaja samo še zaradi prizadevanj delegatov iz Jugoslovanske ljudske armade, da je Jugoslovanska ljudska armada izključno za moderno federacijo in da se bo zanjo borila z vsemi silami, kajti pri tem vprašanju gre za njen lastni obstoj, da se Jugoslavija ne sme spremeniti v Libanon, da je treba intenzivirati politično delo in pridobivati ljudi v vseh republikah da obstaja nevarnost, da se eksistenca Jugoslovanske ljudske armade ogrozi preko zmanjšanja zveznega proračuna in da na teh točki za JLA ni umika, da JLA ne more biti nepolitična, saj vojska v vsakem režimu služi vladajoči stranki, da mora biti bojna pripravljenost JLA vrhunska, celotna struktura pa vsak trenutek pripravljena na spopad in da je potrebno oceniti, na katero levo usmerjeno politično silo se JLA lahko opre po opravljenih volitvah."
27,"Glede na nedvoumno izražanje politične volje vseh parlamentarnih strank Slovenije lahko mirno zatrdim, da v interesu Slovenije ni nobena od alternativ, ki jih ponuja jugoslovanski vojaški vrh."
15,"Ne želimo biti niti v federaciji niti v državi, ki bi se spremenila v bojišče."
17,"Za dosego političnih ciljev tako hierarhična organizacija, kot je armada, nujno poleg vojaške potrebuje tudi politično organizacijo."
43,"JLA je to dokončno dobila v ponedeljek, 19. tega meseca in sicer v novo ustanovljeni Zvezi komunistov - gibanju za Jugoslavijo, ki je bila ustanovljena oziroma pretransformirana iz organizacije ZKJ v Jugoslovanski ljudski armadi, ki je financirala tudi delo iniciativnega odbora in ustanovni sestanek."
43,"Ne glede na to, da ta vojaška stranka v Sloveniji nima v jugoslovanskem okviru vendarle vsaj za silo izpolnjenega enega bistvenih pogojev, ki je potreben za vojaški udar, to je pa obstoj politične sile, ki ji vojska po izvršenem udaru formalno preda oblast."
40,"Glede na kadrovsko sestavo, vodstvo nove vojaške stranke in podobnostjo programa s socialistično stranko Srbije obstaja tudi realno nevarnost, da se JLA vmeša v pred - ali povolilno dogajanje v Srbiji, če tam na volitvah ne bi zmagale socialistično orientirane sile."
63,"Na plebiscitu izglasovana odločitev za samostojno slovensko državo bi v globalu krepila varnostni položaj Slovenije, saj bi bil vsak vojaški poseg proti Sloveniji po tako legitimno sprejeti odločitvi s stališča mednarodnega prava agresija na suvereno in neodvisno državo, in ta bi med drugim zahtevala tudi mednarodno pomoč, medtem, ko bi enako pred tako odločitvijo mogoče lažje obrazlagali kot urejanje notranjih zadev v državi."
38,"Kljub temu pa bi nas seveda tudi po plebiscitarni odločitvi čakalo dolgotrajnejše pogajanje o umiku federalne vojske z ozemlja Slovenije ter o delitvi skupnega federalnega premoženja, ki se v obliki vojaške opreme in oborožitve nahaja na našem ozemlju."
49,"Z vidika nacionalne varnosti Slovenije pa je vsekakor bolje, da se plebiscit, če se Skupščina Republike Slovenije zanj odloči, izvede čimprej, vsekakor pa prej, preden bo politična slika po volitvah v drugih jugoslovanskih republikah toliko pregledna, da bi lahko kogarkoli zamikalo, da bi na silo popravil smer socialistične orientacije."
38,"Opozarjam tudi na izjave glasnikov vojaškega vrha, ki zagotavljajo, da ne bodo nasprotovali spremembam, do katerih bi prišlo na podlagi referendumske odločitve v posameznih republikah in na podobna stališča zveznega Predsedstva, na katerega je prej opozoril predsednik Vlade."
22,"Ob primerjavi obrambno varstvenih razlogov, ki govorijo za oziroma proti plebiscitu, pridemo do ugotovitve, da je plebiscit smiseln, če bo izveden pravočasno."
19,"Prepričan sem, da mnogo po novem letu plebiscit ali ne bo več potreben ali pa ne bo več možen."
7,"Na nas je, da se prav odločimo."
1,Hvala.
2,Hvala lepa.
7,"Gospod Lojze Janko, republiški sekretar za zakonodajo."
30,"Odločitev za plebiscit, za vse ljudsko glasovanje o tem, ali želi slovenski narod in ljudstvo Slovenije živeti v neodvisni, samostojni državi Sloveniji, je logično nadaljevanje postopka uresničevanja državne suverenosti Slovenije."
5,Zakaj plebiscit in ne referendum?
11,"Plebiscit pomeni sklep ljudstva, referendum pa pomeni, kar naj bo sporočeno."
14,"V bistvu pa gre v obeh primerih za obliko neposredne demokracije, za odločanje ljudstva."
15,"Med plebiscitom in referendumom ni bistvene razlike, tako da se izraza pogosto uporabljata kot sinonima."
13,Zgodovinsko nastale in danes delno pravne delno dejanske razlike pa so v tem.
21,"Plebiscit se izvede za politično in vsebinsko pomembnejše vprašanje, glede katerega je odločitev na plebiscitu samo legitimna podlaga za nadaljnje aktivnosti."
18,"Nanaša se na vprašanje, kot recimo, katera oblika vladavine naj bo, pod suverenostjo katere države želi živeti prebivalstvo."
10,Ali želi živeti v svoji neodvisni samostojni državi ali ne.
8,Plebiscit ima običajno oziroma praviloma mednarodno pravni pomen.
13,"S plebiscitom se ne potrjujejo neki pravni akti, ki so bili že sprejeti."
16,"Z referendumom pa se sprejemajo ali pa naknadno potrjujejo praviloma pravni akti, zakoni, ustave in podobno."
17,"Ustava Republike Slovenije definicijo in uporabo referenduma razširja tako, da mu daje tudi funkcijo in pomen plebiscita."
21,"S tem, da se referendum lahko po izrecni določbi ustave nanaša tudi na vprašanja, ki zadevajo uresničevanje suverenih pravic Republike Slovenije."
24,"Plebiscit oziroma referendum, ki je torej po republiški ustavi možen in predviden, ne potrebuje neke posebne dodatne vsebinske ustavne podlage, potreben je le zakon."
41,"V predlogu za začetek postopka za sprejem nove republiške ustave je bilo izrecno podarjeno, da je treba z novo ustavo Republike Slovenije odlikovati Slovenijo kot suvereno državo, z vsemi atributi dejanske oblasti in lastnem ozemlju in s polno mednarodno pravno subjektiviteto."
19,Plebiscit je izraz suverene volje in odločenosti slovenskega naroda sam odločati o svojih lastnih vprašanjih in o svoji usodi.
12,In s tem sodi kot elementarna pravica v tako imenovano naravno pravo.
15,"Mednarodna skupnost ga priznava kot legitimen, miroljuben in demokratičen način uresničevanja pravic do samoodločbe naroda."
10,Pobuda za plebiscit je torej tehtna in v celoti utemeljena.
12,Izvesti jo je mogoče samo z visoko stopnjo narodove enotnosti in zavesti.
2,Hvala lepa.
26,"S tem je komplet teh vsebinskih obrazložitev s strani Izvršnega sveta zaključen in dajem besedo še članu Predsedstva Slovenije, ki ga ob tej priložnosti posebej pozdravljam."
7,"Ciril Zlobec, član Predsedstva Republike Slovenije, prosim."
36,"Iskreno priznam, da se oglašam ta trenutek na tem mestu v Skupščini, v kateri sem v preteklosti tudi sam deloval s precej, celo z občutno boljšim občutkom, kot sem sodeloval v razpravi danes, v ustavni komisiji."
37,"Mislim, da so se nekatere stvari pojasnile, uredile, sistematizirale in beseda povzetka te razprave, ki sem jo poslušal iz ust predsednika te Skupščine, me je kot predstavnika Predsedstva v mnogo čem - da rečem kar v celoti - pomirila."
6,Prav tako ekspoze predsednika Izvršnega sveta.
26,"Predsedstvo, moram reči, je bilo po svoje dovolj zaskrbljeno glede samega načina, kako je ta predlog prišel v javnost, daj je imel vse konotacije strankarskih obeležij."
32,"Bilo je namreč prepričano in je še vedno, da tako usodnega dejanja, kot je plebiscit, ni mogoče opraviti v prestižnem trenutku med strankami, tudi če je še tako plemenito zastavljeno in formulirano."
21,"Gre za voljo naroda in ne samo za voljo in možnost strank ali stranke ali koalicije, ki imajo vnaprej zagotovljene uspehe."
28,"Zdelo se nam je in se nam še vedno zdi, da je to, poleg vsega drugega, tudi preizkušnja zrelosti slovenskega naroda, ki se izraža prek svojih legitimnih predstavnikov."
64,"In kdor je bil te dni na terenu, in jaz sem bil od Dolenjske do Primorske, je občutil v javnosti določeno nelagodnost tudi z mislijo, da sam slovenski politični vrh, vključno z vami, poslanci, ni poenoten, ne v oceni, kakšne bodo pozitivne in negativne posledice, ker pri tem obstaja in bo obstajala različna ocena, ampak v samem smislu, kako je treba izvesti ta plebiscit."
40,"Mislim, upam, da obsežna razprava, ki bo sledila tem uvodnim besedam Izvršnega sveta in predsednika Skupščine, če jo ocenimo po številu prijavljenih, ki so se z listkom priglašali pri predsedstvu, ne bo te popravljene podobe pripravljenosti za plebiscit bistveno spremenila."
13,Pripomba ali pa zaskrbljenost Predsedstva je bila tudi v očitnem podcenjevanju mednarodnega dejavnika.
22,"Ne gre za to, da bi se Slovenija, glede na nerazpoloženje odločujočih držav Evrope in Amerike, prestrašila in umaknila od svoje namere."
35,"Kot ne gre seveda tudi prezreti dejstva, da se ne gre prezirljivo izražati o mnenju in stališčih, ki jih nekatere tuje države po diplomatskih kanalih, moram reči, da z dovolj diskretnosti, naslavljajo na naš naslov."
65,"Tudi mednarodni dejavnik je vsaj toliko pomemben, da ga gre jemati, če drugega ne, vsaj za diplomatsko spoštljivost, kajti v času po sprejetju plebiscita bomo zelo potrebovali naklonjenost tujine in vemo, da bo ta naklonjenost v določeni meri odvisna tudi od naše sposobnosti, da se v mednarodnem okviru znamo obnašati kot zrel narod in če bomo sprejeli plebiscit in sprejeli njegove rezultate kot zrela republika."
19,"Sitnežev, ki delajo samo zgago v mednarodnem prostoru, je tako in tako dovolj in jih bo tudi v prihodnje."
97,"Odločitev za plebiscit je tako zelo pomembna, da mora upoštevati resnično vse dejavnike tudi znotraj Jugoslavije, kajti tudi razhod z dosedanjo zakonsko zvezo med republikami bo veliko volj časten, če bo opravljen na dostojanstven način in če vsaj na račun Slovenije ne bo mogoče v prihodnje očitati, da smo ravnali neodgovorno, nekorektno in seveda z določeno nadutostjo, ki tudi velikim ne pristaja, kaj šele narodom, kakršni smo mi, kjer vsi vemo, da je naša usoda, čeprav pravimo, da v naših rokah, vsaj v določeni meri odvisna tudi od razpoloženja drugih, kot je od drugih odvisno sleherno življenje."
47,"Zato tudi naš apel, da natočimo javnosti čistega vina, gre razumeti v tem smislu, ne da kopljemo prepade nezaupanja v javnost, ampak da povemo, da smo v položaju, ko nas čaka v vsakem primeru težko preizkusno obdobje, ne glede na to, za katero varianto bi se odločili."
59,"Da pa je tudi sedanje obdobje, kot je rekel gospod Peterle, ko se odločamo za plebiscit, takšno, da ne prinaša, vsaj ne v prvih letih rajskih rešitev, ampak se zavestno odločamo za zategovanje pasu in tudi stiskanje zob, da bi prebrodili obdobje, ko nam bo tujina obrnila hrbet in čakala, kako se bomo sami znašli v prvih najtežjih trenutkih."
41,"In še kritično pripombo - pa prosim, da mi ne jemljete za zlo - tudi v tem primeru se je ponovilo nekaj, kar se mi zdi, da je v nasprotju z našo samozavestjo, kadar govorimo kot narod o naši politični zrelosti in samostojnosti."
33,"Dejstvo, da je potekal proces predlaganja in oblikovanja predlogov, ne da bi kdorkoli niti obvestil, kaj šele pritegnil k sodelovanju Predsedstvo, se mi zdi oziroma se nam zdi v Predsedstvu, milo rečeno, nekorektno."
40,"Zavedam se, kaj ta skupščina je, zavedam se tudi tega, koliko kompetenc in moči si lahko prisvoji, zdi se mi pa, če že pripravljamo odločitev, ki pomeni slovensko odločitev za samostojnost, da se moramo že pred tem obnašati kot država."
22,"In če imamo Predsedstvo, pa ne govorim pro domo, je prav, da to Predsedstvo tudi upoštevamo v tistih mejah, ki so predvidene."
46,"In ker je odločitev za plebiscit vendarle po svojem pomenu in zaradi vsega, kar mu bo sledilo, če že ne čista ustavna materija, pa vendarle materija z enako težo, kot jo imajo ustavne odločitve, ne gre nobenega izmed dejavnikov v republiki izločati iz takšnega koncepta odločitve."
16,"Predsedstvo ni bilo proti plebiscitu, tudi ta trenutek ni proti, upoštevajoč vse dimenzije, ki jih prinaša."
24,"Je pa zato, da to dejanje opravimo z vso odgovornostjo in s tisto zavezujočo slovensko zgodovinsko dimenzijo, ki jo imamo vsi prebivalci te republike."
18,"Slovenski in drugi, ki živijo na tem prostoru, in da odložimo majhne, nečimerne, pritlehne, prestižne in druge razprtije."
62,"Tudi ta moj kratki nagovor nima namena, da bi podžigali strast in bil razumljen kot ugovor, ker v bistvu ga ni, čutil pa sem dolžnost, in bil za to pooblaščen od Predsedstva, da to povem tudi zato, da bi se v prihodnje lažje razumevali, ko bo soglasje zelo zelo potrebno, ne samo ob številnih problemih, ampak tudi v težavah, ki nas čakajo."
3,"Hvala, Ciril Zlobec."
3,Odpiram splošno razpravo.
3,"Prosim, gospod Šuklje."
6,"Gospod predsednik, poslanci, poslanke, spoštovani gostje!"
28,"Prednost osamosvojene Slovenije je nedvoumno ta, da se bomo znebili posrednikov med seboj in svetom, da bodo torej politična dejanja in gospodarski ukrepi učinkovali veliko neposredneje in hitreje."
8,Sami bomo vlekli poteze in presojali njihove učinke.
22,"Prepričan sem, da bo mirna razpustitev Jugoslavije pospešila in celo sploh omogočala odpravljanje problemov in napetosti, temveč tudi zaradi megalomanskih ideoloških projektov."
13,"Vse ""jugoslovanske republike"" se bodo znašle v svojih realnih razsežnostih in lastnih možnostih."
7,Prenehale bodo slaboumnosti o državotvornih in nedržavotvornih.
20,"Ali o zgodovinskih in nezgodovinskih narodih, o jugoslovanskem Piemontu, o patentiranih osvoboditeljih pa tudi o plemenitih in poniglavih nacionalnih značajih."
14,Izstop iz jugoslovanske federacije je za družbo v Sloveniji preprosto posledica sedemdesetletnega obstoja Jugoslavije.
27,"Pobuda za razpis plebiscita za samostojno državo Slovenijo na podlagi neodtujljive pravice vsakega ljudstva oziroma naroda do samoodločbe je danes tista točka, pri kateri bomo nedvoumno vztrajali."
19,"Plebiscit, ki naj odloči o tem, ali so prebivalci Slovenije za samostojno državo, se pravi samoodločbo, moramo izvesti čimprej."
8,Za to so neposredni praktični in strateški razlogi.
3,Naštel bom štiri:
53,"1.) Po plebiscitu oziroma samoodločbi, o katerem izidu sam ne dvomim, ne bo mogoče najti niti še tako za lase privlečeno podlago za kakršno koli bratsko pomoč Sloveniji, pomoč ""v imenu obrambe ustavne ureditve in ozemeljske integritete Jugoslavije"", ki bi jo lahko kdorkoli zagovarjal kot notranjo jugoslovansko zadevo, kot logičen poseg pravne države."
16,"2.) S plebiscitom bo skupščina dobila pooblastila, zaradi katerih referendum o ustavni ne bo več potreben."
31,"3.) S samoodločbo, izpeljano kot plebiscit, bo Republika Slovenija postala nesporen mednarodni subjekt, ki ga mednarodna javnost ne bo mogla prezreti, saj je navsezadnje samoodločba ena izmed podlag mednarodnega prava in"
23,"4.) Plebiscit lahko izvedemo pod mednarodnim nadzorstvom ali organizacije Združenih narodov ali Sveta Evrope, saj bi že sama prisotnost pomenila tudi posredno priznanje."
44,"Plebiscit je namreč edini možni legitimen način, da se pred mednarodno skupnostjo okličem, torej de jure vzpostavimo lastno državo, ki bo zares lahko izpeljala osamosvojitev, vključila Slovenijo v svetovne in evropske integracije pa tudi vzpostavila interesne, zlasti ekonomske povezave z drugimi republikami bivše Jugoslavije."
21,"Za oblikovanje samostojne države torej ne potrebujemo nikakršne vnaprejšnje konfederacije, potrebujemo pa samostojno državo, da do morebitne konfederacije lahko sploh pride."
5,Konfederacija je pogodba med državami.
16,Samo takšno sosledje dogajanj je za nas smotrno in ni v nasprotju z evropskimi združevalnimi procesi.
19,"Prav zato smo socialisti predlagali, naj Skupščina Republike Slovenije ob soglasju vseh strank razpiše plebiscit za samostojno državo Slovenijo."
12,"Seveda vemo, da je prvi pogoj za to sprejetje zakona o plebiscitu."
27,"Ne le zato, ker je sedaj zakon o referendumu neustrezen, temveč tudi zato, da zavarujemo interese tistih državljanov Slovenije, ki imajo pravico odločati o tako usodnih stvareh."
22,"S hitrim sprejetjem zakona o plebiscitu bi bilo zadoščeno čisto vsem pogojem, pravnim in političnim za razpis plebiscita v zelo kratkem času."
31,"Izid plebiscita bo seveda pozitiven, če se ga bo udeležilo, kot piše že v osnutku tez oziroma osnutku zakona, določeno število državljanov in, če bo od tega določeno število glasovalo za."
17,"Torej, nam gre v tem trenutku za dejansko osamosvojitev Slovenije po mednarodno pravno nesporni in legitimni poti."
20,"Normalno je torej, da je nadaljevanje oklica samostojne države truda poln proces dejanskega osamosvajanja in pridobivanja mednarodnega priznanja slovenske državnosti."
15,"Teorija in mednarodno pravni akti vprašanja nasledstva držav obravnavajo posebej, primere združitve, odcepitve ali osamosvojitve."
26,"Primer osamosvajanja ni le samo primer Avstroogrske, poznamo namreč celo vrsto osamosvajanj nekdanjih držav od njihovih metropol, kar se je dogajalo še pred slabima dvema desetletjema."
16,"In v nobenem primeru ne moremo priznati, da je karkoli iz problematike sukcesije držav nemogoče urejati."
17,"Kdo je, na primer še pred letom dni verjel, da bosta Nemčiji 3. oktobra 1990 dokončno združeni."
5,"In sedaj, kaj po plebiscitu."
26,"To vprašanje se je vseskozi pojavljalo ob pobudi in ob razpravi, ki so sledile pobudo, pravzaprav ves čas po prvi objavi pobude v časniku Delo, 14.09.1990"
0,.
18,"Vladi smo že na nek način predlagali konec septembra, mislim, da je bilo to na zasedanju konec septembra"
22,", ko je bil prvi govor o plebiscitu, naj sestavi večstrankarske skupine strokovnjakov, ki bodo tehnično operacionalizirale vse vidike postopnega izstopanja iz Jugoslavije."
11,"Današnji nastopi ministrov kažejo, da delo v tej smeri očitno teče."
23,"Hkrati pa danes predlagamo, da Vlada sestavi strokovno skupino za naslednja področja, ki bi morale delati v času do plebiscita in po plebiscitu."
28,"Posebne skupine v katere bi vključili večstrankarske skupine strokovnjakov: za vojsko in oborožitev, za finance, devizne razmere, tekoče terjatve, dolgove v tujini in za dolgove Slovenije v Jugoslaviji."
44,"Tretja skupina, ki jo predlagam, je skupina za premoženje, za zaščito premoženja Republike Slovenije in njenih državljanov v drugih republikah; skupina za problem zaščite velikih sistemov in komunikacij ter arhivov v Jugoslaviji; skupino za infrastrukturo in fiskalni kapital z deležem republike Slovenije v Jugoslaviji."
22,"Medstrankarsko skupino za zunanjo politiko, ki mora vse stranke zavezovati k enotnem nastopanju vsaj glede procesov osamosvajanja Slovenije in njenega mednarodnega statusa."
31,"In skupino za pripravo modernega zakona o državljanstvu republike Slovenije ter seveda ekspertno skupino, ki bo v tem trenutku začela delovati za popolno zaščito osebnega premoženja državljanov in prebivalcev Republike Slovenije."
39,"Ob tem predlagam, naj skupščina nemudoma naredi vse potrebno, da bo dala vsem dejavnostim v zvezi z osamosvajanjem Slovenije verodostojnost z ustrezno, se pravi večstrankarsko sestavo vseh delegacij, ki bodo zastopale slovenske interese drugod v Sloveniji in v tujini."
37,"Mislim na delegacije, ki bi nemudoma odpotovale v sosednje države, v Svet Evrope, na Evropsko skupnost, skratka k vsem, pri katerih smo zainteresirani, da jim povemo s svojim lastnimi besedami, kaj za nas pomeni plebiscit oziroma osamosvajanje."
28,"Skratka, vsem, ki jim lahko povemo, da tudi razglasitev samostojne države Slovenije šele omogoča tehtno in resno pogajanje o morebitnem sodelovanju Slovenije tudi z drugimi zdajšnjimi jugoslovanskimi republikami."
18,"In šele tedaj, ko bo država na popolnoma legitimen način oklicana, bodo prizadevanja z njeno mednarodno priznanje smotrna."
16,"S tem odgovarjam vsem tistim, ki menijo, da je pot preko konfederacije do samostojne države boljša."
20,"Prepričan sem, da so samo samostojne, neogrožene in samozavestne države pripravljene delegirati funkcionalne minimume svoje suverenosti v morebitna konefederalna telesa."
33,"Brez tega konfederacija v zdajšnji jugoslovanskih razmerah ne more biti kaj drugega kot politično manevriranje in je s tem naprej obsojena na raven notranjih obrambnih zavezništev, ne more pa tudi funkcionalna gospodarska skupnost."
29,"Saj konfederacija, tudi ko govorimo o konfederaciji, ne more biti drugega kot trgovinska, carinska in še kakšna druga unija, kakršna je, denimo Beneluks ali še bolj Evropska gospodarska skupnost."
10,Za politično unijo Balkan očitno še dolgo ne bo zrel.
10,"Zato predlagam, da sprejmemo razpis plebiscita in plebiscit izvedemo čimprej."
1,Hvala
9,K besedi se je kot drugi prijavil Janez Kocijančič.
1,Prosim.
6,"Spoštovani predsednik, kolegice in kolegi delegati!"
5,Danes razpravljamo o usodnem vprašanju.
38,"Odgovor na to vprašanje bo trajal dlje, kot bodo trajale obstoječe politične razmere v tej skupščini, dlje, kot bo trajala vladavina Demosa, zato se nihče med nami ne more izogniti odgovornosti in preložiti to odgovornost na druga pleča."
15,Ta odgovornost je izjemno težka in z vidika te odgovornosti o plebiscitu tudi danes razpravljamo.
33,"Pri tem se zavedam, da si o razpravi o plebiscitu o neodvisnosti Republike Slovenije človek mimogrede prisluži naslov ali karakteristiko cagavca ali pa človeka, ki mu niso dovolj pri srcu slovenski nacionalni interesi."
10,Zato naj kar vnaprej odgovorim neskromno na ti dve vprašanji.
17,Po značaju sem vse prej kot cagavec in sem za uveljavitev samobitnosti državnosti in suverenosti slovenskega naroda.
29,"Pri tem pa seveda mislim, da nacionalni interes ni alfa in omega vsega in da v pretirani varianti izražen nacionalni interes, torej nacionalizem, ne bo prinesel sreče nobenemu narodu."
12,"Torej, če naštejem kakšnega od jugoslovanskih, niti srbskemu niti hrvaškemu niti slovenskemu."
16,"V zvezi z napovedanim plebiscitom se postavlja nekaj pomembnih vprašanj, ki zahtevajo jasne in javne odgovore."
12,"Opozarjam, da naša ustava, veljavna ustava, daje ljudem pravico, da so obveščeni."
6,To je tako imenovana pravica obveščenosti.
24,"In zato menim, da je ta skupščina dolžna ob razpisu plebiscita ljudem dati jasne odgovore, kaj bo odločitev, taka ali drugačna, na plebiscitu pomenila."
15,"Danes smo slišali, da gre za zgodovinsko priložnost, ki je Slovenci ne bi smeli zamuditi."
29,"Ta trditev je gotovo v večini razsežnosti upravičena, mislim pa, da je nekaj okoliščin, ki so tudi izrazito neugodne in ki zahtevajo odgovor, ki ga je treba razgrniti javnosti."
10,"Torej, po mojem mnenju je izrazito neugodna okoliščina ekonomsko razsulo."
10,"Gospodarska trdnost je predpogoj gospodarske in političen suverenosti, predpogoj neodvisnosti."
10,Gospodarstvo v razsulu gotovo vodi v neko novo obliko odvisnosti.
46,"Jaz sicer poznam argument, da je za sedanji gospodarski položaj kriva bivša komunistična vlada, vemo tudi to, da je ta argument čedalje težje prodajati, vendar mislim, da je o tej zadevi dovolj intelektualno in politično pošteno včeraj govoril v svojem ekspozeju podpredsednik Izvršnega sveta dr. Mencinger."
29,"Predvsem trdim, da se lahko osamosvojimo samo gospodarsko trdni narodi, in da moramo ob plebiscitu ponuditi jasne poglede na to, kako bomo gospodarsko trden narod, če že nismo postali."
17,"Nadalje menim, da je hudo tvegano početje iti v osamosvajanje v trenutku hude politične razcepljenosti slovenske družbe."
15,Ilustracijo naše nemoči je včeraj videla vsa Slovenija in morda še kdo drug na televiziji.
20,"Nisem sodeloval v razpravi, sam sem razmišljal, ali naj bi razpravljal ali naj bi molčal ali naj bi zapustil sejo."
25,"Spraševal sem se, ali smo kot majhen narod res obsojeni na lastno majhnost v vseh razsežnostih našega delovanja, komuniciranja v vseh razsežnostih naših medsebojnih odnosov."
13,"Odgovornosti za to je težko projecirati na kogarkoli, na pozicijo ali na opozicijo."
32,"Vendar naša odločitev za plebiscit mira tudi pomeniti odločitev, ki jo moramo sporočiti slovenskemu narodu, da bomo vložili maksimalen napor, da na civilizacijsko visokem nivoju presežemo tak način političnih soočanj in razpravljanja."
7,V to velja vložiti vse politične energije.
13,Treba je iti vase in vsakdo bi moral tu opraviti svoj delež posla.
55,"Jasen odgovor je potrebno dati tudi na vprašanje, o katerem smo danes lahko slišali nekaj nians, in kjer gre za izrazito drugačno stališče, ki je razdeljeno na klop občinskega odbora Slovenske demokratične zveze in Murske Sobote, namreč, da ko glasujemo o osamosvojitvi, da imamo v načrtu odgovoren in resen poskus demokratične prenove Jugoslavije v konfederacijo."
11,"To je, recimo, tudi prva opcija stranke, ki ji sam pripadam."
15,"Ta poskus je bil v nekaterih elementih že opravljen, vendar v celoti prav gotovo ne."
62,"Ta poskus mora biti odgovoren, opravljen pa ni mogel biti med drugim tudi zato, ker v večini jugoslovanskih republik še niso opravljene svobodne in demokratične volitve in bi bilo zelo prepotentno, neresno in nepošteno trditi, da smo ta poskus opravili, preden se je oblast v teh republikah konstituirala in preden so pravi sogovorniki sploh imeli priložnost ali možnost sesti za pogajalsko mizo."
49,"Pri opredelitvi za plebiscit, mislim, da bi bilo pametno, da se vsi skupaj tudi izognemo nekemu stopnjevanju, ki nam prav gotovo ne daje mednarodne kredibilitete, torej z licitiranjem na slovenski politični sceni na način: suveren, bolj suveren, najbolj suveren, samostojen, bolj samostojen, najbolj samostojen, odcepljen, bolj odcepljen,najbolj odcepljen."
17,"Ker po tej logiki pridemo lahko samo do tega, da se bomo odcepili od lastne zdrave pameti."
35,"Nasprotno, izhajati moramo iz predpostavke, da smo mnoge elemente suverenosti že dosegli, da imamo ustavne amandmaje, da imamo deklaracijo o suverenosti in vse te naše odločitve smo dolžni konec koncev tudi zaradi nas samih spoštovati."
39,"Povedati moramo ljudem jasno, kakšen je pravni pomen plebiscita, kakšna je pravna veljavnost njegove odločitve, kakšno vrsto mandata bo ta plebiscit dal tej ali bodočim skupščinam in drugim organom oblasti, in na kakšen način se bo ta plebiscit izvedel."
28,"Pri tem mislim, da bi bilo zelo modro, politično modro, poskusiti iskati, čeprav vem, da to ne bo lahko, zagotovila, da bodo subjekti okoli nas spoštovali rezultate plebiscita."
18,"Torej mislim, da bi bilo treba storiti vse, da se izognemo tisti varianti, ki bi pomenila prelivanje krvi."
6,Konec koncev ima Jugoslavija svoje organe.
30,"Skupščino, predsedstvo, ki je vrhovni poveljnik oboroženih sil, zakaj jih ne bi vnaprej vprašali, ali so pripravljeni spoštovati rezultate plebiscita in zakaj ne bi to mnenje odgovorno sporočili naši javnosti."
17,"Prav tako moramo storiti vse, da ne bi prišla Slovenija na podlagi plebiscita v strahovito mednarodno izolacijo."
14,"Preprečiti moramo to, da ne bi Slovenija postala v resničnem pomenu besede sirotišnica Evrope."
10,"Poglejte, nihče danes tega ni omenil, ampak naj omenim jaz."
34,"V večini mednarodnih finančnih pogodb, s katerimi je Slovenija v preteklosti dobivala kapital, je klavzula, da pride do takojšnjega poplačila dolga, do tako imenovanega bifolta, če se spremeni pravni, politični ali gospodarski status dolžnika."
35,"Moramo zahtevati od teh, ki so nam denarje posodili zagotovilo, da se ta klavzula ne bo uveljavila v smislu takojšnjega poplačila dolgov, kajti nobenega dvoma ni, da naša republika, naša država tega ne bi prenesla."
74,"Zato mislim, da ne glede na napore, ne glede na odmeve, ki so nam znani in jasni in ne glede an to, da se strinjam s predsednikom, da povsem jasnih dokončnih odgovorov nikdar ne bomo dobili, mislim, da moramo iskati čim več zagotovil, da se bo spoštoval rezultat plebiscita v mednarodni javnosti in da naša osamosvojitev ne bo pot v subalpsko izolacijo, ampak bo pot v nove, enakopravnejše integracije na evropskem in širšem nivoju."
21,"Naj zaključim, sem za plebiscit, sem v celoti za pravico slovenskega naroda in prebivalcev Slovenije, da odločajo o svoji državni usodi."
30,"Mislim, da vsebinsko in na podlagi ustave zaslužijo, da so informirani, da je odgovorno vodstvo te republiške Skupščine, Predsedstvo, Vlada, da dajo jasne alternative in odgovore, kaj te alternative pomenijo."
32,"Ti jasni odgovori morajo biti jasni ne samo skupščini in izobražencem, ampak tudi slehernemu preprostemu človeku, delavcu in kmetu in morajo biti taki, da ne bodo mogli biti temelj bodočih političnih manipulacij."
17,"S tem mislim, da sem povedal tudi svoje mnenje, kako je treba pripraviti vsebino in rok plebiscita."
2,Hvala lepa.
5,Naslednji razpravljalec je Marjan Podobnik.
8,"Spoštovano predsedstvo, spoštovani poslanci in poslanke, spoštovane gostje!"
5,Temeljna kategorija suverenosti je državnost.
8,"Narod, ki ima svojo državo, je suveren narod."
17,"Iz tega izhodišča izhaja Slovenska kmečka zveza, ko se zavzema za plebiscit kot temeljni akt samoodločbe naroda."
29,Po več bolj ali manj neuspešnih etapah realizacije slovenske državnosti v zgodovini je demokratizacija na Slovenskem odprla novo obdobje političnega gledanja Slovencev in prebivalcev Slovenije na samostojnost slovenske države.
32,"V Slovenski kmečki zvezi povezujemo nacionalne vrednote slovenstva, slovenske zemlje in domovine in slovenske tradicije s težnjo, da svojo nacionalnost prenesemo in utemeljimo na višji ravni in jo tako utrdimo z državnostjo."
14,Vsaj med kmetstvom je zavest ob brezperspektivnosti nadaljevanja sedanje poti že dolgo časa jasna.
16,Razmere v Jugoslaviji so nevzdržne in nam grozijo z ekonomskim in tudi drugačnim izčrpanjem in uničenjem.
18,"Ne živimo v iluziji, da je danes možna kakršnakoli odločitev, ki posledično ne bi imela tudi nezaželenih posledic."
27,"Toda v primeru, da bi bili sposobni doseči vseslovenski konsez o plebiscitu, verjamemo tako v uspeh plebiscita kot v uspeh reševanja težav, ki bodo nastale po njem."
32,"Dogovori med vodji poslanskih klubov in predsedniki strank v zadnjih dneh in nastopi predstavnikov Stranke demokratične prenove pa mi, žal, ne dajejo velikega upanja, da je v kratkem tako soglasje možno doseči."
5,Povedal bom jasno in direktno.
16,"Vsaj del vodstva Stranke demokratične prenove ni za plebiscit, po mojem mnenju, oziroma za uspeh plebiscita."
15,Poslanec Balažic je očitno povedal oziroma vprašal več kot bi v tem trenutku ustrezalo stranki.
10,"Povedal je način, ki je najbolj direktna propaganda proti plebiscitu."
11,"Poslanec Kocijančič je povedal približno isto, samo na bolj prefinjen način."
8,Ob plebiscitu je možna odločitev za ali proti.
11,Vsak si ima pravico prizadevati in odločati za eno ali drugo.
11,"Nesprejemljivo pa je, da se nekdo deklarira za, deluje pa proti."
9,Vsaj del vodstva Stranke demokratične prenove dela prav to.
18,"Od razlogov za čim prejšnji razpis plebiscita za kar se zavzema Slovenska kmečka zveza, bi navedel le dva."
22,"Velika prisotnost slovenskih zdomcev in primerno manjši delež državljanov drugih republik, republik ob božičnih in novoletnih praznikih in čas volitev v Srbiji."
24,"Izvršni svet Skupščine Republike Slovenije, ki nosi največjo odgovornost za pripravo in izvedbo plebiscita in delovanje po plebiscitu, mora imeti prioriteto pri predlaganju datuma."
17,"Glede potrebne večine pa se je treba, če je naš interes, da uspe odločiti za najugodnejše pogoje."
14,"Torej, da plebiscit uspe pozitivno, če je ""za"" več kot polovica prisotnih udeležencev plebiscita."
15,Prizadevanja proti takim stališčem glede časa in potrebne večine jemljem kot prizadevanje za neuspeh plebiscita.
36,"Niti nenaklonjena stališča, ki jih v zadnjem času izražajo nekatere vplivne države niti pritiski iz drugih delov Jugoslavije nam niso tako nevarni kot smo si lahko sami sebi, če ne dosežemo sporazuma o tem kaj hočemo."
7,"Torej, ali hočemo lastno državo ali ne."
25,"Ob tem poudarjam mnenje, da ne gre za začetek, pač pa zaključevanje obdobja sprejemanja odločitev, s katerimi bomo udejanili v polpreteklosti zgolj deklarirano slovensko suverenost."
23,Zato o pomembnosti odločitve za plebiscit ne precenjujemo pomembnosti te odločitve na račun podcenjevanja že sprejetih ustavnih amandmajev in deklaracije o slovenski suverenosti.
16,"Plebiscit je le korak na poti, ki smo jo skupaj že začrtali in jo že hodimo."
47,"Ko v imenu članstva in poslancev Slovenske kmečke zveze zagotavljam, da bo slovensko kmetstvo enotno naredilo ta korak, sem prepričan, da bo enotna odločitev za samostojnost Slovenije tudi s strani vseh tistih Slovencev in prebivalcev Slovenije, ki čutijo povezanost s svojimi kmečkimi in oziroma ali nacionalnimi koreninami."
23,"Kajti ob vsem tveganju, ki ga prinaša odločitev ""za"" in mnogo večjem tveganju, ki ga prinaša odločitev ""proti"", to je naša, slovenska odločitev."
66,"Ko v imenu članstva in slovenske Kmečke zveze zagotavljam, na slovensko kmetstvo enotno naredilo ta korak, sem prepričan, da bo enotna odločitev za samostojnost Slovenije tudi s strani vseh tistih Slovencev in prebivalcev Slovenije, ki čutijo povezanost s svojimi kmečkimi ali nacionalnimi koreninami, kajti pri vsem tveganju, ki ga prinaša odločitev za in mnogo večjem tveganju, ki ga prinaša odločitev proti, to je naša, slovenska odločitev."
1,Hvala.
1,Hvala.
7,Ob tej priložnosti bi apeliral na poslance.
32,"Če smo se dogovorili in smo se vsi strinjali s tem, da je vprašanje konsenza splošno nacionalno vprašanje, bi apeliral na vas, da ne vnašamo polemike v stvari, ki niso nujno potrebne,"
12,"predvsem pa ne nastopati s trditvami, ki so osnovane samo na domnevah."
5,"Prosim, da bi to upoštevali."
1,Repliko...
8,"Se je kdo prijavil, prosim, replicirati samo, prosim."
8,"Ja, replika je kratka, smo si na jasnem."
7,"Samo dve besedi, ker bom pozneje razpravljal."
13,"Razočaral bom tiste, ki so razumeli moj nastop kot nek nov jugoslovanski nastop."
31,"Moram reči, prav narobe, da kot tisti, ki nekako nekaj vemo o psihoanalizi to pomeni, da prav tisti, ki so tako negodovali, niso prav preveliko prepričani vase in v svoj prav."
51,"Zase moram povedati in sem že nekajkrat v javnosti povedal, celo več kot izjavlja moja stranka, to je to, ne samo, da sem za plebiscit, seveda z vsemi argumenti in z vsem kar imamo, da se dogovorimo, da bi ga izpeljali, ampak sem celo govoril, recimo, da sem za odcepitev Slovenije."
57,"Morda, če tega ne berete, to ni moj problem, ampak moram pa priznati, da se bom naprej zavzemal prav za to, da bo ta korak pripravljen, seveda korektno, kvalitetno in da moramo razpravljati zato o vseh teh vprašanjih in ne sme biti nobeno kriminirano, ker nam to poveča moč in voljo za ta korak, ne pa zmanjša."
2,Samo toliko.
1,Hvala.
2,Hvala lepa.
7,Z repliko se je pojavil tudi Kocijančič.
4,Kot repliko res kratko.
14,"Kolegu Podobniku ne morem odreči zadovoljstva, da poskuša razumeti, kaj sem hotel prefinjeno reči."
22,"Sem pa rekel tisto, kar sem rekel in to se bo dalo verjetno tudi prebrati in to ne bo dopuščalo mnogo interpretacij."
26,"Je pa seveda on tudi govoril o problemu, o katerem sem jaz govoril, namreč o problemu, ali je treba v tem trenutku cepiti sile ali ne."
18,"On jih očitno želi cepiti, jaz pa mislim, da je to najslabši način, kako se bomo problema lotili."
2,Hvala lepa.
4,Besedo ima Viktor Žakelj.
7,"Spoštovane tovarišice in tovariši, gospe in gospodje!"
40,"Preden bom dve, tri misli izrazil glede na to, kar zadeva našo stranko ni dvoma, kaj mislimo, tudi ni dvoma, da si ne lastimo patentstva, smo pa veseli, da argumentacija, ki smo jo že davno ponudili, postaja naša skupna argumentacija."
29,"Tisto, kar bom rekel za uvod, iskreno in z obžalovanjem ugotavljam, da danes, ko resnično teče zadeva, beseda o resnih in usodnih vprašanjih tu, med nami, ni članov predsedstva."
11,"Hkrati se tu zahvaljujem tovarišu akademiku Zlobcu, da nas je počastil."
8,"Vendar, v abstinenci drugih prepoznavam kot simbolično dejanje."
4,"Upam, da se motim."
4,In sedaj k stvari.
49,"Pridružujem se vsem tistim glasovom in intervenciji našega predsednika prof. Bučarja, ki bi lahko takole rekel, da je nevarno, po moji sodbi, v tem trenutku govoriti vzneseno, z nekim povzdignjenim glasom, da je napak, če ob tem vprašanju ustvarimo neke vrste izjemne razmere, kajti ljudje se morajo odločiti racionalno."
32,"Če mi s svojimi nastopi razburimo ljudi, da bodo ravnali iracionalno, potem seveda se nam že jutri obeta kaos in znaki tega kaosa bodo najbrž pri okencih Ljubljanske in še katere banke."
38,"Mislim, da je treba pač končati in končno dojeti, da nacionalne mitologije, seveda tudi slovenske, ni moč namazati na kruh, ne delati sendvičev, in kruha in sendvičev pa nam v tem trenutku gotovo najbolj manjka, jih najbolj potrebujemo."
25,"Zato mislim, da je treba, tako kot smo od samega začetka nastavili, in tudi uvodničarji so bili taki, k problemu je treba pristopiti skrajno racionalno."
28,"Bistvo stvari, po moje, kar zadeva plebiscit je to, da o usodnih vprašanjih, ki zadevajo ljudstvo in slovenski narod, ne odločamo, mi poslanci, čeprav imamo legitimnost in legalnost."
20,"Premalo je seveda tudi, če to odloča partitokracija, strankarski vrhovi, ampak seveda morajo imeti pravico, da o tem odločajo ljudje."
7,In to je po moji sodbi srž.
21,"Sam plebiscit vedno, od samega začetka razumem v procesu slovenskega osamosvajanja, tudi v tem smislu, da pričakamo razplet jugoslovanske krize pripravljeni."
36,"Ne bom povedal nič novega, če rečem, da zadnje leto Slovenci v jugoslovanskih dogajanjih nismo več v ospredju, ponavlja se seveda stara in znana misel, da sta najštevličnejša naroda srbski in hrvaški, tista, ki vodita kolo."
31,"Prepričan sem da ga ni med nami, ne politika ne državnika ne kogarkoli, ki bi želel v neki bodoči Jugoslaviji igrati vlogo pokojnega dr. Korošca, z vsem spoštovanjem do njega seveda."
23,"Zato se mi zdi, da je seveda treba to naše osamosvajanje in dejanje, za katerega se danes odločamo, gledati v različnih časovnih presekih."
32,"No, najlažje je seveda, če o tem govorim dolgoročno, toda nek znan ekonomist je rekel, da bomo pač na dolgi rok vsi mrtvi in zato seveda teh dolgoročnih argumentov ne bi navajal."
13,Vsi ti dolgoročni in delno tudi srednjeročni pa govorijo v prid naše odločitve.
48,"Zato mene bolj priteguje in me bodo pritegovale tiste diskusije in tiste analize Izvršnega sveta in drugih, ki bodo povedale, kaj storiti v prvem letu, v prvih dveh letih, ko bo poleg racionalnih in ekonomsko fundiranih argumentov delovala tudi emocija in ekskluzivnost, ki jo bomo prav gotovo deležni."
22,"Poskušal bom reči, kateri so lahko tisti argumenti, ki jih je treba na nek način upoštevati in govorijo v prid naše odločitve."
11,"Priznali ali ne, proces ekonomske emancipacije je v Jugoslaviji v teku."
24,"V tem prednjači republika Srbija, ki seveda to kar danes počne, ne počne več iz neke ideološke iracionalnosti, ampak iz ekonomske nuje in stiske."
17,"Zato so tudi najnovejši ukrepi, blokada, manj gnani iz političnih razlogov in veliko več iz ekonomsko fiskalnih."
24,"Mislim, da je Socialistična republika Srbija tudi že povedala, kaj hoče biti, s svojo ustavo, tudi z motečim zadnjim, ne vem katerim, 164. členom."
8,Podobna situacija se dogaja tudi v drugih republikah.
46,"Proces emancipacije, ne samo politične, ampak tudi ekonomske, je v teku in popolnoma naravno je, da je tudi naša dolžnost kot poslancev kot Izvršnega sveta, da opravimo vse dejanje za svojo ekonomsko emancipacijo, če želimo biti jutri pri morebitnih takih ali drugačnih pogajanjih tudi kvalificiran sobesednik."
15,"Argument, kako razpada naš ekonomski sistem, je morda tale, morda ste spregledali, pa opozarjam nanj."
31,"V Borbi sem 13.11. prebral - naslednji dan je bil neke vrste demanti - da je Kosovska banka emitirala okoli 700 milijonov dinarjev, torej šlo je za primarno emisijo, ki zanesljivo nima kritja."
13,"Tako nekrito emitiranje denarja je pa najbolj prefinjena kraja, ki jo kdo pozna."
22,"Da seveda naša država razpada, nam je prav ali ne, dokazuje tudi to, kar smo lahko slišali na zadnjem zasedanju Zvezne skupščine."
27,"Da v zvezni proračun ni priteklo 2,5 milijarde dinarjev, med njimi so po obsegu največ Srbija, tega kar nad 90% na hitro rečeno, sledimo mi in Vojvodina."
24,"Torej, država se na ta način odpoveduje pravzaprav svoji krvi, svojim financam in s tem tudi svoji možnosti, da bi efektivno izvajala svojo oblast."
88,"Tretji argument, ki govori, kako pravzaprav se ta tragika ekonomskega razpada nadaljuje, je dejstvo, ki je seveda prišlo skozi besede meni vedno manj priljubljenega pa še vedno zelo potrebnega zveznega premieja Markovića, namreč, da je srbsko gospodarstvo svoje izgube lociralo v bančni sistem - mimogrede, mi smo jih pustili kar v združenem delu, zato sedaj gredo stečaji za stečajem - no, in ko so se te akumulirane v višini, če sem si prav zapomnil, okoli 4,5 milijard, sedaj seveda nastopi nova faza, to je treba socializirati, torej na jugoslovanski ravni."
41,"Taka in podobna dejanja, ne bom vas naprej s tem utrujal, govorijo o tem, da seveda ekonomski sistem razpada in iz preproste elementarne racionalnosti in samoobrambnega hotenja, ki je v vsakem živem organizmu, da se na razpad tega dejanja pravzaprav pripravimo."
44,"Pripraviti pa, kot rečeno, ni zadosti, da se samo v teh časovnih presekih, o katerih sem prej kot planer govoril, ampak mislim nekaj, kar sem danes v vseh uvodnih diskusijah pogrešal in zdaj plediram na Izvršni svet, da v tem smislu naprej nekaj postori."
10,Premalo je seveda to analizo opraviti samo na makroekonomski ravni.
29,"Na makroekonomski ravni se bo izkazalo, da s Srbijo trgujemo 6%, recimo, prodajnega trga, pa morda nekaj manj nabavnega trga ali pa, recimo, da je to kak procent več."
12,"Premalo nastane tisti trenutek, ko to zadevo lociramo na posamezni ekonomski subjekt."
36,"Ne bom po imenu povedal tovarno, ki je ob prvi srbski blokadi do tega prodajala, mislim, da 75% na ta trg svojih končnih izdelkov in se je morala v dveh mesecih adaptirati, zdaj menda okrog 30%."
24,"Ali, velik proizvajalec slovenske bele tehnike je 30% po nekih podatkih prodajal na tem trgu, da ne govorim o lesni in nekaterih drugih industrijah."
31,"Skratka, hočem reči, premalo je seveda narediti analizo samo na makroekonomskem nivoju, potrebne so te analize na mikronivoju in seveda na mikronivoju tudi sprejeti ukrepe za nadomestne, nabavne in prodajne trge."
24,"Če seveda tega ne bomo, bo nastopil še en nov moment, namreč problem slovenske strukturiranosti ni samo panožen, ampak je tudi po lokacijskem faktorju."
16,"Problem Maribora, ki ga je danes nekdo sprožil že tukaj, je tudi zaradi strukture mariborskega gospodarstva."
27,"Cele posamezne regije imajo ne samo, bi rekel, celo vrsto drugih težav, nekaj tudi zaradi svoje strukture, nek parcialni trg se tudi v tem lokalnem smislu odrazi."
10,"Zato plediram, da gredo razprave in analize v to smer."
16,"No, in še drugi dve stvari, na katere spontano reagiram kot človek, ki jih manj poznam."
6,Prvo je seveda vprašanje mednarodne situacije.
12,"To kar se je včeraj zgodilo v Parizu, ni kaj posebej spodbudno."
9,Ta zadeva seveda zahteva različne komentarje in temeljite premisleke.
11,S prebojem v evropsko politično državno zavest nam očitno ni uspelo.
10,"Tiskovna konferenca, blokirana, po neki strani argument več za razhod."
7,"Nov sklic konference, samo dva tuja novinarja."
21,"Hočem reči, da nekaj bo pač treba storiti,nekaj drugače kot smo to počeli do sedaj, da to zunanjo blokado prebijemo."
12,Zunanja blokada je najprej Jugoslavija v zunanji blokadi zaradi kršenja človekovih pravic.
15,"Očitno pa tudi mi nismo našli dovolj in pravih poti, da bi to blokado prebili."
22,"Če mi tega ne bomo storili, potem se bo zgodilo tisto, kar je samo na pogodbenem segmentu pokazal mag. Kocijančič pred menoj."
12,"Je pa tu še cela vrsta drugih vprašanj, ki o tem govorijo."
9,"No, in druga stvar, na katero opozarjam, je vojaška."
9,"Moram reči, da me gospod minister ni nikakor potolažil."
32,"Njegov nastop sem razumel bolj kot včasih pri vojakih, to bi rekel vojaško politična ocena, črno-bela odslikava, tako značilna za retoriko SMB-jevskih ljudi, ki smo jim nekako vsi bili v teh službah."
12,"Moja misel vendarle je, da je JLA sposobna adaptacije na nove razmere."
51,"Ona je veliko evalvirala v zadnjem letu s svojimi stališči in mislim, da moramo narediti, če se pač resno gremo politiko in če se gremo politiko pragmatično, racionalno in skrajno odgovorno, da najdemo nove poti za odgovor, nove poti za komunikacijo, ne glede na to, kar se je v preteklosti dogajalo."
16,"Če mi tu ne izčrpamo vseh možnosti, potem so scenariji, ki so bili predstavljeni, lahko realnost."
25,"Zato sem pogrešal afirmativni pristop pri ministru Janši in plediram na Izvršni svet, da bi se izognil seveda vsem, kar je, to v bodoče stori."
30,"Osamosvajanje - namreč to je in nič drugega - neodvisnost bomo ustvarili takrat, kadar bomo več proizvajali kot trošimo, ko bomo imeli potrebne državne institucije in ko nam bo okolje to priznalo."
1,Hvala.
2,Hvala lepa.
4,Besedo ima Darja Lavtižar-Bebler.
1,Spoštovani!
19,"Najprej bi se lotila vprašanja narave zakona o plebiscitu, o katerem bomo sicer, kot je bilo razumeti, razpravljali pozneje."
16,"Zakaj sem prepričana, da zakon o plebiscitu ne more biti navaden zakon, sprejet z navadno večino?"
36,"Zato, ker kljub dejstvu, da gre za pogojno rečeno tehnično izvedben zakon, vsebuje in ureja zelo vsebinska vprašanja: kdo so plebiscitarni upravičenci, kakšen kvorum se zahteva in po kakšnih kriterijih se ugotavlja izid glasovanja na plebiscitu."
7,"To niso tehnična vprašanja, ampak globoko vsebinska."
79,"Povezana pa so z nespornim dejstvom, da kljub pravočasni pobudi socialistov vsebine tega zakona nismo temeljito proučili, nismo pred tem sprejeli novega zakona o državljanstvu, ki bi meritorno razrešil vprašanje, kdo naj bodo plebiscitarni upravičenci in ni še vzpostavljena enotna evidenca državljanov Republike Slovenije, ob pripombi seveda da domnevam, da ima RSNZ, kar je verjetno podedoval tudi od prejšnjega režima, zelo pregledne evidence o naših državljanih glede nekaterih osebnih in zasebnih zadev, ki pa jih ne bi smel imeti."
3,Rekla sem - domnevam.
60,"Predlagam, da predlagani zakon o plebiscitu prekvalificiramo v ustavni zakon za izvedbo amandmajev 68 in 71 k Ustavi Republike Slovenije, ki določata, da Skupščina Republike Slovenije ureja vprašanja in postopke v zvezi z uresničevanjem pravice do samoodločbe in da Skupščina Republike Slovenije lahko sklene, da se vprašanje, ki zadeva uresničevanje suverenih pravic Republike Slovenije, lahko predloži v odločanje in referendum."
27,"Gre za globalno strateško odločitev, zato tega zakona ne gre enačiti z običajnim zakonom o referendumu, na katerem se, denimo, pogosto odloča tudi o zelo banalnih stvareh."
31,"Plebiscit bo v tem našem primeru način izvedbe samoodločbe slovenskega naroda in ljudstva Slovenije, izvedbe samoodločbe Slovenije, ki je doslej Slovenci v vseh svoji zgodovini še niso imeli priložnosti neposredno izpovedati."
24,"Menim, da smo postavljeni pred dejstvo, da smo to dolžni storiti, kakor so to ne nazadnje bili dolžni storiti že naši dedje in očetje."
50,"Oni so nas potisnili v razpravo in prepričevanje o tem, ali smo Slovenci državotvoren narod ali ne, ali smo pravico do samoodločbe že konzumirali ali ne, ali moramo biti subjekt mednarodnega prava ali ne, ali smejo sodišča na naših tleh našim ljudem soditi in pisati sodbe v slovenščini ali ne."
22,"Akt samoodločbe pomeni utrditi neodtujljivo pravico, da svobodno odločimo svoj politično status in da svobodno zagotovimo svoj ekonomski, socialni in kulturni razvoj."
17,Pred ta dejstva je treba postaviti tako druge jugoslovanske republike in federalne organe kakor tudi mednarodno javnost.
42,"Tudi če slednja ni tega dejstva še pripravljena priznati, ji je treba jasno povedati, da je držala fige v žepu, ko je sprejemala vse poglavitne dokumente, ki priznavajo pravico slehernemu narodu do samoodločbe kot najvišjo in prvo med vsemi ter neodtujljivo pravico."
45,"In ne nazadnje jo je treba objektivno seznaniti z nespornim dejstvom, da Jugoslavija de facto razpada, ne zgolj in ne v prvi vrsti po naši zaslugi in da to ni več naša domačija, v kolikor je to sploh kdaj bila v vseh svoji potrebni polnosti."
27,"Odločamo se za tvegan korak, ampak še bolj tvegano je vztrajati v razpadajoči državi, ne da bi imeli izdelane lastne strategije bodočega razvoja v vseh relevantnih sestavinah."
15,"Želim poudariti, da se v celoti strinjam z izvajanjem našega ministra za zakonodajo gospoda Janka."
32,"Spomniti pa moram, da smo prav to imeli pred očmi 4.10. letos, pa ste nekateri takrat tukaj trdili, da še ni pravi čas in da bi bil plebiscit celo nesmiseln in škodljiv."
34,"Zato je po moje skrajni čas, da dojamemo, da strankarski prestiž v zvezi s plebiscitom ni dopusten, da je nujno potreben najvišji konsenz in da v nasprotnem primeru ta skupščina ne more biti kredibilna."
2,Hvala lepa.
4,Besedo ima Rudi Šeligo.
10,"Govorim v svojem imenu, podobno kot je govoril gospod Balažic."
31,"Glede na to, kar je bilo že prej povedano, s čimer se strinjam in nima smisla ponavljati, bi rad vse skupaj skrajšal in rekel vsaj tisto, kar se meni zdi pomembno."
13,"Mislim, da je to vprašanje, vprašanje o samostojnosti, veliko več kot politično vprašanje."
12,"Rad bi rekel, da gre v prvi vrsti za etično, kulturno odločitev."
25,"Društvo slovenskih pisateljev je pred enim letom, mislim, da skoraj natančno pred enim letom, zahtevalo od prejšnje skupščine in prejšnjega vodstva referendum za suverenost Slovenije."
28,"Kar je bilo odgovorov, kar jih jaz poznam in so seveda bili znani, poznani in mogoče so tudi danes malo v zraku, namreč, da je ta zahteva prezgodnja."
36,"Seveda nisem tega omenil zaradi tega, da bi še dodal nekaj prestižnega ob prestižu posameznih političnih strank, ampak sem to dodal oziroma podčrtal to zahtevo Društva pred enim letom, ker mislim, da to ni bilo slučajno."
15,"Saj pred enim letom smo že imeli tudi stranke, pa druge stranke tega niso postavljale."
56,"Torej, tudi s tega vidika, ker mislim, da ni slučajno, da se pravzaprav vidi, da gre za vprašanje, ki se ne zasnuje izvorno in se ne utemeljuje v politiki, političnem okrožju, čeprav je seveda reči, da sam cilj referenduma ali plebiscita - jaz to seveda ne ločim in ni moja naloga, da ločujem - je eminentno politično vprašanje."
5,Zasnova je pa neprimerno širša.
17,"Ali drugače, tak kot je napisal Tine Hribar pred tremi leti: nacionalna suverenost ni sama sebi namen."
9,Tu se v veliki meri strinjam z Janezom Kocijančičem.
17,"Pred tremi leti je Tine Hribar to že dodal, je pa cilj, dokler ta suverenost ni dosežena."
8,"Ko je dosežena, se pa odpirajo širši horizonti."
20,"Gre za izraz in plasma narodne volje oziroma bolje rečeno, volje naroda, ki neomajno hoče prerasti v svobodno, postmoderno nacijo."
30,"Gre torej za popolnoma določeno koncentracijo energije, lahko bi rekli metapolitičnih energij, politična tehnologija je pa tukaj zato (če pretiravam, bi lahko rekli - samo zato), da to koncentracijo volje uresniči."
16,K dozorelosti te narodne volje politične stranke skoraj ne morejo nič dodati in skoraj nič odvzeti.
13,Morajo pa se politične stranke izmakniti ali pa vstopiti v službo te volje.
47,"Tretje možnosti seveda ne vidim in s tega vidika je meni popolnoma jasno - ne poudarjam meni, ampak hočem poudariti, da res govorim po svojih občutkih, reflekcijah itn., zato ne vidim nobene tretje možnosti in se mi kaže ta konsenz, o katerem je bilo že govorjeno, kot nujen."
30,"Še celo več je mogoče reči; v svetlobi postmoderne se ne postavlja vprašanje o pravici naroda do lastne suverenosti, marveč je zmeraj glasnejši klicaj ob dolžnosti naroda, da postane nacija."
18,"Torej nacija, ki je sebi odgovorna in sebi nalagajoča maksimalne zahteve in s tem tudi seveda maksimalno odgovornost."
30,"Kakorkoli gledamo na to stvar, za katero gre, vsak premislek ob samostojnosti nas po mojem mnenju vrže iz politične ravnine nazaj, ali če hočete naprej, v bistvu v etično področje."
67,"Ob tem bi še enkrat navedel (zdi se mi, da sem tukaj že enkrat govoril) znamenite Voduškove besede iz 20. leta, ki se glasijo približno na ta način: ""Če bomo enkrat spoznali nujnost po lastni suverenosti, nam noben Bog ne bo mogle odpustiti naše neodločnosti in naše pomanjkljive volje po uresničitvi."" Vzpostavljen je seveda kategorični imperativ in vprašanje samostojnosti se meni kaže kot kulturno in etično vprašanje."
13,Po mojem mnenju je treba ob tem uresničevanju za sedanji trenutek podčrtati dvoje.
34,"Ta razprava o odločanju o referendumu oziroma o plebiscitu za samostojno Slovenijo je zelo pozna, mislim, da smo najbolj ugoden trenutek zamudili, pa ne prejšnji teden, pa ne pred dvema mesecema ampak, precej prej."
6,"Hkrati pa mislim, da ni prepozna."
29,"Treba je ugotoviti, da v sedanjem trenutku, to je tisto, čemur lahko rečemo življenjski tonus, na Slovenskem slabi, tudi zaradi tega, ker se tega nismo lotili še davno prej."
19,"Kot drugo, svoje volje po samostojnosti niti narodom v Jugoslaviji niti v Evropi sploh še nismo v resnici povedali."
17,"Pa hkrati pričakujemo, naj mednarodna javnost prizna našo voljo po samostojnosti, torej naj prizna tisto česar ni."
9,"S čim smo mi to povedali, na kakšen način?"
40,"Nikdar se še nismo postavili, seveda pa pri tem mislim, da deklaracija o samostojnosti tega še ne rešuje, nikdar nismo z maksimalno možno artikulacijo prišli do te volje, ki bi jo nedvoumno lahko povedali tako Jugoslaviji kot seveda tudi Evropi."
24,"Sem prepričan, kar zadeva mednarodno javnost, da če po tem plebiscitu odločno artikuliramo svojo voljo, seveda, da bo tudi odmev mednarodne javnosti popolnoma drugačen."
17,"Tudi s preprostim premislekom, če ima voditelj države diplomatske zveze z Jugoslavijo, ne more podpirati neke Katange."
13,"To ne mislim, da smo, ampak z nekih perspektiv je možno tako misliti."
27,"Torej, prepričan sem, da kar koli je možno narediti s pospešitvijo tega zakona o plebiscitu in izvedbi plebiscita, da moramo nemudoma in ne čakati na naslednje seje."
23,"V zvezi s tem zakonom najbrž lahko na kratko rečemo, podpiram prvo vprašanje brez variante, torej, ali naj republika Slovenija postane neodvisna država."
20,"V 3. členu podpiram varianto: na plebiscitu je sprejeta odločitev, za katero je glasovalo večina glasovalnih upravičencev, ki so glasovali."
49,"Važno se mi zdi v 4. členu: ""Če je na plebiscitu sprejeta odločitev, da postane Republika Slovenija neodvisna država, sprejme Skupščina Republike Slovenije vse potrebne akte in ukrepe, da prevzame uresničevanje suverenih pravic, ki jih je prenesla na organe SFRJ."" V predlogu tega zakona pa je še marsikaj naprej."
24,"Predlagam, da je tukaj pika, da se vse drugo črta, nič, da se začne pogajati in tako naprej, to je stvar potem političnega odločanja."
55,"Sem tudi za 7. člen, ki govori o splošni in volilni pravici in seveda rad bi dodal tudi to, da mislim in sem prepričan v skladu z uvodom, ki sem ga imel, da mora ta skupščina sprejeti ta zakon z dvotretjinsko večino, če bo res to konsenzualni akt, ker sicer se lahko postavljajo določena vprašanja."
1,Hvala.
2,Hvala lepa.
12,"Gospod Šeligo, ker ste dali nekaj konkretnih predlogov, dajte to, prosim, pisno."
5,Prijavil se je Lev Kreft.
6,"Spoštovano predsedstvo, drage gospe, spoštovani gospodje!"
24,"Lani nekako ob tem času je bila republika Slovenija glede svojega političnega strateškega cilja, torej glede doseganja samostojnosti in neodvisnosti, v relativno ugodnem položaju."
20,Sprejela je ustavne amandmaje kljub vsem pritiskom in si z njimi zagotovila politično samostojnost za svoja dejanja in svoje ravnanje.
18,"To je morala sprejeti tudi jugoslovanska politika, sicer z godrnjanjem, vendar je bila nemočna, da bi kaj ukrenila."
15,Slovenija je tedaj uživala ugled v mednarodni javnosti in politiki kot glasnik demokratične preobrazbe Jugoslavije.
29,"S pospešenim prevratom v deželah realnega socializma je propadla računica, da bo moč Republiko Slovenijo in njeno politiko disciplinirati zaradi obrnjene smeri razvoja v drugih deželah, zlasti v SZ."
25,"Vladajoča politična sila se je usmerila v demokratično prenovo in zastopala ta program na zveznem kongresu, ki se je sklenil z razpadom monolitne ene partije."
7,Volitve v Sloveniji so bile demokratično nesporne.
12,S tem je bilo prvo poglavje za slovensko suverenost in demokracijo sklenjeno.
8,In na prizorišče so stopile nove vladajoče sile.
29,"Pričakovati je bilo, da se bo nova garnitura lažje pogovarjala, pogajala in dogovarjala o mirnem prehodu iz jugoslovanske federacije k taki formi, ki bo upoštevala slovensko samostojnost in neodvisnost."
9,"Kmalu pa se je pokazalo, da to ni tako."
64,"Počasnost demokratičnih sprememb v Jugoslaviji in mednacionalni spopadi, pa tudi enostranski politični kompromisi Zvezne vlade na račun in v škodo izvajanja ekonomske politike reform so povzročili, da bodo pogajanja o koncu jugoslovanske federacije in začetku novih odnosov krenila z mrtve točke šele v trenutku, ki je za Republiko Slovenijo manj ugoden, kot si je njena vladajoča politika predstavljala, tako pred volitvami kot po njih."
42,"Hkrati je enostranska odcepitev namesto rešitve v sili postala ena od vidnih vodil, čeprav nikjer ni žela uspeha zunaj Slovenije, doma pa je bila deležna deljenih priznanj in graje, tako da se je ves čas hkrati razglašala in takoj nato že demantirala."
17,"Medtem so se že zaostrila razmerja z Jugoslovansko ljudsko armado, namesto da bi prišlo do pomirjevalnega dialoga."
34,"Odprli so se pogovori s Hrvaško o skupini odcepitvi v lastno konfederacijo z variantno udeležbo Bosne in Hercegovine, ne da bi hkrati prišlo do dialoga s srbsko že večstrankarsko sceno o jugoslovanski okrogli mizi."
22,"Kljub nekaterim javnim pozivom, npr. gospoda dr. Jambreka, se je poudarjalo, da je ločitev edina rešitev za odnose med Slovenijo in Srbijo."
17,"Pri tem pa se je pozabilo, da se Hrvaška in Srbija na miren način ne morete ločiti."
10,"In če ju ločujejo politični interesi Slovenije, tem slabše zanjo."
23,"Zaostrili so se odnosi z Markovićevo vlado in od nje nismo ničesar ekonomsko pomembnega iztržili, hkrati pa smo zapustili prizorišče zveznega skupščinskega dogovarjanja."
51,"Sedaj, ko je ob neugodnem ekonomskem položaju in pred resno socialno krizo republike prišlo do možnosti izolacije ali vsaj do slepe ulice slovenske politike, se ponuja plebiscit kot izraz trdne volje in trdne politike, vendar tudi kot nadomestek za vse tisto, kar bi vladajoča politika verjetno že morala postoriti, pa ni."
32,"Res je zadnji čas, da se Republika Slovenija znebi izolacije in vstopi v dogovore o koncu jugoslovanske federacije kot enakopraven udeleženec, sicer ji bodo usodo - plebiscit gor ali dol - nedvomno krojili drugi."
21,"Tudi mednarodne opcije bodo naklonjene vsaki rešitvi, ki ne bo zahtevala povsem nove in negativne rešitve za stabilizacijo tega dela Evrope."
8,"Plebiscit ima lahko torej, predvsem dva konstruktivna pomena."
59,"Prvič, obvezo političnemu vodstvu Republike Slovenije, skupščini, Vladi in predsedstvu, da nemudoma stopi v razgovore z vodstvi vseh drugih republik, vključno s Srbijo pred volitvami in po njih in da sproži pobudo za začetek okrogle mize o Jugoslaviji, ker brez te vrste pogajanja ni možno ubežati ne političnim, tudi nevarnim rešitvam niti ni možno uveljaviti slovenske samostojnosti in neodvisnosti."
16,Stranka demokratične prenove je seveda za tako delo pripravljena ponuditi na razpolago svoje znano bogate izkušnje.
26,"Drugič, plebiscit pomeni tudi določitev meje, ki je politično vodstvo republike, to ali katerokoli bodoče, mislim na skupščino, Vlado in Predsedstvo pri pogajanjih ne more prekoračiti."
9,In ta meja je neodvisnost in samostojnost Republike Slovenije.
22,"Ljudstvo te dežele ve, da ga lahko najbolj opetnajstijo lastni politiki, ker je tega že vajeno, in mora zato sprejeti varnostni ukrep."
28,"Nihče nima pravice v imenu Republike Slovenije podpisati takega dogovora o odnosih v Jugoslaviji po koncu AVNOJ-ske federacije, ki bi Republiko Slovenijo vrnil v položaj podrejenosti in odvisnosti."
21,Zato podpiram ljudsko glasovanje vseh državljank in državljanov Republike Slovenije in vseh državljank in državljanov SFRJ s stalnim bivališčem v Sloveniji.
33,Izjasnijo naj se za ali proti neodvisnosti in samostojnosti Republike Slovenije in s tem izrazijo svoj odnos tako do ustavnega podjetja kot tudi do pooblastil udeležencem dogovora o rešitvi državno ustavne krize federacije.
17,"Dovolite mi, da ob koncu opozorim, da to ljudsko glasovanje ne more biti glasovanje o enostranski odcepitvi."
91,"Naj navedem besede podpredsednika Izvršnega sveta Skupščine Republike Slovenije dr. Jožeta Mencingerja iz njegovega včerajšnjega ekspozeja: ""Ne glede na naštete srednjeročne prednosti pa ni mogoče zanemariti dolgotrajnega prehodnega razdobja splošnega odrekanja, ki bo zelo težavno, saj bo prineslo vsaj začasno pretrganje gospodarskih vezi in izgubo jugoslovanskega trga, ki ga ne bo mogoče hitro nadomestiti in drugič blokado finančnih virov s strani mednarodnih finančnih institucij in dolgotrajna pogajanja o razdelitvi dediščine."" Gospod Mencinger ni nadaljeval s političnimi posledicami gospodarske, finančne in socialne situacije v Republiki Sloveniji ob enostranski odcepitvi, sam pa bom."
19,"Taka država, kot bi bila Republika Slovenija po enostranski odcepitvi, je lahko samo nedemokratična, če hoče obvladovati nastala protislovja."
18,"Kot demokratični prenovitelj nasprotujem taki neodvisnosti Republike Slovenije, ki bi pomenila diktaturo nad njenimi obubožanimi državljankami in državljani."
19,Zato podpiram pogajanja o predloženih elementih konfederalne pogodbe in pozdravljam memorandum o stanju jugoslovanske krize in namerah Republike Slovenije.
16,V tej luči razumem in sprejemam pobudo o sprejemu zakona o plebiscitu o neodvisnosti Republike Slovenije.
9,"Predlagam pa, da zakon določi tudi obvezni predplebiscitni molk."
9,Verjetno po javnem izidu gradiva iz 4.b člena.
8,"Namreč, kredibilnost plebiscita mora biti brez najmanjšega dvoma."
37,"In ta je odvisna med drugim tudi od tega, da glasovalke in glasovalci niso pod nikakršnim političnim ali drugim pritiskom in da torej za veljavnost njegovega rezultata jamči odsotnost propagandne kampanje v zadnjem obdobju pred njegovo izvedbo."
26,"Ne bom vas pa še sam pozval, da se ne bi prepiral med seboj, ker se mi zdi neodvisna Slovenija brez prepira večja utopija kot komunizem."
2,Hvala lepa.
2,Hvala lepa.
7,"Besedo ima Emil Milan Pintar, ga ni."
8,Ivan Tomše v imenu 28 poslancev je napisano.
4,"Spoštovano predsedstvo, spoštovani poslanci!"
57,"K besedi se prijavljam v imenu skupine 28 poslancev, ki je želela osebno na današnji seji skupščine postaviti nekatera vprašanja predsedniku Predsedstva gospodu Kučanu v zvezi z izjavami, ki smo jih sinoči slišali na televizijskem dnevniku TV Slovenije, in sicer je bilo slišati naslednje: ""Preklop iz enega, zdaj veljavnega sistema na lastni sistem ne bo brez nevarnosti."
16,"Če se bodo razmere za delo in življenje bistveno poslabšale, potem to dejanje nima pravega smisla."
52,"Če bodo tu stečaji, če bodo tujci poceni kupovali naše tovarne, če bo brezposelnost, potem bo socialni udar tako močan, da bo postavil pod vprašaj tudi legitimnost oblasti."" Ker gospoda predsednika Kučana ni tu, bi predlagal, da si vsi skupaj naslednja vprašanja, ki jih bom v imenu 28 poslancev, zastavimo vsak sebi:"
32,"Ali je politično modro, da predsednik in mi vsi skupaj v tem trenutku na začetku priprav na samoodločbo naroda navajamo predvsem črne opcije, ki se lahko zgodijo po sprejemu aktov o samoodločbi?"
21,"Drugič, ali je to, kar je bilo sinoči izrečeno na televiziji, osebno stališče ali je to stališče celotnega Predsedstva Republike Slovenije?"
57,"Nadalje, na osnovi pomislekov in dvomov, ki so bili sinoči izraženi, da bo socialni udar tako močan, da bo postavil pod vprašaj tudi legitimnost oblasti, ali je resnično modro govoriti o legitimnosti oblasti že v trenutku, ko ta oblast, skupina poslancev misli izključno na parlament, ko ta oblast sploh še ni sprejela dokončne odločitve o samoodločbi naroda?"
6,Skupina poslancev pa predvsem poziva naslednje.
20,"Podpisani poslanci smo prepričani, da je potreben konsenz vseh vladajočih struktur in vseh strank o pripravah na samoodločbo slovenskega naroda."
34,"Sestavni del konsenza pa mora biti tudi način objektivnega in celovitega informiranja prebivalcev o vseh posledicah, če do samoodločbe pride in tudi o vsem, kaj se bo zgodilo, če do tega akta ne pride."
18,Za takšno pojasnjevanje dejanja samoodločbe pa bomo morali prevzeti velik del odgovornosti vsi in tudi Predsedstvo Republike Slovenije.
1,Hvala.
2,Hvala lepa.
4,Besedo ima Stanko Buser.
2,Spoštovani zbor!
17,"Imel sem napisane druge vrstice, vendar govorci pred menoj so bili dolgi, pa sem jih raje pustil."
4,Naj bom doslej najkrajši.
11,Danes se odločamo v tej skupščini za usodo nadaljnjega našega življenja.
4,To je začetek tega.
31,"No, prepričan sem, da je med nami zelo malo ljudi, verjetno pa nikogar, ki se s temi idejami ne bi mogel strinjati in sem prepričan, da smo glede referenduma vsi soglasni."
26,"Med prva mesta bi prav gotovo tudi postavljal cenjena gospoda Balažica in pa tudi Kocijančiča, čeprav bi iz njunih izvajanj mogoče lahko v začetku drugače razumeli."
20,"Gospod Kocijančič je postavil vprašanje, naj povemo vsem ljudem, Slovencem, da nas bodo dobro razumeli, kaj sledi iz rezultatov referenduma."
16,"Kot sin malega kmeta naj povem naslednje, recimo, ljudem, bolj težko kot danes bomo težko živeli."
42,"Če pa bomo, bo to tudi naša usoda, vendar jim povejmo, da tisto hrano, ki jo bomo jedli, pa če bo tudi v oblicah krompir vsak dan brez mesa na mizi, bo ta krompir naš, ki smo ga pridelali na naših njivah."
23,"Prepričan sem, da bo ta krompir vsak dan debelejši in proti koncu, morda petih let, se bo našlo tudi meso ob tem krompirju."
5,Pa še nekaj kot Zelen.
12,Ta krompir in vso drugo hrano bomo pridelali tudi v zdravem okolju.
3,In še tole.
6,Doslej se je vedno zgodilo naslednje.
5,V Sloveniji smo začeli demokratizacijo.
7,K temu je zelo veliko pripomogla mladina.
15,"Ne časopis Mladina, in mladinci in mladinke pa upam, da bo v bodoče tudi tako."
9,Povsod v naši soseščini v Jugoslaviji smo bili napadeni.
19,"Za karkoli se je pri nas začelo dogajati, za proces demokratizacije in vendar ta proces doživljajo tudi tamkaj danes."
10,"Trdno sem prepričan, da bo tudi v tem primeru tako."
27,"V Sloveniji se začenja, ko bodo spoznali, da so naši plodovi našega plebiscita rodili svoj sad, čeprav v najgroznejših gospodarskih razmerah, bodo tudi oni osvojili našo pot."
27,"Prepričan sem, da bomo takrat prav gotovo našli zopet pot, ki bo svobodna za skupno združevanje in takrat bo čas, ko bomo zaživeli skupaj verjetno boljše življenje."
2,Hvala lepa.
2,Hvala lepa.
4,Besedo ima Mile Šetinc.
3,Poslanke in poslanci!
48,"Najprej bi rad rekel, da se bojim, da bo v vseh težavah, ki nas čakajo, ena od najbolj zoprnih popotnic cele zadeve to vprašanje preštevanja, kdo je za in kdo je proti in seveda tisti, ki je proti, je proti slovenskim interesom naroda in tako naprej, slovenski zemlji."
12,"To se je že začelo na našem zasedanju, kljub opozorilu dr. Bučarja."
16,"Izognil se bom citiranju poslancev, citiral bom samo enega nekoliko kasneje in to v pozitivnem kontekstu."
83,"Najbrž nam je vsem jasno, da je pred nami najtežja, najbolj odgovorna odločitev, kar sedimo v tem parlamentu, in če vemo, da se bo naše tegobno ločevanje od jugoslovanske federacije prej ali slej moralo končati z vseljudsko odločitvijo, naj se ji reče referendum ali plebiscit, kajti ni je vlade, ki bi sama lahko prevzela odgovornost za takšno odločitev, in ni je vlade, ki bi takšno odločitev lahko uveljavila brez take podpore, pa niti najmanj ni vseeno, kako in kdaj bo do plebiscita prišlo."
113,"Slabo pripravljen plebiscit, ki bi izhajal zgolj iz iracionalne podmene, da je prav zdaj in nikoli več kasneje pravi trenutek za plebiscit, pravim iracionalna podmena zaradi tega, ker je očitno bolj stvar političnega instinkta kot pa kolikor toliko kredibilne politične ekonomske, pravne in še kakšne analize. ko smo dobili v uvodu neka pojasnila, recimo, ministra Janše, ko je govoril o tem, da ta podmena temelji, na primer... (mislim, da je tudi iz prejšnjih naših pogovorov o tej temi, bolj internih jasno) na tem, da bo vojska udarila šele po izvedenih volitvah v drugih jugoslovanskih republikah, ali kot je prej rekel Janša, če ga bom pravilno citiral, da bi nasilno popravila takrat vzpostavljeno sliko."
55,"Seveda, je moč, in prav v tem je iracionalnost podmene, to logiko obračati v nedogled na vse mogoče načine in tudi dokazovati ali argumentirati, da je potem že bolj smotrno, da tisti, ki to hoče, to sliko že prej oblikuje po svoji podobi in ne šele kasneje, ko se je že sama po sebi vzpostavila."
45,"Ob tem bi še spomnil na to, da je ob tem govorjenju o vojaškem udaru, da je minister Janša v analizi ob obravnavi ustavnega zakona o ljudski obrambi izrecno poudaril, da praktično ni nobenih možnosti za vojaški udar iz vam verjetno še dobro znanih razlogov."
34,"Skratka, če bi bil ta plebiscit slabo pripravljen, in bi ob tej podmeni, ki sem jo zdaj omenil, puščali popolnoma odprte tako posledice kot ukrepe o izvedbi plebiscita, se lahko konča z negativnim izidom."
21,"Na to je, če je verjeti časopisju, večkrat zelo upravičeno in zelo tehtno opozoril gospod Gros, moj liberalni kolega iz Kranja."
32,"To bi bila gotovo nepopravljiva škoda, ki bi Slovenijo dobesedno prisilila, da svojo perspektivo še naprej in za bog ve koliko časa veže na izid čedalje bolj kaotične in nevarne jugoslovanske krize."
56,"Tudi če bi takšen plebiscitu uspel, pa bi potem nepremostljive težave, recimo, ekonomske, da ne govorim o drugih, pri pripravah na samostojnost Slovenijo prisilile, da se ponižno vrne za jugoslovansko pogajalsko mizo, bi to pomenilo, da je plebiscitarna odločitev sama po sebi le ničvreden kos papirja in slovenska pogajalska pozicija bi bila še slabša kot prej."
22,"Pravniške abstrakcije, kot vidimo tista, da je tudi za sklenitev konfederalne pogodbe potrebna poprejšnja popolna suverenost, so zanimive le za pravno teorijo."
52,"Opozoril bi, da je to zares samo abstrakcija, ker kot je obče znano, v svetu ni nobene konfederacije več, in morda bomo, čeprav verjetno večina med nami v to dvomi, prišli do prve, po dolgem času in sploh prve, ki bi nastala po obratnem vrstnem redu, kot je bilo to doslej običajno."
11,"Skratka ne iz konfederacije v federacijo, ampak iz federacije v konfederacijo."
21,"Jugoslavija in v njej slovenska situacija je unikatna in ni je pravne teorije, ki bi z njo imela kaj dosti zveze."
30,"Ljudstvo Slovenije, ki bo odločalo na plebiscitu, in z njim tudi vso zainteresirano tujino zanima zgolj to, ali bo Republika Slovenija odplula v Evropo sama ali pa v jugoslovanskem konvoju."
10,Ta metafora je bila večkrat uporabljena in verjetno ni slaba.
39,"Sedaj v tujini še prevladuje mnenje, vsaj tako je slišati in brati, da je treba pluti v tem konvoju, pri čemer je sploh ne zanima, kako posamezne ladje vzdržijo zvezo med seboj in kdo, če sploh kdo, jim poveljuje."
32,"Zaenkrat, žal, je prav od te tujine tudi odvisno, ali bo kakšna pobegla ladja sploh sprejeta v pristanišče, in tudi to, ali se ne bo potopila, še preden bo prilezla v pristanišče."
29,"Govorim v imenu poslanskega kluba Liberalno-demokratske stranke, najvišji organ stranke, to je svet, se bo dokončno odločil do torka, ko bomo predvidoma sprejemali oziroma obravnavali predlog zakona o plebiscitu."
50,"No in v tej fazi in stališča poslanskega kluba menimo, da bi določanje konkretnega datuma plebiscita v tem trenutku, ko nimamo ne celovite analize vseh možnih posledic ne načrtov ukrepov za čas po plebiscitu ne objektivnih možnosti, da bi ocenili, ali je jugoslovanska konfederalna pogodba možna, mejila na samomorilsko neodgovornost."
25,"Seveda ne zahtevamo, da bi nam kdo odgovoril, kaj se bo zgodilo, ker to pač ni mogoče in tega od normalnih ljudi ni mogoče pričakovati."
26,"Ampak moramo imeti odgovore, kaj se lahko zgodi, kaj je najbolj verjetno, da se bo zgodilo, in kakšni bodo v tem primeru protiukrepi oziroma ukrepi Slovenije."
23,"Gospod Peterle je omenil, da takšno analizo Izvršni svet ima in da ga ta analiza vodi v to odločitev - čim prejšnji razpis plebiscita."
14,"Mi, vsaj v naši stranki, takšne analize, takšnega načrta doslej nismo videli niti slišali."
21,"In če jo kdo ima, bi prosili, da do torka to tudi predstavi - če že ne celotni javnosti, vsaj poslanskim klubom."
63,"Kajti upam, da ne trdi kdo od predstavnikov Izvršnega sveta, da so te analize že tisto, kar so nam govorili v svojih uvodnih besedah, podanih ustno, brez pisnih ekspozejev, med katerimi smo poleg nekih splošnih in precej meglenih ocen slišali samo nekaj številk, pa še od teh številk so nekatere čisto drugačne od tistih, ki so še pred nekaj dnevi krožile v obtoku."
65,"Seveda se čisto jasno zavedamo svoje odgovornosti, ko podpiramo na videz harmonično plebiscitno euforijo, toda upamo, da se je zavedajo tudi tisti, ki so najprej na vrsti na nos zavračali prvo idejo o plebiscitu, danes pa jo prav tako na vrat na nos ponujajo kot malone edino še preostalo bilko narodovega preživetja in izsiljujejo takšno dinamiko, ki jo lahko naredi celo neuporabno za slovensko osamosvojitev."
45,"Prav tako tudi upamo, da našega stališča ne bodo izrabili tisti, ki so navajeni čez noč spreminjati svoje mnenje o tako usodnih odločitvah, da bi svoje lastno omahovanje prikrili z zvračanjem svoje odgovornosti na nas, češ, oni so nam pokvarili oziroma ukradli enkratno zgodovinsko priložnost."
33,"Kajti tudi mi smo prepričani, da je treba plebiscit razpisati in s tem dati jasno vedeti tako jugoslovanski kot mednarodni javnosti, da Slovenija ne misli pohlevno čakati na nekakšen spontan razplet jugoslovanske krize."
22,"Toda takrat, ko bo plebiscit razpisan, bo moralo biti popolnoma jasno, kakšna je izbira, ali pa vsaj to, da izbire sploh ni."
41,"Vse ljudstvo Slovenije bo moralo nositi bremena te izbire in že sedaj nam je vsem jasno, da bo na začetku teh bremen veliko več kot dobička, in če se bo to ljudstvo čutilo prevarano, teh bremen pač ne bo hotelo nositi."
15,"In kaj to pomeni, si lahko predstavljamo, ali bolje rečeno, si sploh ne moremo predstavljati."
21,"Zato predlagamo, da se v zakon o plebiscitu zapiše določilo, da bo plebiscit razpisan najkasneje v 90 dneh po sprejemu zakona."
33,"To je dovolj širok razpon, da se s tem pred svetom deklarira slovenska volja za pogajanja z legitimnimi predstavniki drugih jugoslovanskih republik in hkrati pomeni dovolj časa, da se ta pogajanja sploh prično."
16,"In če se ne bodo pričela, bo pač jasno, da teh pogajanj sploh nikoli ne bo."
43,"Konkreten datum plebiscita v okviru tega roka pa naj določi Skupščina Republike Slovenije na predlog Predsedstva Slovenije in Izvršnega sveta ob izpolnitvi že naštetih treh pogojev, t.j.: analiza posledic, načrt ukrepov in ocena možnosti za sklenitev konfederalne pogodbe z drugimi jugoslovanskimi republikami."
54,"Na koncu pa samo še tole: glavni argument proti naši zamisli, ki ni od danes in ki smo jo od samega začetka, ko se je ta ideja tako silovito spet pojavila v slovenski javnosti, predstavili tudi drugim slovenskim strankam na internih pogovorih, je prognoza, da februarja, na primer plebiscita ne bo mogoče več izvesti."
28,"To je pač ena od možnih prognoz, čeprav je večina prognoz v politiki tudi v mnogo manj zapletenih situacijah kot je danes jugoslovanska, bolj zaslužila skromnejše ime - ugibanje."
60,"To ugibanje pa ima eno bistveno šibko točko, namreč temelji na predpostavki, da si tisti - mi vemo seveda kdo, recimo, vojska in tisti, ki bi bil z vojsko povezan - ki bi sicer februarja preprečili plebiscit, ne bi upali ignorirati izida plebiscita, ki bi bil, recimo, 23. decembra, pač zaradi njegove mednarodne pravne ali vsaj moralne, če že pravne teže ni."
7,Zakaj bi si potem upali preprečiti plebiscit?
11,"Ali drugače, zakaj naj bi decembrski plebiscit priznali, februarskega pa preprečili?"
6,"Skratka, tukaj se nekaj ne izide."
1,Hvala.
2,Hvala lepa.
10,"Torej, gospod Šetinc, vaš predlog je bil k tretji tezi."
15,"Prosim, če bi ga dali pisno - t.j. o roku 90 dni. prosim, gospod Magajna."
1,Spoštovani!
11,"Preden podam stališče naše stranke, bi na kratko prekomentiral prejšnja izvajanja."
16,"Tudi sam ne vem, kakšne bodo analize in kakšne bodo vse možne ocene razvoja v Sloveniji."
14,"Po moje, nihče v Sloveniji ni sposoben v tem trenutku podati teh natančnih analiz."
30,"Predvidevam pa, da bo decembrska analiza slabša od novembrske, da bo januarska analiza verjetno še bolj negotova in slabša od decembrske in da bo februarska analiza še slabša od januarske."
10,Socialdemokratska stranka ni nikoli nasprotovala ideji o razpisu ljudskega glasovanja.
25,"Menimo, da bi morali poznati voljo ljudstva že davno prej, še preden smo sprejeli deklaracijo, ustavne amandmaje, preden smo začeli z dejanskimi ukrepi in postopki."
13,"Plebiscit postavljamo časovno v sredo tega procesa, čeprav bi moral biti na začetku."
12,"Že prej bi morali opraviti diskusije in razprave, ki jih odpiramo danes."
22,"Pomen ljudskega glasovanja ni samo v tem, da pridobi tako skupščina, vlada in predsedstvo najširšo legitimnost za vse ukrepe v procesu osamosvajanja."
10,"Najširša podpora je pravzaprav pogoj, da bodo naša prizadevanja uspešna."
31,"Uspešna ne morejo biti, v kolikor vsi ne bomo prevzeli tudi del odgovornosti in bili pripravljeni tudi nositi del bremen in težav, ki se bodo prav gotovo vsaj kratkoročno še povečale."
11,"Mislim, da ta odločitev ni zrela in dozorela v zadnjih tednih."
19,Ideja bratstva in enotnosti se je izvotlila že davno prej in jo lahko mirno uvrščamo med oblike nenaravnih ljubezni.
14,"Markovićeva gospodarska politika je sicer ponovno ustvarila iluzijo, da je jugoslovansko skupnost možno rešiti."
17,"Marsikoga so imponirale poteze na področju monetarne politike, zajezitev inflacije, tako imenovani konvertibilni denar, in tako dalje."
14,"Vse bolj spoznavamo, da pomeni obdobje Markovićeve Vlade enega najhujših udarcev za slovensko gospodarstvo."
34,"Nadaljevanje te politike bi povzročilo ne le to, da Slovenija ne bi bila več lokomotiva razvoja, kar pravzaprav že dolgo ni, ampak, da bi se kmalu uvrstili na seznam porabnikov iz sklada za nerazvite."
9,Proces osamosvajanja se ne bo končal z dnem plebiscita.
9,"Tudi, če bo rezultat pozitiven, razporoka ne bo preprosta."
25,"Uspešnost in trajanje le te pa bo odvisno od tega, koliko bomo - kot sem že rekel - po skupnem tehtnem premisleku, vsi pripravljeni prevzeti del odgovornosti."
6,Tudi v tem vidim pomen plebiscita.
2,Hvala lepa.
4,Besedo ima Rajko Pirnat.
19,"Pred dobrim mesecem sem izrazil s te govornice pomisleke proti temu, ali kaže iti v plebiscit iz preprostega razloga."
37,"Takrat je bilo videti, da bo mogoče sprejeti ustavo do konca leta, in referendum o ustavi, ki vključuje v bistvu odločitev o samostojnosti Slovenije, bi imela povsem enak pravni pomen, kot odločitev na plebiscitu, pravni in dejanski."
22,"Zato sem v želji, da se v celoti izpelje pravna konsekventna pot, zastopal stališče, da je bolje vse sile usmeriti v ustavo."
21,"Poleg tega sem imel še nekaj praktičnih pomislekov o glasovalnem telesu, torej o volilnih upravičencih oziroma o glasovalnih upravičencih na plebiscitu."
31,"Medtem je postalo jasno, da ustave ne bo mogoče sprejeti do konca tega leta, hkrati pa je medtem še mnogo bolj kot takrat postalo jasno, da so razmere v Jugoslaviji nevzdržne."
20,"Od takrat namreč je imel Marković svoj znameniti govor, v katerem je jasno povedal, da misli samo še centralizirati Jugoslavijo."
82,"Od takrat je postalo jasno, da ima ena sama Srbska banka štiri milijarde dolarjev izgube, kar misli Marković lepo razporediti po vsej državi, od takrat je vojska ustanovila svojo stranko in začela odkrito groziti konfederalistom, tako imenovanim, in skratka, mnogi drugi se tu še bolj podrobno to našteli, zlasti pa bi rad spomnil na blestečo analizo dr. Glaviča o razdiralnih učinkih Markovićeve politike na prejšnjem zasedanju skupščine, skratka od takrat je res postalo vsakomur jasno, da so razmere v Jugoslaviji postale nevzdržne."
16,"Samostojnost Slovenije je torej edina rešitev, kljub temu, da je težavna in zvezana s številnimi problemi."
7,Za to potrebujemo plebiscit in plebiscit hitro.
18,"Pri tem je seveda treba pripraviti kolikor je mogoče natančne analize in scenarije o tem, kaj nas čaka."
23,"Vendar v zelo spremenljivih razmerah vsega ne bomo nikdar vedeli, čas pa je nedvomno najbolj dragocena dobrina, ki jo imamo trenutno na razpolago."
49,"Položaj je podoben, kot če bi bili na potapljajoči se ladji in se odločali za skok v vodo in da odplavamo stran od uničujočega vrtinca, pri tem pa bi zahtevali še dodatne analize ali je voda mrzla ali ne, kaj je v vodi in kako daleč bomo morali plavati."
18,"Trdim, da bomo v vsakem primeru prišli v vodo, kar pomeni, da nam bo v vsakem primeru slabše."
18,"Gre samo za to, ali nas bo uničujoči vrtinec potegnil vase ali pa se mu bomo nekako izognili."
14,"Zelo se zavzemam za to, da bi prišlo pri odločitvi za plebiscit do soglasja."
17,"Menim, da bi bilo to zelo dobro za odločanje te skupščine in potem za samo izvedbo plebiscita."
35,"Vendar pa bi določanje dolgih rokov za izvedbo plebiscita in pa zahtevanje novih in novih analiz in podrobnih podatkov v teh negotovih, spremenljivih razmerah odložilo v teh časi potapljajoče se Jugoslavije plebiscit ad calendas Graecas."
6,Do plebiscita ne bi prišli nikdar.
56,"Prav tako menim, da pretirano črno slikanje more bitnih težav, ki nas lahko zadenejo - pri tem smo bili nekaterim od takih slikanj priča celo danes - in pa postavljanje ultimativnih zahtev v zvezi z zakonom o plebiscitu prav tako dobra podlaga za izvedbo plebiscita s soglasjem, kajti poudarjam, čas je najdragocenejša stvar, ki jo imamo na razpolago."
23,"V zvezi s slikanjem črnih scenarijev bi hotel pokazati, recimo, na okoliščino, da so morda res indicije, da nam tujina ne bo naklonjena."
14,"Po drugi strani so pa indicije, ki nam kažejo, da nam bo tujina naklonjena."
34,"V zvezi s tem bi opozoril na nedavno izjavo avstrijskega zunanjega ministra Mocka, ki se je sicer zavzemal za ozemeljsko celovitost Jugoslavije, vendar pa je trdil, da je treba uresničitev pravice do samoodločbe spoštovati."
11,Ali pa morda še bolj decidirane izjave koroškega deževnega glavarja Heiderja.
20,"So torej države, ki bodo prej zainteresirane za samostojno Slovenijo in države, ki bodo morda pozneje zainteresirane za samostojno Slovenijo."
31,"Glavno, kar se danes odloča pa ni odločitev o tem, ali bomo ustanovili samostojno Slovenijo ali ne, ampak odločitev o tem, ali bomo vprašali ljudstvo ali želi samostojno Slovenijo ali ne."
25,"In izražanje dvoma o tem, da se ljudje ne bodo znali odločiti, da se bodo odločali iracionalno menim, da kaže preveliko nezaupanje do lastnega ljudstva."
24,"Prepričan sem, da slovenski narod in vse slovensko ljudstvo dobro ve, kaj je dobro zanj in da se bo znalo na podlagi tega odločiti."
27,"Kajti razmere so dovolj jasne in analize ter podatki, ki so bili do sedaj na razpolago, dovolj jasno kažejo, katera je pravzaprav edina kolikor toliko razumna izbira."
14,"Poudarjam torej, da se ne odločamo za samostojnost ampak za to, da razpišemo plebiscit."
6,"Torej, da vprašamo ljudstvo o samostojnosti."
24,"Mislim, da tu naša skupščina ne sme prikazati nikakršne neodločnosti, nikakršnih pomislekov ali ljudstvo kaže vprašati in kaže vprašati hitro, da hitro zvemo odgovor."
16,"Zato vas pozivam, da se o tem čim prej zedinimo in da ljudstvo čim prej vprašamo."
38,"Kajti ne bi hotel biti pred zgodovino član skupščine, ki se niti ni mogla odločiti o tem, ali naj ljudstvo vpraša ali je za samostojno Slovenijo ali ne in je tako zamudila neko priložnost za samostojnost slovenskega naroda."
1,Hvala.
2,Hvala lepa.
2,Tone Peršak.
5,Začel bi z literarno reminiscenco.
33,"Najbrž ste mnogi brali knjige o razmerah v 18 in 19 stoletju Slovenije, ko so cesarski vojaki takratne armade lovili po Sloveniji rekrute in jih s silo vlačili v vojaške enote avstrijskega cesarstva."
27,"Nekaj podobnega se nam - kot je bilo danes objavljeno - ponovno obeta, če bomo vztrajali pri svojem sklepu oziroma pri ustavnem zakonu, ki ga je sprejela ta skupščina."
8,"In, če bomo hkrati seveda ostali v Jugoslaviji."
37,"Tudi to je eden izmed razlogov, za kaj se opredeljujem za razpis plebiscita, čeprav sem eden tistih, ki so bili danes že apostrofirani, ko so pred časom iz raznih razlogov izražali nekatere dvome v zvezi s tem."
30,"Povedal bi še nekaj v zvezi s tem, kako je v Slovenski demokratični zvezi, stranki, iz katere prihajam, na seji sveta, ki je njen najvišji organ, tekla razprava o plebiscitu."
8,Samo nekaj poudarkov iz te razprave bom ponovil.
10,Govor je bil zlasti o političnih razlogih za takšno odločitev.
15,"Eden izmed njih je na prvi pogled mogoče za marsikoga banalen, ampak je vendarle pomemben."
9,To je vprašanje legitimizacije dosedanjih odločitev slovenskega političnega vodstva.
22,"Velikokrat se namreč temu vodstvu očita, da sprejema odločitve, za katerimi ljudstvo ne stoji, in da ljudstvo misli drugače, kot to vodstvo."
19,"Mislim, da je ta plebiscit, čeprav to ni najpomembnejši razlog zanj, tudi priložnost, da se to demantira ali potrdi."
9,Drug tak razlog izhaja iz analize situacije v Jugoslaviji.
45,"Jugoslavija je danes v neki fazi prestrukturiranja in čeprav je seveda to prestrukturiranje oziroma ta sprememba politične situacije v Jugoslaviji sama po sebi pozitivna, ker gre vsaj na videz v smeri demokratizacije, je lahko za prihodnost vsaj nekaterih narodov, ki v tej državi živijo, usodna."
41,"Če se namreč Jugoslavija konstituira kot federacija v smislu zahodnih federacij, v kateri se bodo odločitve sprejemale po načelu, kot je bilo večkrat proklamirano en človek - en glas, bo seveda nujno prišlo do preglasovanja posameznih narodov o praktično vseh pomembnejših zadevah."
10,Torej preglasovanja predstavnikov manjših narodov s strani predstavnikov večjih narodov.
16,In zato seveda tak sistem v večnacionalnih federacijah pomeni nekaj popolnoma drugega kot v enonacionalnih državah.
7,Drug tak vidik so razmere v Evropi.
20,Evropa je prav tako v procesu sprememb razmerij v Evropi in s tega vidika je najbrž čas za plebiscit primeren.
7,Kajti nekatera razmerja v Evropi se spreminjajo.
28,"Po drugi strani pa seveda opažamo tudi že težnje, da se ta razmerja ne bi spremenila tako globalno kot smo mi mislili, da je prav, da se spreminjajo."
9,"Obstaja želja, da se te razmere več ne spreminjajo."
24,"Tudi trenutna konferenca o Evropski varnosti in sodelovanju v Parizu kaže na to, da nekateri najmočnejši politični dejavniki v svetu želijo zacementirati določena razmerja."
28,"Zato se tako imenovanim malim narodom v bistvu pravzaprav že odreka pravica do samoodločbe, za katero se sicer deklarirano izjavljajo tudi vse te velike države oz najmočnejše države."
51,"Mislim, da je prav to eden tistih razlogov, ki nas sili, da to odločitev sprejemamo in da jo sprejmemo čimprej in da vse te, ki želijo ponovno odločati tudi o naši usodi, postavimo pred dejstvo in to v luči tistih proklamacij, ki so jih oni z veliko pompa razglasili in podpisali."
57,"In v zvezi s tem je tudi konkretna pobuda, ki je bila že večkrat izrečena, da je treba povabiti brez kakršnihkoli slabih občutkov, češ, da je videti, kot da si ne upamo sami odločati ali karkoli predstavnike organizacij, kot so evropska konferenca o varnosti in sodelovanju, Evropski svet in OZN, naj spremljajo in tako rekoč nadzorujejo plebiscit."
14,"Seveda ne v smislu kakšne inšpekcije, spremljajo naj tako priprave kot samo izvedbo plebiscita."
26,"In to tudi iz tega razloga, da kasneje ne bo mogoče očitati plebiscitu, da je bil na kakršen koli način neregularen, nekorektno izveden ali karkoli podobnega."
46,"Moram povedati, da to predlagam tudi zato, ker sem kot nestrokovnjak za ta vprašanja marsikaj prebral v zvezi s tem in tako sem prebral med drugim tudi podatek, da več kot pol plebiscitov te vrste prav zaradi takih očitkov mednarodne organizacije niso priznale, tudi OZN ne."
14,"Zato je treba narediti vse, da do te vrste očitkov ne bi moglo priti."
22,"In v tem smislu dajem to pobudo, da pooblastimo predsednika oziroma vodstvo skupščine, da povabi predstavnike teh organizacij k spremljanju tega dogajanja."
32,"No, prav tako nisem strokovnjak za gospodarstvo in enkrat sem že lahko prebral očitek, ki je najbrž šel tudi name, češ, da se pisatelji zdaj vtikajo v gospodarsko politiko ministrov za gospodarstvo."
47,"Vendar bi si vseeno dovolil ponoviti tisto, kar je bilo na Svetu Stranke demokratične zveze tudi rečeno: gre za potrebo po osamosvojitvi Slovenije samo zaradi odvajanja v Jugoslavijo, gre predvsem za to, da je za nas poguben sistem, ki ga v dosedanjem žargonu imenujemo družbenoekonomski sistem Jugoslavije."
15,"Ta sistem je sam po sebi tak, da po prepričanju mnogih ne omogoča pozitivnih sprememb."
37,"In dejstvo, da je to res, kažejo tudi zadnje odločitve Zvezne vlade oziroma predsednika Zveznega izvršnega sveta Markovića, ki se je odločil za ponovno socializacijo izgub, ki so bile zelo verjetno stvar politične špekulacije v določeni republiki."
22,"To je del tega sistem in mislim, da se Jugoslavija taka kot je, preprosto temu sistemu ne more odpovedati, če želi eksistirati."
44,"Seveda pa ta sistem pelje v mnogo hujše posledice kot odločitev za samostojnost, čeprav sem hkrati prav tako prepričan, da nas bo ta odločitev nekaj stala in da bo nedvomno pripeljala do tega, da nam bo kakšno leto celo slabše, kot nam je danes."
16,"Vendar hkrati ponavljam, da vztrajanje v tej situaciji, v kateri smo danes, pomeni mnogo slabšo varianto."
67,"No, naj samo še omenim, tisti predlog, ki ga je še podal gospod predsednik skupščine in Ustavne komisije, in ki je bil na Ustavni komisiji že sprejet, to je predlog, da bi se formirala neka skupina, ki bi pripravila ves tekst stališč, ki bi jih potrdili najprej vodje strankarskih klubov in Ustavna komisija, in ki bi nato sprejeli kot nek spremni ali dodatni sklep k temu zakonu."
37,"Rad bi, da bi podprli ta predlog zaradi tega, ker mislim, da bi lažje sprejeli zakon, sporazum v zvezi s temi stališči, ker bi s sprejemom teh stališč nekatera vnaprejšnja nesoglasja ali pa bojazni mogoče le odpravili."
1,Hvala.
2,Hvala lepa.
5,Besedo ima gospod Zvone Žagar.
4,"Spoštovane dame, spoštovani gospodje!"
12,"Očitno je, da danes gre za ustanavljanje nove države, kljub določenim pomislekom."
4,Zakaj samostojna slovenska država?
16,"Zaradi stanja, ki ga mora nekdo spremeniti, ali smo to mi ali je to zveza, federacija."
21,"Drugi razlog, zaradi gospodarskih razlogov, to je za mene ključni razlog, in tretji razlog, zaradi odločitve, da ustanavljamo samostojno slovensko državo."
7,"To se pravi, zaradi naše slovenske volje."
19,"Tukaj bi rad podprl ugotovitev, ki je bila že dana danes, da te volje do sedaj nismo uspeli posredovati."
12,"Bilo nas je nekako sram, očitno svetu te volje še nismo povedali."
49,"Prav pri teh vprašanjih je največ dvoma, nejasnosti, tako da se nekateri med nami zavzemajo, recimo, za ""Slovenijo, ki bi imela eno lastno nogo, in to levo, druga bi bila pa jugoslovanska."" Recimo, zavzemajo se za slovensko državo, ki bi imela lastno kožo, vendar preko te kože jugoslovansko kožo."
21,"No, nekateri se zavzemajo za samostojnost, ki bi nastala, tako da bi bila nekakšen rezultat prisile oziroma slabega obnašanja jugoslovanskih sosedov."
39,"Recimo, z vsako potezo, do sedaj je bilo tako z vsako potezo Srbije ali pa kogarkoli drugega, ki je bila nekako, recimo, ko so začeli Srbi tepsti Albance, smo postali bolj samostojni, ker smo imeli nekakšen razlog za to."
35,"Nisem za takšno pot, predvsem ne zaradi tega, ker se lahko zgodi, da bodo zginili v momentu razni kamni in skale s kninskih tirov in ne bomo imeli več nobenega razloga, da bi bili samostojni."
10,"Odločitev za samostojnost je poteza, ki je ni potrebno opravičevati."
13,"Nekateri se zavzemajo za samostojnost, ker menijo, da ta samostojnost ni mišljena resno."
29,"To se je tudi danes pokazalo, ker je bil marsikdo presenečen, ker se dogajajo stvari, gre stvar naprej in nekako ne morejo razumeti, da je ta samostojnost mišljena resno."
7,Nekaj še o samem zakonu o plebiscitu.
33,"V razpravah je bilo izpostavljeno več vprašanj, kot je, recimo, datum, potem sam tekst vprašanja, na katerega bi ljudje odgovarjali, potem, kaj bo po plebiscitu in tudi predvsem, zakaj sploh gremo v plebiscit."
11,"Zdi se, da je opozicija formalno za plebiscit, vendar postavlja pogoje."
11,Ali lahko to potem še vedno sprejmemo kot pristanek za plebiscit?
18,"Predlagal bi, da vsaj pogojev ne postavljamo drug drugemu, ampak kvečjemu pomisleke oziroma predloge za razpravo, za razčiščevanje."
23,"Tudi sama zahteva po 60-ali celo 90-dnevnem roku za izvedbo plebiscita je nekako težko razumljiva kot odgovor, ali sem za plebiscit ali nisem."
9,Še nekaj o osnovnem vprašanju plebiscit da ali ne.
13,"Mislim, da je zelo pomembno, da smo sami trdno odločni, v kaj gremo."
37,"Tu se postavlja vprašanje, ali je bolje, da neenotna politika vpraša najprej ljudi, kaj oni mislijo, da naj ta politika počne, ali je pa bolje, da se sama politika najprej odloči in potem to odločitev nekako potrdi."
16,"Prepričan sem, da moramo biti, če že ne drugače, vsaj po strankah oziroma v koalicijskih blokih."
14,"S tega stališča tudi pozdravljam današnje stališče Vlade, ki je v tem smislu pozitivno."
29,"Gre za to, volivci oziroma prebivalci Slovenije, ki bodo volili, želijo samo eno in to jasno sliko in predvsem želijo vedeti, kaj politika, ki jih predstavlja, misli o tem."
5,Še nekaj o samih tezah.
22,"Glede vprašanja se zavzemam za prvo, osnovno vprašanje brez variante, izključno zaradi tega, ker mislim, da bi dodatna vprašanja samo zmedla ljudi."
11,In tudi za prvim vprašanjem so vse možnosti še vedno odprte.
17,"Kaj bo po plebiscitu, to vprašanje ureja 4. teza, je sicer pomembno vedeti, vendar ni stvar zakona."
24,"Potem bi predlagal, da se vključi v samo volilno telo tudi tisti del Slovencev, ki so po svetu, ki so na kakršen koli način."
2,Glede datuma.
8,Datum mora biti določen že v samem zakonu.
5,Določi ga Skupščina Republike Slovenije.
7,"Lahko ga sicer predlaga, nimam nič proti."
19,"Vendar datum mora biti v samem zakonu, ker drugače je to igra z živci, z volivci in trpinčenje ljudi."
12,"To ni potem nič in potem nima smisla, da gremo v karkoli."
10,"Datum mora biti določen, zavzemam se za čim prejšnji datum."
3,Čim prejšnjo izvedbo.
22,"Glede same priprave, datum je namreč povezan z razumnimi pripravami, ki so potrebne z nekim razumnim rokom, ki je potreben za pripravo."
19,"Vendar je treba jasno povedati, da slike ni mogoče pripraviti do popolnosti, ker se vsak dan nekaj novega dogaja."
31,"To bi bilo možno v primeru, če se od sedaj naprej ničesar več ne bi dogajalo, bi imeli možnost, da vse to kar obstaja in delamo in bi se potem pripravili."
11,Vendar se vsak dan nekaj dogaja in zato je to nerealno.
4,Za konec še nekaj.
9,Plebiscit je za mene začetek razmišljanja z lastno glavo.
1,Hvala.
2,Hvala lepa.
4,Besedo ima Miran Potrč.
1,Spoštovani!
12,"Sem za plebiscit, za njega se je jasno izjavila tudi moja stranka."
6,Za njega govorijo mnogi objektivni razlogi.
29,"Toda pobuda za plebiscit, ki naj bi povezovala državljane Slovenije v skupno presojo tako pomembne, da ne rečem usodne odločitve, je bila dana na izrazito neprimeren način, prestižno strankarsko."
31,"Zato upravičeni pozivi na nujno skupno voljo strank in Slovencev in na nujnost plebiscita kot edine oblike izražanja volje ljudi, dobiva tudi priokus popravljanja očitne napake in je zato manj prepričljiva."
6,Kaj je za mene smisel plebiscita?
31,"Z ljudsko voljo potrditi že sprejeto odločitev te skupščine za neodvisno Republiko Slovenijo, ki samostojno in suvereno ureja vsa vprašanja svojega položaja in interesov doma, na lastnem ozemlju in v tujini."
6,Odločitev o samostojnosti torej jemljem resno.
2,In drugo.
40,"Z ljudsko voljo potrjena odločitev, da se v federaciji, v obstoječih odnosih in pristojnostih zveznih organov, ob neupotševanju še teh slabih rešitev ne more uspešno razrešiti kriza gospodarskih in političnih odnosov v Jugoslaviji, predvsem pa tudi ne položaj Slovenije same."
17,"Zame je nesporna ugotovitev, da v odnosih v federaciji, takšni, kakršno jo danes urejamo, Slovenija nima perspektive."
9,"Toda, važno je poleg tega vedeti, kaj po plebiscitu."
12,V kakšnem roku in po kakšnih postopkih bomo uresničevali našo polno neodvisnost.
38,"Ali bo proces osamosvajanja tekel preudarno in postopno, ali bomo potem ob tem upoštevali razmerje v svetu in v Jugoslaviji, ali se bomo o načinu osamosvajanja pripravljeni pogovarjati in iskati tudi kakšno skupno rešitev, če bo seveda mogoča."
35,"Vedeti moramo, ali bomo v Jugoslaviji in v svetu samo v opravičilu navajali našo načelno pripravljenost za dogovarjanje z legitimnimi predstavniki v drugih republikah, ali pa bomo za to dali tudi svoje predloge in iniciative."
15,"Vedeti moramo, ne samo mi, ampak tudi javnost, kako smo pripravljeni na razmere po osamosvojitvi."
21,"Žal mi je, ker moram ugotoviti, da o tem nismo izvedeli prav mnogo iz vseh dosedanjih uvodov predsednika Vlade in ministrov."
8,"In vedeti moramo, kako bomo uresničevali odločitve plebiscita."
44,"Ali bo tudi takrat in ne le sedaj, ko se o njem odločamo, pripravljenost in želja o skupnem dogovoru in medstrankarskem sporazumu, ali bo po plebiscitu Demos izkoriščal, tako kot doslej, svojo minimalno večno za ignoriranje vseh konstruktivnih predlogov opozicije pa tudi naše stranke."
19,"V Stranki demokratične prenove smo za plebiscit, želimo pri njem sodelovati, želimo pa nositi tudi soodgovornost za uresničevanje plebiscita."
21,"Želimo, da bi o njem odločali ljudje svobodno, obveščeni, brez pritiska, brez vnaprejšnjih ocen take ali drugačne odločitve in posamičnih mnenj."
20,"Dosedanje priprave, tudi v skupščini, ne dajejo oziroma upam, da še ne dajejo podlage za tako pripravo in izvedbo plebiscita."
23,"Prav narobe, posamezna mnenja kažejo, da je bolj želja, da bi se vnaprej ocenjevalo, kaj kdo misli, ne pa kaj je resnično rekel."
25,"Zato prosim, da res ne ocenjujete nekih skritih misli, želja ali namenov, to bi konec koncev lahko delal tudi jaz, pa tega res ne želim."
7,"To namreč ni dobro, to poglablja nezaupanja"
46,"V stranki smo prepričani, da je od Demosa odvisno, ali bo vsaj glede tako usodnega vprašanja, kot je plebiscit, iskal možnost skupnega sodelovanja, ali pa bo nadaljeval politiko sporov z opozicijo, kar bo takrat pomenilo tudi sporov med ljudmi, to pa gotovo plebiscitu ne more koristiti."
14,"Želimo le, da je odločitev o plebiscitu sprejeta s kvalificirano večino, kot ustavni zakon."
45,"Da se pred sprejemom zakona o plebiscitu zagotove pisne informacije in analize, ki bodo dostopne ne le delegatom, temveč tudi javnosti in ki bodo pokazale temeljne ocene o tem, kaj pomeni nadaljevanje sedanjih razmer, kaj pa osamosvojitev, in kakšno bo naše temeljno ravnanje po plebiscitu."
15,"Poudarjam, temeljno, kar se nam poskuša očitati, da želimo vse podrobnosti, ki res niso mogoče."
27,"In želimo, da se s posebnimi stališči skupščine, če to že vsaj ne bo mogoče razrešiti ob zakonu, zagotovi skupno razumevanje in skupno izvajanje najpomembnejših odločitev plebiscita."
19,"Tako glede osamosvojitve, kot tudi urejanja bodočih odnosov z drugimi jugoslovanskimi narodi, kot tudi urejanje bodočih odnosov v Sloveniji."
12,"Kdor želi narodovo enotnost, bo najbrž pripravljen sprejeti tudi kakšen takšen predlog."
16,"Kdor pa ne želi, naj pove, da želi sam nositi odgovornost za pripravo in izvedbo plebiscita."
19,"Mi smo za skupno odgovornost, če je volja, jo lahko do naslednje seje, ko bomo sprejemali odločitev, tudi zagotovimo."
30,"To je moja in želja naše stranke, ki želi, da bi bila uspešna ne le odločitev na plebiscitu, ampak, da bi odločitev na plebiscitu bila uspešna tudi v njegovem izvajanju."
1,Hvala.
2,Hvala lepa.
4,Besedo ima Mojmir Ocvirk.
1,Spoštovani!
28,"V svojem kratkem nastopu bi rad odgovoril na centralno vprašanje, ki ga nam je vsem verjetno nevede zastavil gospod Pirnat in pozneje tudi potrdil mojo bojazen gospod Žagar."
29,"Namreč, gre za temeljno vprašanje, ali res sprašujemo slovensko ljudstvo o tem referendumu oziroma ob tem plebiscitu, ali je za samostojnost Slovenije, ali sprašujemo kaj drugega ta slovenski narod."
12,"Odgovor bom podal sproti z razlago vsega tega, kar sem mislil povedati."
26,"Poglejte, mislim, da ob vprašanju ob plebiscitu, ki ga imamo danes na dnevnem redu, nacionalni ponos oziroma nenacionalni ponos, pretirana nacionalna čustva nimajo kaj pretirano opraviti."
10,Zdi se mi danes ta diskusija samo vprašanje izjemno racionalno.
26,"V kolikor to vprašanje ni racionalno, potem tudi ne vem, za kaj bi ga dajali na dnevni red tako pomembnega telesa, kot mislim, da smo mi."
7,"Zakaj menim, da je vprašanje plebiscita racionalno?"
1,Poglejte!
12,Po moje se ob tem plebiscitu odločamo preprosto o novi državnosti Slovenije.
12,"Kolikor vem, danes obvladata slovenski prostor samo dve varianti novega koncepta Slovenije."
10,Ali je to koncept odcepitve ali je to koncept federacije.
2,Druge ni.
27,"Če je to res tako, potem moram ugotoviti, da je z odcepitvijo pravzaprav možen šele rezultat nove državnosti in je konfederacija možna šele kot rezultat vsega tega."
10,"Če je to tako, potemtakem govorimo o izjemno racionalni zadevi."
20,"Če torej vse moje ugotovitve trdijo, potem seveda ne vzdrži vprašanje, ki bo na listu za referendum, za ta plebiscit."
17,"Ne moremo slovenskega naroda spraševati nič drugega kot to, ali je za izločitev iz SFRJ ali ni."
23,"Kajti vsako drugo vprašanje odgovarja pozitivno na predpostavko gospoda Pirnata in Žagarja, in to je, da po tem referendumu ostaja še vse odprto."
10,"Če je to tako, potem seveda tega referenduma ne potrebujemo."
30,"Zavzemam se, in to je moja razlaga tega, da na lističu piše, da tistega dne, ko bo referendum oziroma plebiscit, ves slovenski narod dokončno odloča o usodi svoje nove državnosti."
11,"Rad bi odgovoril še na drugo zadevo, ki ji rečem takole."
3,Vprašanje suhega krompirja.
30,"Po dosedanjih izkušnjah v tem parlamentu ne presenečajo me take diskusije, kot smo jih danes že slišali, da bomo eno leto, dve leti jedli krompir, dokler dolgo ne bo bolje."
33,"Pričakujem do odločitve o referendumu oziroma plebiscitu, da mi Vlada seveda optimistično predstavi program, ki ga bom živel naslednje dve leti, tako da slovenski narod ne bo deležen ne vem kako velikega pomanjkanja."
25,"Poglejte, generacija, kateri pripadam, je pravzaprav doživela v nekem svojem obdobju dosti veliko recesijo, recimo, glede na to, da še nisem tako dolgo na svetu."
8,V tridesetih letih sem živel neko obdobje recesije.
68,"Če lahko za neko obdobje rečem, da je bilo takšno, moram reči, da nisem trpel zaradi stikov s tujino, da nisem trpel ne vem kakšne lakote in podobnih zadev, seveda sem zato optimistično razpoložen in mislim, da je tako tudi prav in da tudi nekateri kazalci v ekonomski smeri, v katero gre ta dežela, meni govorijo o tem, da se mi odpira vse kaj boljšega kot suh krompir."
18,"Zato pričakujem od Vlade, da iz takega programa tak optimizem veje, sicer takšne Vlade preprosto ne morem podpirati."
6,"Mislim, da je to popolnoma jasno."
27,"Zaključujem s tem, da bi morda vendarle ponovili glede na to, da naša stranka danes ne govori veliko - tisto, kar mislim, da bi bilo pametno, vendarle podpirati."
38,"To je vprašanje, ki sem ga že navedel, t.j. poleg tega še daljši rok za pripravo referenduma in točka, ki se je verjetno še nismo lotili, t.j. vprašanje, s kakšno večino naj bo ta referendum izglasovan."
19,"Zavzemamo se za osnovno varianto, osnovna varianta pa je, da z večino volilnih upravičencev izglasujemo neodvisno samostojno državo Slovenijo."
2,Hvala lepa.
2,Hvala lepa.
4,Besedo ima Matjaž Šinkovec.
1,Spoštovani!
15,"Morda so mnoge rezerve do izvedbe plebiscita, ki so bile danes tu podane, razmisleka vredne."
21,"Vendar bi kljub vsemogočim analizam in morda bolj kvalificirani razpravi še vedno ne vedeli, če bomo po osamosvojitvi plavali ali ne."
10,"Če ne skočiš v vodo, ne veš, če boš plaval."
48,"Ne bi želel govoriti vzneseno o tem, kako vesel sem, da mnogi, ki so še nedavno od tega prisegali na Jugoslavijo, danes argumentirano podpirajo osamosvojitev in s tem prispevajo k preseganju notoričnega mazohizma slovenskega naroda, ki si do danes ni upal odrasti in postati enakopraven član mednarodne skupnosti."
5,Žele bi reči predvsem naslednje:
17,"Po izvedbi plebiscita pod mednarodnim nadzorom, z afirmativno odločitvijo, bo pred nami težka naloga pridobitve mednarodnega priznanja."
21,"Kdor je menil, da nas bo kdo priznal, ali nam kaj takega javno obljubil pred našo formalno osamosvojitvijo, se je motil."
13,"Mednarodna skupnost razume predvsem izvršena dejstva, še zlasti, če temeljijo na mednarodno-pravnih aktih."
56,"V sklepni listini Konference o varnosti in sodelovanju v Evropi iz leta 1975 je zapisano, da imajo po načelu pravice narodov do samoodločbe vsi narodi vedno pravico, da popolnoma svobodno, kadarkoli in kakor želijo, določajo svoj notranji in zunanjepolitični status, brez vmešavanja od zunaj: da po svoji volji uresničijo svoj politični, gospodarski, družbeni in kulturni razvoj."
19,"Hkrati je 35 držav, prisotnih v Helsinkih, poudarilo univerzalnost te pravice in pomen odprave vseh oblik kršitve tega načela."
26,"Sam menim, da boljšega trenutka za našo osamosvojitev, glede na razmere tako znotraj kot zunaj tako imenovane Jugoslavije kot je v tem času, ne bo več."
8,"Menim torej, da je treba skočiti v vodo."
12,Zelo se strinjam z današnjo razpravo poslanca Šukljeta in z njegovimi predlogi.
13,"Predvsem nujno je, da v primeru odločitve o plebiscitu sprejmemo vsaj dva sklepa:"
35,"1.) Da o odločitvi o plebiscitu nemudoma obvestimo sosednje in druge evropske države ter druge pomembne države sveta, Svet Evrope, Evropsko skupnost, Evropski parlament in Organizacijo združenih narodov, ter da maksimalno intenziviramo vse mednarodne stike."
13,2.) Da povabimo k mednarodnemu nadzoru plebiscita ustrezne mednarodne in druge tuje organizacije.
27,"Glede samega osnutka zakona sem proti varianti v 2. členu - torej se zavzemam samo za vsebinski del glasovnice, ali naj Republika Slovenija postane neodvisna Država - da - ne."
43,"V 3. členu sem za varianto: ""Na plebiscitu je sprejeta odločitev, za katero je glasovala večina glasovalnih upravičencev, ki so glasovali."" Razmisleka je vredno tudi, da bi prav v zakon zapisali našo željo po mednarodnem nadzoru in je ne dali v poseben sklep."
32,"Zato predlagam, da bi dobili 6.a člen: ""K nadzoru priprave in poteka plebiscita se povabi Konferenco o varnosti in sodelovanju v Evropi, Svet Evrope, Evropski parlament in Organizacijo združenih narodov."" Hvala."
2,Hvala lepa.
4,Besedo ima Spomenka Hribar.
6,"Spoštovano predsedstvo, spoštovani kolegi in kolegice!"
28,"Obžalujem, da ni gospoda Cirila Zlobca, člana Predsedstva tukaj, ker je upravičeno izrazil neko nelagodje oziroma nezadovoljstvo Predsedstva glede na pobudo, kakor je bila dana s strani Demosa."
23,"Rada bi mu namreč pojasnila, da ta pobuda, ki je bila v Poljčah artikulirana, ni nastala iz prestižnih razlogov, ampak iz občutka stiske."
29,"Iz občutka stiske in nemoči ob vsem tem, kako razpada Jugoslavija, kako gre vse nekam v neke čudne kraje, mi pa ničesar ne moremo narediti in ničesar ne naredimo."
38,"Želela bi, da kolegi iz opozicije verjamete, da je na ta način nastala pobuda, da nihče ni prišel gor s tem namenom, da bo nekaj takega predlagal, ampak je nastala v resnici spontano in tako rekoč v trenutku."
14,"Drugo, kar bi želela povedati, je, da je vprašanje, kdaj bo izveden plebiscit, bistveno."
39,"Če ste prej dobro poslušali izvajanje sekretarja za vojsko, našega Janšo, potem ste morali opaziti njegovo izvajanje, ko je ugotovil, da je vojski potreben samo še element, da lahko izvrši - ni nujno - svojo namero, to pa je stranka, politična."
5,Zato so jo tudi ustanovili.
25,"Izjava, da vojska ne more biti nepolitična, saj v vseh deželah varuje vladajočo stranko, je seveda rezultirala v tem, da so svojo stranko tudi ustanovili."
34,"In vsi tisti, ki govorijo o tem, da moramo čakati, da bodo pravi sogovorniki prišli na površje po volitvah, naj se zavedajo, da je edini resnični, pravi sogovornik v Jugoslaviji pač vojska - dejanski sogovornik."
49,"In da bo po volitvah še toliko težje najti drugega sogovornika v tem smislu, da nam lahko tudi zavezniki oziroma zahodne države obrnejo hrbet, potem pač glede na to, da bodo republiška vodstva izvoljena legitimno in bodo rekli, to so sedaj vaše notranje zadeve, sedaj se pa dogovarjajte naprej."
6,Dogovoriti se pa ne bo mogoče.
14,"Mogoče bi dala nekaj mnenj glede na nekatere izjave, ki so bile tukaj izrečene."
19,"Vprašati bi bilo treba - tako je bilo rečeno - ali bodo sosedje in ne vem kdo še, spoštovali našo odločitev."
14,"Torej, plebiscit, suvereno odločanje o svoji usodi in spraševanje okrog, to ne gre skupaj."
26,"In v takšnih zahtevah se izraža naša neka čudna mazohistična narava, kot je prej rekel Matjaž Šinkovec, da ne rečem, nekakšen hlapčevski odnos do nas samih."
15,"Potem so bile izrečene neke kvalifikacije, recimo to, da bo postala Slovenija sirotišnica v Evropi."
21,"Sirotišnica v Evropi bo ostala Slovenija, če bo ostala v Jugoslaviji, ker bo vsa Jugoslavija, v kolikor že ni, sirotišnica Evrope."
26,"To se pravi, da moramo odtehtati ne zahodni standard in kaj nas čaka ter kje smo mi, ampak to, kaj nas čaka, če ostanemo v Jugoslaviji."
4,To so prave primerjave.
10,"Potem je kolego Šetinca zaskrbelo, da bomo prišli ponižno nazaj."
24,"Kakor je mišljen plebiscit, njegovi rezultati, če bodo pozitivni, pravzaprav šele tisti, ki omogočajo pogajanja in razgovarjanje o konfederaciji, in ni nobenega ponižnega nazaj."
19,"Imeli pa bomo, bi rekla, legitimno izraženo voljo slovenskega ljudstva in slovenskih državljanov, da se lahko potem sploh pogajamo."
31,"Če bomo predolgo čakali in se predolgo obirali, se nam lahko zgodi, do tega plebiscita nikoli ne bomo mogli priti, ker ga ne bo mogoče izvesti, ker nam bo lahko preprečen."
68,"Potem te neke čudne jamrarije, ne morem drugače reči, v tem, da nimamo načrtov, da nimamo izračunano, da ne vemo kaj bo in to me pravzaprav čudi, da govorijo, bi rekla, potomci prav tiste politične stranke, ki leta 1941 nič ni razmišljala, nič ni imela izračunano, nič ni predvidevala naprej in morem reči, da tisto odločitev, da tisto odločitev spoštujem, ne glede na to, kaj je potem bilo."
28,"Preračunavanje pa iskanje drobtinic pa, ali bomo jedli suh krompir, ali bom šel na potovanja, mislim, kakor je to normalno upravičen način razmišljanja, vendarle stvari so malo čudne."
14,"Potem, recimo, takšne velike besede, da je plebiscit samomorilna akcija brez kakršnih koli dokazov."
14,"Potem, da je ideja o plebiscitu na vrat na nos, kar seveda ni res."
25,"Če je kdo slučajno bral 95. številko Nove revije, ki ima naslov Samostojna Slovenija, je plebiscit na prvem mestu, potem je sprejem ustave na drugem."
28,"O plebiscitu so ljudje, ki se danes štejejo za člane Demosa, ali pa so vsaj v njegovi bližini, pisali že leta 1987/88, tako da to ne bo držalo."
39,"Res pa je, da v času, ko je obnovila ta predlog Socialistična stranka, smo nekateri, tudi jaz, še vedno pričakovali, da bo to možno narediti s sprejemom in z referendumom o ustavi, tako kot je rekel gospod dr. Pirnat."
32,"Glede vseh teh izračunov, ki jih pričakujemo od Vlade, mislim, da je to seveda upravičeno naliti čistega vina, da se razumemo, da ne bo kdo očital, da želim nekaj skrivati ali karkoli."
51,"Vendarle, vseh izračunov ni mogoče dati, drugič pa bi vendarle rekla tudi to, da je Izvršni svet legitimno in legalno izvoljen in da se pričakuje neko določeno zaupanje, da če trdi, da ima na teh in teh področjih stvari pregledne in dogovorjene in urejene, le vsaj do neke mere tudi verjamemo."
16,"Mislim, da zaupanje, če gremo v tako veliko akcijo, je tudi zadeva, ko ne gre izpustiti."
54,"Potem takšnih besed, da bo bremen več kot dobička, to so, če gremo v plebiscit oziroma glede na njegov izid, mislim, da so te stvari tako na pamet, da je kar hudo in da so veliko bolj na pamet in kot bi pravzaprav smele biti v tem trenutku, ko se o teh stvareh pogovarjamo."
4,Mogoče še tole zadevo.
28,"Izrečeno je bilo, da je od Demosa odvisno, kako bo ta zadeva šla naprej, če bo doseženo soglasje z opozicijo, če bomo šli skupaj, kot se temu reče."
6,"Moram reči, da si osebno želim."
35,"Pripravljena sem ves čas, ki je še na razpolago, žrtvovati, če lahko tako rečem, za te pogovore, za te dogovore, vendar pa si ne želim neke ponovitve dolomitske izjave, kjer je manjšina mirno obvladala večino."
7,To bi bilo vendarle absurdno po volitvah.
38,"Sem za razumne dogovore, v resnici sem za pogovore in za to, da se dogovorimo, kako bomo skupaj nastopili, vendar pa z nekim takšnim spodbijanjem, kot se je tukaj že pokazalo, se bojim, da ne bo veliko uspeha."
44,"Mogoče samo še to, pri pogovarjanju o datumu, ko naj bi bil razpis plebiscita, smo razmišljali seveda tudi o naših zdomcih, Slovencih, ki so v tujini, pa imajo slovensko oziroma jugoslovansko državljanstvo, da bi lahko tudi vplivali na izid plebiscita, ker si oni želijo."
42,"Mislim, da to ni zanemarljiva postavka, in da bi tudi na to morali misliti, čeprav moram reči, da datum, kakor je bil postavljen kakor mislim, da bi moral biti, predvsem temelji na politični analizi možnih posledic, če bi bil razpis plebiscita kasneje."
2,Hvala lepa.
2,Hvala lepa.
4,Besedo ima Franc Zagožen.
4,"Trenutek, replika Jaša Zlobec."
74,"Spomenka, ta replika ne leti nate, ampak tako rekoč na vse razpravljalce doslej, ker imam občutek, kot da glede na to, da naj bi bil danes zgodovinski dan - mogoče tudi bo - da ima veliko ljudi občutek in željo, da bi prišli v zgodovino in prihajajo sem in prebirajo svoje protestne spise, medtem ko bi se morali danes pogovarjati o tem zakonu, o nekaterih variantah, ki so dvojne, o tistih nekaj stvareh, ki nas ločujejo."
29,"Ker v resnici, to se je pa videlo iz vseh teh razprav, namreč vsaka stvar se je že desetkrat ponovila, tako da je popolnoma jasno, kje so te distinkcije."
9,In te distinkcije so vsega skupaj tri ali štiri.
77,"In prosim, predlagam, da se drugi govorniki, ker vidim, da listki še vedno vztrajno hodijo gor k predsedniku Bučarju, in če bomo še dve, tri ure tukaj sedeli se bo ali zgodilo, da bodo ljudje začeli odhajati, in to ne iz obstruktivnih razlogov, ampak ker se bodo tako naveličali kot sem jaz res že naveličan, ali pa bodo postali živčni in utrujeni, ker se spomnite, da smo se včasih ob večernih urah začeli prepirati brez pravega razloga."
41,"In zato bi predlagal, da tisti, ki imajo listke še tukaj in ki nameravajo še govoriti, da se odrečejo svoji veliki vlogi v slovenski zgodovini, ampak bodo pa s tem vsem nam naredili velikansko veselje in jim bomo dali vse priznanje."
11,"Prosil bi predsednika Bučarja, če bi moj predlog dal na glasovanje."
63,"Moj predlog je pa takšen, da se ne govori več teh velikih literarnih projektov, ampak da se striktno govori o členih in da vidimo, in spet ne tako, da vsak poslanec pride gor in reče: jaz pa tako mislim, ampak da se tudi tukaj naredi en minimalen red, ki ga poslovnik morda dopušča, in bi res prosil, da bi šlo to na glasovanje."
1,Hvala.
26,"Te pobude ne bom dal na glasovanje, z aplavzom ste jo potrdili, mislim pa, da nimam te pravice, da bi komu besedo vzel v tem smislu."
4,Pridružujem se temu apelu.
4,"Prosim, Zagožen ima besedo."
4,"Spoštovano predsedstvo, spoštovani zbor!"
15,"Pozdravljam pobudo gospoda Zlobca, vendar bom kljub temu izkoristil pravico, da povem še nekaj besed."
32,"O osnutku tega zakona sem namreč zadnje dni razpravljal in osnutek ni izdelan, tako da bi bil z njim zadovoljen, torej gre vendar za neka razhajanja, ki jih verjetno moramo še razčistiti."
15,"Gospod Šeligo je rekel, da se Slovenci že 500 let odločamo in samoodločamo za življenje."
31,"Mislim, da to drži in da smo bili pri tem celo bolj uspešni kot mnogi večji narodi v Evropi, ki so izgubili priložnost, da bi se dejansko osamosvojili in postali neodvisni."
15,"Mi smo kljub temu zgradili svojo kulturo, gospodarstvo, tudi državne institucije, nimamo pa neodvisne države."
7,In glede tega se je treba odločiti.
45,"Kar se mene tiče, sem se odločil približno takrat, ko sem odrasel kratkim hlačam in verjamem, da tudi velika večina Slovencev želi neodvisno Slovenijo in to ne samo ta generacija, ampak že mnoge generacije pred nami, vsaj 150 let so stari jasni slovenski nacionalni programi."
5,Doslej temu narodu ni uspelo.
7,Ob nobenem razpadanju imperijev mu ni uspelo.
23,"Nikoli tudi ni dobil priložnosti, da bi na tak način, s plebiscitom, z izjavljanjem o tem odločal, ker takih možnosti preprosto ni bilo."
8,"Gre preprosto za odločitev, ali hočemo ali nočemo."
2,Priložnost imamo.
21,"Imamo tudi potrebo, potrebo zaradi samega preživetja in ob tem se ne bi smeli zdaj spraševati, kaj nas bo to stalo."
20,"Vendar smo tudi zadnja leta šli zavestno v rušenje imperija, v Vzhodni Evropi je en tak imperij že močno okrnjen."
13,Kar precej držav in narodov Srednje Evrope se je osvobodilo izpod sovjetskega imperija.
52,"V Sloveniji se je ta proces začel prej in vendar še tega nismo storili in zdaj nam grozi, če bomo manj odločni, kot verjamem, da so prebivalci Slovenije, slovenski narod, ljudstvo Slovenije, da ga lahko utegnemo danes tako zbegati, da bo pozabilo na tisto svojo davno odločitev, da hoče svojo neodvisno državo."
2,Nimamo izbire.
4,Samo dve alternativi sta.
32,"Ali samoodločba s plebiscitom in lastna država, kar je poleg vsega tudi najmanjše tveganje ali pa ta alternativa v tretji balkanski imperij, ki bo nastal, če bomo to dovolili, na razvalinah drugega."
30,"In zato mislim, da smo dolžni storiti vse, da ta plebiscit uspe, nikakor pa ne ga prepovedati, in zato tudi ne razumem dobro teh pobud, naj bi molčali o tem."
29,"Morda res zadnji dan, kot pred volitvami, sicer pa mislim, da moramo ljudi, tudi tiste posamezne dvomljivce, ki so morda postali dvomljivci tudi zaradi našega obnašanja tukaj preprosto opogumiti."
3,Še o zakonu.
70,"Mislim, da bi bilo treba res v zakon zapisati ob sprejemu zakona tudi datum plebiscita, da bo ljudem popolnoma jasno in vsemu svetu okoli nas, da ne bomo zdaj še pomišljali, ali bi ali ne bi, imamo zakon, ampak ne vemo ali bi ali ne bi in zaradi tega si ne upamo reči, kdaj in mislim, da je tudi popolnoma jasno, da se odločamo za tako večino, kot je normalno."
9,"Torej, obvelja volja večine tistih, ki gredo na plebiscit."
25,"Vsepovsod in vselej so, mislim take vrste odločitve izvajali tako in ni razloga, da bi jim zdaj sami postavljali neke ovire, preko katerih ne moremo."
83,"Tako kot recimo trditev, da mora biti to več kot polovica volivcev, bi se lahko kdo drug tudi spomnil, recimo, več kot dve tretjini vseh volivcev, ker gre za novo državo ali kaj podobnega in ob taki razpravi sem danes že rekel, da bi bilo mogoče, recimo, če bi prišlo do kakšnega plebiscita v Ameriki, odločanju o tem, da se podredi na primer, nadvladi Kube, da je mogoče zakon o takem plebiscitu tudi tako napisati, da bi se Američani odločali za nadvlado Kube."
1,Hvala.
2,Hvala lepa.
21,"Po vrstnem redu je zdaj na vrsti kot 21 diskutant Franco Juri, ki se odpoveduje svoji razpravi, zato je na vrsti"
4,22. diskutant Aurelio Juri.
2,Čisto slučajno.
23,"Tudi jaz se bom delno odpovedal svoji razpravi, sledil bom priporočilu kolege Zlobca, zato se bom opredelil zelo kratko za dvotretjinsko kvalificirano večino."
33,"Še nekaj bi opozoril, na potrebo mednarodne politične in pravne verifikacije tega našega dejanja, s tem ne le da povabimo mednarodne institucije, da pridejo na naš plebiscit, ampak, da skupščina zagotovi njihovo prisotnost."
24,"Samo tako bomo lahko mednarodno legitimirali naš plebiscit, samo tako bomo preprečili, da iz rezultata, iz izida plebiscita ne bomo dobili osamitev, ampak osamosvojitev."
64,"Predlagal bi še to, glede na to, da se razprava o plebiscitu začasno prepleta hočeš nočeš z javno razpravo o osnutku ustave, in ker je ustava izoblikovanje ustavnega dokumenta lahko samo posledica plebiscitarno izražene volje ljudstva, predlagam, da po 30.11., ko naj bi zaključili razpravo o osnutku ustave, zamrznemo razpravo do izvedbe plebiscita in do izida tega plebiscita, nato je odmrznemo in jo zaključimo."
1,Toliko.
1,Hvala.
2,Hvala lepa.
3,Besedo ima Aksentijević.
4,"Gospod predsednik, spoštovani delegati!"
12,"Referendum, naglica, vse kar je na hitro, ni dobro, pravi naš narod."
10,Nekateri mednarodni vojaški aspekti in dejstva v prid naši odločitvi.
15,"Priče smo aktivnosti tako vodstva skupščine, Vlade in Republike Slovenije za mednarodno uveljavitev Republike Slovenije."
32,"Če me spomin ne vara, vsi, od predsednika dr. Bučarja, predsednika Izvršnega sveta do predsednika Milana Kučana in drugih so tujim gostiteljem zagotovili, da mi v Republiki Sloveniji ne mislimo na odcepitev."
13,"Da nismo za razbijanje skupne domovine Jugoslavije, temveč, da gradimo temelje nove Jugoslavije."
9,Bolj svobodne in uspešne skupne domovine in slovenskega naroda.
9,Te skupne temelje skupne domovine gradimo z drugimi narodi.
15,"Menim, da bi referendum o odcepitvi ali pa plebiscit postavil na laž naše vodilne politike."
9,"Mednarodna javnost pa ocenjuje, kaj delamo in kaj govorimo."
12,"Naš narod pravi, vola se drži za roge, človeka pa za besedo."
22,"Žal nimam takih prič, kot je koroški deželni glavar, ampak verjetno je nekaj bolj drobnih rib mednarodnega vidika, ki bodo to potrdili."
29,"Iz tega našega slovenskega prostora se postavlja kot pogoj za gradnjo skupne domovine, da se v drugih republikah organizirajo in izvedejo svobodne večstrankarske volitve, in to se sedaj dogaja."
23,"Makedonija je že večstrankarska republika, Republika Bosna In Hercegovina tudi, čez 12 ali 15 dni bosta to postali tudi Črna Gora in Srbija."
11,"Vprašanje je, zakaj se našim vodilnim politikom iz Demosa tako mudi."
13,"Zanima me, kaj je to, kar nas v ta zgodovinsko usodni korak sili?"
26,"Posebej, ker smo imeli negativno zgodovinsko izkušnjo s plebiscitom, ki ga je slovenski narod drago plačal v teh 70 letih z izginitvijo iz matičnega koroškega prostora."
17,"Moti še nekaj, ker je bila pozicija še pred 10 dnevi ŕ priori proti ideji o plebiscitu."
21,"Kaj se je zgodilo in to tako dramatičnega v teh desetih dneh, da je spremenilo našo miselnost, to je miselnost Demosa."
30,"Ko gledamo mednarodna dogajanja, danes nam to miselnost potrjuje tudi konferenca v Parizu, da mednarodna skupnost prav zaradi svoje lastne varnosti in posledic ne podpira te težnje vodilnih v Demosu."
7,To ocenjuje kot razbijanje skupne domovine Jugoslavije.
12,"Sliši se tudi, da nam grozijo z bojkotom, in to z gospodarskim."
9,"Videli pa smo, koliko smo odvisni od jugoslovanskega trga."
15,"In kakšni bi bili, bi bila škoda, če bi se nam zaprl tudi mednarodni trg."
10,"Naj opozorim tudi na drugi vidik, na obrambni vojaški vidik."
14,"Preprosta matematika pove, da bo po odcepitvi Republika Slovenija sedemkrat šibkejša, kot je danes."
9,To je sedemkrat bolj bo ogrožena naša lastna varnost.
26,"Poleg vsega, lastna vojska nas bo v tem prehodnem obdobju stala dvakrat več kot nas stane danes in da ne naštevam drugih argumentov s tega področja."
46,"Mogoče se mi kot odgovor ponuja to, da je Predsedstvo SFRJ ponudilo rešitev ustavne krize v Jugoslaviji s predlogom, da se mora ljudstvo na referendumu odločati, za kakšno Jugoslavijo se zavzema, potem pa bi se vodstva na osnovi volje ljudstva dogovorila in pogajala o bodoči Jugoslaviji."
48,"Če je to odločitev v kontekstu take politike, da vodstva z referendumom dobijo legitimno pravico ljudstva za dogovarjanje, potem zaposleni v oboroženih silah SFRJ to podpiramo in pri tem me moti naglica, saj v drugih republikah še niso izvedli svobodnih večstrankarskih volitev in prišli do možnosti legitimnega pogajanja."
15,"Če bi mi lahko kdo odgovoril na vprašanje, čemu takšna naglica, bi mu bil hvaležen."
27,"Če je to hipoteza malega Janezka, pač vsak narod ima svojega malega Jokico, potem je to, blago rečeno, neresno priti pred skupščino s hipotezo kot kronskim argumentom."
27,"Navajam: ""Ustvarja se pogoj za vojaški urad, če bo v Srbiji izgubil Milošević."" Nekdo lahko postane minister, lahko je v zmoti, vendar za to je sam odgovoren."
27,"Vendar pa takoj, ko skupščina sprejme njegovo zmoto kot svoj argument, to ni več ministrovo mnenje in njegova napaka, temveč dobi težo doma, ki ga je sprejel."
2,In nazadnje.
42,"Predlagam spremembo amandmaja k 2. členu zakona o plebiscitu, da se opredelimo z ""da"" ali ""ne"" in da se črta iz zadnjega stavka 8. člena beseda ali besede: ""ali zaradi služenja vojaškega roka,"" dalje da ostane v tekstu, ker to ni potrebno."
15,"In mi v armadi bomo glasovanje o tem zagotovili v naših enotah, tako kot doslej."
15,"In da se odločimo za varianto v 4. členu, ker in če želimo Jugoslavijo obdržati."
1,Hvala.
2,Hvala lepa.
15,"Torej, opozarjam vse delegate, ki dajo predlog za spremembo predloženega besedila, da to naredijo pisno."
3,"Nace Polajnar, prosim."
11,"Vesel sem te pobude, ki jo je dal gospod Jaša Zlobec."
18,"Zdi se mi pa, da sploh ni liberalna in zato s spoštovanjem jo še bolj vzamem na znanje."
50,"Vendarle, od naše stranke ni še nihče govoril, pa bi si vzel nekaj minut zlasti še zato, ker je naša stranka bila med tistimi, na nek način z veseljem pograbila idejo socialistov ali če povem, celo nekaj prej smo že razmišljali o tem možnem razpletu jugoslovanske krize, s slovenskega stališča."
9,"Je pa to res domača naloga, ampak bog pomagaj."
31,"Pred časom sem že pred tem zborom rekel, da ni glavno vprašanje, kako se bomo obnašali do Jugoslavije, ampak, ali smo pripravljeni in tudi odločni živeti po svoji volji in pameti."
23,"Pripravljeni ne bomo nikoli, ker smo navsezadnje podobni študentu, ki ni nikoli, če je dovolj kritičen, prepričan, da je povsem pripravljen na izpit."
20,"Odločni pa smo menda že kar nekaj časa, saj to, kar počnemo zadnje čase, vendar pomeni poskus živeti po svoje."
24,"Če moramo to sedaj povedati kot državljani te dežele, zame pomeni, da vsakdo vzame nase del bremena, če se odločimo za neodvisno državo Slovenijo."
26,"Plebiscit ni zgolj izrekanje o tem kaj hočemo, ampak odločitev, da je vsakdo, ki se bo izrekel za to podjetje, pripravljen tudi živeti na nov način."
24,"Če bi zdaj vedeli, kakšen bo ta način, recimo, da bi bil to raj pod Triglavom, tedaj spraševanje ljudi morda ne bi bilo potrebno."
48,"Izrekanje o plebiscitu je tedaj naše prepričanje, da znamo in zmoremo živeti po svoji volji in pameti in da bomo ob obiskovanju bližnjih in daljnih sosedov v Jugoslaviji in Evropi, ki si bomo kot sosedje izmenjevali dobrine ali si tudi kaj izposodili, nosili v popotni culi svojo južno."
13,"Če pa bo cula prazna, tedaj bomo vedeli, da smo jo spraznili sami."
32,"Odlaganje bremena, ki se mu reče življenje v Federativni Jugoslaviji pa mora biti hitro, vendar previdno, da ga ne bomo spustili na prste in verjamem, da bomo na prste vsi dobro pazili."
11,"Res pa je, da moramo pri tem spuščanju reči skupaj: zdaj."
2,Hvala lepa.
2,Hvala lepa.
4,Besedo ima Milan Balažic.
0,...
0,...
1,Dobro.
2,Hvala lepa.
3,"Marcel Štefančič, potem."
8,"Spoštovano predsedstvo, spoštovane gospe poslanke in gospodje poslanci!"
27,"Bilo je povedano veliko besed, kot se spodobi za tako veliko dejanje in bodisi, da je zgodovinsko tako ali drugače, ne vem, o tem bom sodil čas."
15,"Tukaj smo poslušali velike besede politikov, ekonomistov, filozofov, sociologov, poetov, znanstvenikov, oficirjev, tudi Jašo Zlobca."
45,"Ne bom govoril niti v svojem imenu niti v imenu stranke, ki ji pripadam, ampak v imenu volivcev, ki so mi še danes, da ne rečem že kdaj prej tudi, približno takole rekli, preprosto, kot je bil nekoč citiran tisti grafit: ""Dost'mam""; oni pravijo: ""dost'mamo."
22,"Pojdimo vendarle že enkrat in delajmo, naj nas pustijo delati tako kot znamo, saj vendarle znamo delati in lahko delamo še boljše."""
10,"Torej mnenje ljudstva, tistega, ki me je volilo, je takšno."
3,Brez velikih besed.
36,"Kar zadeva pa tekst zakona, moj predlog, je, da bi se v 3. členu ob besedilu, ali naj Republika Slovenija postane neodvisna država, namesto tega trenutnega glagola ""postane"" morda uporabil esencialno čvrstejši, čeprav kratek pomožnik ""bo""."
10,"Seveda v konjuktivu: ""ali naj bo Republika Slovenija neodvisna država."""
2,Hvala lepa.
3,Ste želeli replicirati?
4,"Replika, potem pa diskusija."
4,Ciril Kolešnik ima besedo.
3,"Spoštovani predsednik, spoštovani!"
7,"Vem, ta utrujenost in bi rekel naslednje."
16,"Če bi gospod Jaša Zlobec tisto predlagal ob 16.00 uri, potem bi to vzel zelo resno."
27,"Kljub temu se odrekam vsem literarnim poskusom, ne morem se pa odreči tej pravici, da se pred parlamentom izjasnim oziroma, da povem, kaj o tem zakonu mislim."
11,"In to kar povem, povem kot Slovenec in državljan Republike Slovenije."
10,Nisem za odlašanje in iskanje argumentov na argumente v neskončno.
16,"Sem pa za upoštevanje in to mislim, da moramo upoštevati, le en in to najpomembnejši argument."
7,"Le svoboden, državotvoren narod ima svojo prihodnost."
8,"Narod, ki te svobode nima, je mrtev narod."
20,"Ob tem pa naj opozorim še na to, da smo v preteklosti vse prepogosto našo usodo zaupali v roke drugih."
10,"Idealnih pogojev za takšno dejanje, kot ga sedaj pripravljamo, ni."
9,V politiki je cenjena sposobnost biti maksimalen v minimalnem.
3,In še to.
14,"Iz tega pekla, v katerem se nahajamo, zmoremo v nebesa svobode samo preko vic."
22,"In čisto na koncu, preden se dotaknem samega zakona, bi le parafraziral prastari vic, kot odgovor gospodu Ocvirku, na tisti suhi krompir."
44,"Osebno raje jem krompir tudi pet let kot to, kar gospod Ocvirk predlaga, da bi jedli krompir in ob tem radiral stavek za stavkom iz optimističnega programa Izvršnega sveta in žvečil dobro ali slabo celulozo iz naših prestarih papirnic dve leti ali kaj podobnega."
22,"Kar se tiče zakona, sem pristaš tega na prvi strani, prvega predloga, torej, da zakon sprejemajo zbori Skupščine Republike Slovenije enakopravno itd."
8,Potem sem pri 2. členu za osnovni tekst.
30,"Pri 3. členu za varianto, pri 4. členu za osnovni tekst in ne za varianto, zlasti ne za variantni 4.a in 4.b, ki povsem ne sodita v zakon."
13,"V 5. členu sem za varianto, da se črta drugi stavek in konec."
2,Hvala lepa.
2,Hvala lepa.
4,Besedo ima Sonja Lokar.
4,"Spoštovano predsedstvo, spoštovani zbor!"
21,"Prav je imel na začetku te razprave gospod Voljč, ko je povedal, da prenoviteljem ni mogoče očitati, da smo slabo organizirani."
34,"Pomembnejše pa je tokrat nekaj drugega, namreč to, da v tej stranki ne poznamo demokratičnega centralizma, ampak se v njej združujemo suvereni državljani, samostojno misleči, svoji vesti in čutu odgovornosti za skupnost zavezani ljudje."
27,"Pri vprašanjih, ko gre za nepreklicne in vse ljudi te republike zavedajoče odločitve, se noben poslanec, po mojem mnenju, ne bi smel čutiti zavezanega predvsem strankarski disciplini."
13,"Razprave v moji stranki so mi pomagale, da sem si ustvarila lastno stališče."
12,Zanj pa pred sodbo ljudstva in pred zgodovino vso odgovornost prevzemam sama.
26,"Zato menim, da naj o zakonu o plebiscitu odloča ta skupščina z dvotretjinsko večino kajti če bi to dosegli, bi ustvarili politične pogoje, da plebiscit uspe."
7,Kaj je prava vsebina usodne plebiscitne odločitve?
11,"Na prvi pogled je vprašanje, zastavljeno v zakonu o plebiscitu, absurdno."
10,"Sprašuje namreč o nečem, o čemer je ""plebiscit"" že bil."
22,"Ta plebiscit so bile volitve, na katerih ni bil izvoljen niti en poslanec, ki ne bi prisegel na samostojno, suvereno slovensko državo."
17,"Pravo vprašanje plebiscita je tako skrito v njegovi interpretaciji, torej v 4. členu tega zakona o plebiscitu."
9,"Pooblastila, vezana na izid plebiscita, morajo zato biti nedvoumna."
31,"Povedati je treba, da bo samostojna Republika Slovenija storila vse, da bi dosegla konfederalni položaj Slovenije v demokratični Jugoslaviji in šele, če to ne bi bilo mogoče, mirno razdružitev te federacije."
33,"Sama se za tako formulacijo 4. člena zavzemam zato, ker menim, da je to tista pot, ki je za izhod Slovenije iz jugoslovanske ustavne krize v vseh pogledih najmanj boleča in najmanj tvegana."
41,"Nič, kar so nam ministri danes povedali o tem, zakaj je boljša enostranska razdružitev, preden smo vse poskusili, da bi Jugoslavija ne razpadla, me ni prepričalo. 4. člen, ne v svojem osnovnem tekstu ne v drugi varianti zame ni dovolj jasen."
72,"Kdor namreč tako sprašuje ljudi v plebiscitnem vprašanju, v 4. členu pa pušča nejasno svojo namero poskusiti ostati v prenovljeni Jugoslaviji, bodisi priznava, da čas še ni pravi za tisto pravo, usodno vprašanje: konfederacija ali enostranska razdružitev (in jaz sama tudi mislim, da čas še ni pravi) in ali da ga je strah končnost plebiscitne izbire. (Mene ni.) Ali pa, da namerava kasneje rezultate plebiscita razlagati tako, kakor mu bo bolj ustrezalo."
4,To pa želim preprečiti.
17,"Zato sem za to, da se v 4. členu dodata še 4.a in 4.b člen."
8,"Še o tem, zakaj je treba vprašati ljudstvo."
28,"Zato ker mora ljudstvo samo odločiti o pogajalskih izhodiščih svojih legitimnih predstavnikov takrat, ko bo na dnevnem redu pravo vprašanje: konfederalni položaj Slovenije v Jugoslaviji ali dokončna razdružitev."
38,"Zato tudi terjam, ne zase, ampak za vse ljudi v Sloveniji, da nam Vlada v vprašanjih, ki jih je sprožil Milan Balažic in jih je potem dopolnjeval tudi Šuklje, nalije čistega vina in nam zajamči točnost predočenih podatkov."
12,"Za to, da vlade prevzamejo odgovornost v takšnih situacijah, vlade sploh imamo."
7,Kdaj je čas za preverjanje volje ljudstva?
24,"Mislim, da takrat, ko je to najbolj smiselno in po moji oceni je to takrat, ko bodo sogovorniki v drugih jugoslovanskih republikah postali legitimni."
30,"In seveda tudi takrat, ko je to še možno, kajti ne delam si iluzij, da bi bilo vse, kar nam je Janez Janša povedal, golo iz trte izvito strašenje ljudi."
4,Še nekaj bi rekla.
34,"Mislim, da je treba zelo paziti, da izberemo čas plebiscita tako, da si s tem ne bomo poslabšali pogajalske pozicije s tistimi, ki objektivno v Jugoslaviji in v svetu soodločajo o naši nacionalni usodi."
32,"Zato mislim, da je pametno v zakonu jasno postaviti, kdo naj bo tisti, ker gre očitno za zelo zapleteno in politično delikatno vprašanje, ki naj odloča o tem, kdaj se razpiše plebiscit."
14,"Mislim, da dve tretjini parlamenta na pobudo Predsedstva in po predhodnem mnenju Izvršnega sveta."
13,Torej se opredeljujem za osnovno besedilo 5. člena zakona in ne za varianto.
30,"Še o tem, kdaj je jasno izražena volja ljudstva: Mislim, da takrat, kadar glasuje ZA večina vseh glasovalnih upravičencev, se pravi kvalificirana večina, kot je to predvideno v 3. členu."
19,"Ne vidim razloga, zakaj bi se bali, da ljudje ne bodo prišli in izrekali svoje volje glede tega vprašanja."
36,"Formulacija, naj bi šlo samo za večino tistih, ki pridejo na volitve, mislim, da kaže na to, da ne zaupamo prav dobro v odločenost ljudi, da si izberejo lastno pot in se odločijo za suvereno Slovenijo."
10,Še nekaj bom rekla in s tem bom tudi končala.
18,"Za svobodo in samostojnost Slovenije sem pripravljena, če je to potrebno, jesti, ne samo krompir, ampak tudi travo."
33,"Nikomur pa ne nameravam dovoliti, da bi ne samo mene, ampak vse ljudi v tej državi, potisnili v položaj, ko bomo travo jedli zaradi neumnosti, in ne zato, ker nismo imeli pametnejše izbire."
24,"Slabo pripravljen in samo v Demosove roke položen plebiscit, zame ne bi bil dovolj veliko jamstvo, da se nam ne bo zgodilo prav slednje."
7,"Zato: ZA plebiscit, vendar ne za kakršnegakoli."
30,"Ne moremo namreč zaupati ljudem, ki so se glede tako pomembnega vprašanja, kot je vprašanje razdružitve ali če hočete odcepitve, v času od volitev do danes že nekajkrat javno premislili."
1,Hvala.
2,Hvala lepa.
4,Besedo ima Marjan Starc.
4,"Spoštovani kolegi, spoštovano predsedstvo!"
12,"Nisem literat kot gospod Zlobec, zato bom bolj telegrafsko povedal nekaj tez."
19,"Drugo bi želel poudariti, tudi da nisem član nobene stranke, in da tudi nisem nikoli bil član nobene stranke."
44,"In tudi nisem prišel v parlament kar tako z ulice, ampak so me izvolili volivci, zato se pridružujem mnenju kolega Štefančiča, da bom poleg svojih občutkov in svojega lastnega mnenja poskušal, kolikor je mogoče in kolikor se z volivci pogovarjam, reflektirati tudi njihovo mnenje."
24,"In tudi v tej zadevi sam sebi odgovarjam s svojimi volivci in strnem lahko to mnenje, čimprej se odločite in omogočite nam čimprej plebiscit."
29,"Sam tudi kot direktor, ki se ukvarja s tem že 16 let poklicno in je moje delo odločati se in ne mečkati in vem, da je najslabša odločitev neodločitev."
8,"In danes je trenutek odločitve, ne pa neodločitve."
3,Ali slaba odločitev.
21,"Ko sem poslušal kolega Balažica, in vrsto drugih poslancev, sem se spomnil epizode iz filma, ki sem ga gledal prejšnji teden."
21,"Kratke epizode o dveh mladih, nedolžnih ""tinejdžerjih"" sta se začela sestajati, sta začela razmišljati, sta čutila potrebo, da naredita tisto stvar."
15,"In sta se začela pogovarjati in tudi prišla do konsenza, da bosta naredila tisto stvar."
36,"In potem sta se začela pogovarjati in tako naprej, ampak da je treba tukaj temeljito premisliti, se pripraviti, temeljito analizirati in sta se zmenila, da se dobita čez en teden, in da bosta naredila tisto reč."
21,In sta se vsak pri sebi doma temeljito pripravila in prišla na ta dogodek in potem se ta dogodek ni zgodil.
31,"To je to, na to me spominja to mencanje, vendar mislim, da to mencanje ni tako ""tinejdžersko"" in nedolžno, bojim se, da se poskuša zavlačevati s to odločitvijo z določenimi razlagami."
19,"Tudi Slovenci smo priče, smo udeleženci in smo tudi žrtve, nekega zgodovinskega poloma, zgodovinskega razpada, neke prevare tega stoletja."
18,"Vzhodna Evropa ne razpada samo vojaško, politično in imperialno državno, ampak razpada in se razkraja kot družbenoekonomski sistem."
7,In mi smo tragične žrtve tega razpadanja.
44,"Evropa se danes ne deli oziroma nastaja nova delitev v Evropi, ne več na Vzhodno in Zahodno Evropo, ne več na komunistično, socialistično, kapitalistično, ne več na vojaško tako ali enako, ampak postaja nova delitev med revno in nerevno Evropo oziroma še bolj grozljivo."
7,Postaja delitev med lačno in nelačno Evropo.
16,"Danes mora Amerika že pošiljati UNRA pakete v Sovjetsko zvezo, ker so ljudje tradicionalno, fizično lačni."
15,"Gorbačov je danes zaprosil kolege v Franciji, naj jim pošljejo hrano, ker so ljudje lačni."
9,To je posledica te zgodovinske zablode in razvoja dogodkov.
16,"Kaj vse se bo dogajalo v odvijanju nadaljnje usode tez vzhodnoevropskih narodov, še nihče ne ve."
29,"Zahodno Evropo in Ameriko skrbi samo ena stvar, skrbi, kako ne bi ta razpad, ta tragedija, 300, 400 milijonov ljudi, preveč destruktivno vplivala in destabilizirala Zahodno Evropo in Ameriko."
17,"Samo to je njihova preokupacija, ne pa status quo, kje bodo meje, kaj bo naredila posamezna država."
4,To je njihova preokupacija.
24,"Ker tu se bodo, namreč, pojavili v naslednjih letih zelo hitro milijoni in milijoni in milijoni lačnih beguncev, ki bodo rinili proti Zahodni Evropi."
3,To je to.
8,In mi se moramo v tem kontekstu odločiti.
42,"Vse te naše pesmice o demokraciji, o tržni ekonomiji, o privatizaciji - to so zelo lepe pesmice, samo preden bodo te stvari začele delovati, da bo naš sistem učinkovit, da bo naš sistem bogat, srečen, zadovoljen, to bo dolga pot, zelo dolga pot."
4,In še zadnji poskus.
31,"Bil sem mogoče tudi malo naivno optimist, ko smo aplavdirali Markovićevemu poskusu s tem antiinflacijskim programom, ki je bil varianta Sachsovega modela, vendar je že imel v stvari vgrajeno balkansko prevaro."
50,"Prvič je bilo že samo to, da čisto strokovno-tehnično ta model za tako heterogeno državo, federalno, s tako različnimi federalnimi enotami, s tako različnim nivojem gospodarskega razvoja, preprosto ne more funkcionirati že čisto tehnično, ker realni tečaj dinarja v Makedoniji je čisto nekaj drugega, kot realni tečaj dinarja v Sloveniji."
5,In v vseh drugih zadevah.
17,Tako da tega balkanskega prostora ne moremo spraviti na skupni ekonomski imenovalec; preprosto tega ni možno narediti.
21,"In ta avantura nas je stala 10 in mnogo več procentov družbenega proizvoda letos, s tem, da smo ga balkansko zapravili."
52,"Iti v nek tak protiinflacijski program, s takimi drastičnimi rezi družbenega proizvoda, proizvodnje in ekonomske aktivnosti in potem v nekaj mesecih vse skupaj ponovno zapraviti in tako lahkotno dopustiti ponovno hiperinflacijo, to je genocidni greh za neko ekonomijo in za te bele miši - in mi smo bele, poskusne miši v teh laboratorijih."
17,"Zato mislim, da si ne moremo več dovoliti biti poskusne miši, da drugi delajo eksperimente z nami."
17,"In moramo svojo usodo vzeti v svoje roke in - pravi ali nepravi trenutek - preprosto, druge alternative nimamo."
37,"Zaradi tega menim, da bi moral biti plebiscit že pred koncem leta - moramo namreč ljudem v tem trenutku vsesplošne apatije, bojazni, strahu pred jutrišnjim dnem, pokazati - ne iz ne vem kakšnih špekulativnih razlogov, vizijo, moramo pokazati vizijo."
4,In ta vizija obstaja.
12,Mi moramo ljudem dati upanje in vero in neko hrepenenje v bodočnost.
7,"In to obstaja, in mi to imamo."
20,"Madžarska, kot krščanska enovita država, enovit narod, je že v Svetu Evrope in bo zelo hitro postala članica Evropske skupnosti."
9,"Poljska prav tako, ne vem, kako bo s Češko."
31,"Mi, kot Jugoslavija, nimamo nobenih šans, da bi Evropa prišla na Balkan; namreč, če bomo mi evropeizirali Balkan, in zakaj bi si mi to tudi prizadevali, da mi to delamo, zakaj."
39,"Moramo gledati nase in tudi ekonomski empirčni podatki kažejo po vojni, da majhna država, majhne državice niso po uspešnosti in po gospodarski rasti in doseganju rezultatov narodnega dohodka na prebivalca nič slabše od velikih ali največjih ali velikih držav."
21,"Nasprotno, v veliko primerih so manjše državice hitreje rasle, dosegale večji narodni dohodek na prebivalca v moderni, sodobni, odprti, tržni ekonomiji."
11,"Zato glede same majhnosti Slovenije ni nobene bojazni, da nimamo šans."
4,Odvisno je od nas.
14,"Drugo, smo najbolj zahodna komunistična država, tudi geografsko smo najbolj zariti v srce Evrope."
11,"Ekonomijico 2 milijona ljudi je moč zelo učinkovito, pragmatično menedžersko obvladati."
52,"Tudi naša mentaliteta v vseh teh naših doktrinacijah zadnjih dvajset, trideset let, zablode, kulturna revolucija in vse te stvari - vseeno niso popolnoma izničili tržništva in podjetništva in teh zadev, tudi mislim, da nismo popolnoma pokvarili in izrodili tradicionalnih delovnih navad in varčnosti slovenskega človeka, mislim, da je še nekaj tega v nas."
15,"In samo to je tisto, s čemer bomo ponovno v Sloveniji uveljavili Evropo, samo to."
34,"Vse te velike ideje o demokraciji, nekih poslovnih, poslovodnih bravurah ŕ la Grubelič in take stvari, tega se moramo znebiti čim prej, se povrniti k tradicionalnim slovenskim vrednotam, začeti delati in uveljavljati Evropo doma."
1,Hvala.
4,Besedo ima Marija Lončar.
43,"Sedanje gospodarske razmere v Sloveniji so kritične, zahvaljujoč Markovićevem programu, ki je delovno intenzivno in izvozno orientirano gospodarstvo popolnoma izčrpal in ga predvsem v Sloveniji pripeljal do popolnega bankrota, tako da Slovenija v sedanjih razmerah v Jugoslaviji ne more dejansko nič več narediti."
10,"Še manj pa izgubiti, ker nas je čas popolnoma pregazil."
26,"Kot primer lahko vzamemo Srbijo, ki že nekaj mesecev uveljavlja popolno samostojnost, vodi zaščitno gospodarsko politiko, koncentrira kapital v svojih bankah in intenzivno prestrukturira gospodarske panoge."
4,Naše gospodarstvo se ruši.
5,Državljani Slovenije so socialno ogroženi.
22,"Iz Beograda si ne moremo obetati ničesar razen tega, da nam preko sistema Narodne banke odvzame še tista sredstva, ki jih imamo."
12,"Položaj delavcev v Sloveniji je zelo kritičen, ljudje so lačni, denarja ni."
34,"Tuji partnerji nas opazujejo, zato ne izgubljajmo besed za dokazovanje in prepričevanje, naredimo plebiscit takoj, postavimo svojo valuto, svojo banko in zaščitimo svoje gospodarstvo, če bomo čakali na jutri,ne bomo imeli ničesar več."
1,Hvala.
1,Hvala.
2,Gospod Schwarzbartl.
5,"Spoštovano predsedstvo, kolegi, malo razredčeni!"
15,"Gospod Zlobec mi je predlagal, pa vam tudi, da naj se odrečemo vstopu v zgodovino."
33,"Jaz pa želim kljub temu v zgodovino in si ne dovolim, da sem kot eden zadnjih smel poslušati standardne govorice v celoti, mene pa bi prav oni radi porinili v drugi plan zgodovine."
5,Bom se tudi malo ponavljal.
8,"Da, to je zame dokaz veljavnosti nekega eksperimenta."
6,"Zdaj pa, kaj sem hotel povedati."
24,"Sem srečen človek, nimam dvomov o pomembnih rečeh, večina stvari mi je jasna, jasno mi je tudi ta trenutek, da moramo v plebiscit čimprej."
18,"Marsikaj sem že doživel, bil v izjavah velikokrat prezgoden, imel sem potem prav, pa recite, da sem domišljav."
22,"Povem vam pa, da mečkanje o stvareh, ki so jasne in jih hočem doseči ni nič drugega kot strahopetnost in zamujanje priložnosti."
30,"Pošteno in odkrito sem se vedno želel takoj soočiti z resnico, zato sem za to, da tudi mi takoj okličemo pred svetom popolno samostojnost in se odcepimo od te Jugoslavije."
14,"Previdneži in skrivači sicer preživijo, imam dokaze, niso pa še nikoli ustvarili kaj velikega."
19,"Zato je potrebna drznost in pogum, razumnosti pa smo po mojem že izkazali v tej meri, kolikšni nam pripada."
19,"Drznost in pogum sta pogubna samo, če zasledujete negativne cilje in bolne ambicije, ali pa smo izbrali napačno smer."
20,"Naša smer je prava, o tem sem prepričan, zato je vsako zavlačevanje s plebiscitom škodljivo in deluje proti interesom naroda."
30,"Tiste, ki tako pomembne odločitve izrabljajo za uveljavljanje svojih oznak strankarskih interesov, bo sicer ocenila zgodovina in to nedvomno, so pa glasni in se jih bojim, ker včasih sejejo defetizem."
28,"Bodimo raje pametni in si ne dovolimo ponovitve zmot, ki jih je ta narod v tej lepi deželi (kot večkrat pravimo) na sončni strani Alp, že večkrat zavrgel."
7,Zame je rok 23. december že pozen.
8,Plebiscit že teče nekaj časa na bančnih okencih.
20,"Markovićevo propadlo podjetje Ju-federacija pa se želi ponovno zadolžiti po vzorcu vlad pod Titom, dolg bomo pa morali plačati mi."
21,"Prav on s svojimi somišljeniki pa bo na vse pozabil, ko bo postal lieder nove stranke in ne več premier Jugoslavije."
44,"Saj ves čas vladanja ravna kot tisti kmet, ki je ob prevzemu kmetije plačal veselico s prodajo še očetovih konj, pozneje hazardiral namesto gospodaril, in za kartanje zastavil kmetijo, medtem pa dovolil, da mu je plug, s katerim bi si moral služiti kruh, zarjavel."
14,"To sem rekel in zapisal že sredi 1989 leta, pa mu še kar nasedamo."
25,"Hvala za takšne kombinacije in mesije, grem raje na svoje že letos, da bo bilanca drugo leto čista, gospodar pa znan, doma in v svetu."
21,"Zato predlagam, da Komisija za ustavna vprašanja za sejo 27.11. pripravi enotni tekst predloga za plebiscit, ki bi vključil naslednje popravke:"
16,"Spremeni se dopis predsednika Skupščine, da predlagamo samo eno možno obliko sprejemanj zakona in sicer prvo."
36,"V zakonu v 2. členu se naj variantni predlog izpusti, v 3. členu se naj predloži samo variantni tekst, v 4. členu, sestavek za SFRJ in tako dalje, izpusti, isto in začne pogajanje in tako dalje."
27,"Varianta k 4. členu in variantni dodatek 4.a in 4.b se izpustijo, v 5. členu se opredeli konkretni datum in to 23.121.1990 ne pa perioda."
4,Črta se drugi stavek.
2,Hvala lepa.
1,Hvala.
5,Besedo ima dr. Peter Glavič.
5,"Spoštovano predsedstvo, gospe in gospodje!"
28,"Dovolite mi, da povem nekaj misli, ki danes še niso bile izrečene in se tičejo predvsem perspektive, in ta je tista, katero moramo zelo jasno opredeliti v dokumentih."
12,"Ne bom govoril o tezah, ampak o spremljajočih dokumentih, ki so nujni."
21,"Vemo, da je plebiscit nujen iz ekonomskih in političnih razlogov in da mora omogočiti ekonomsko suverenost, po možnosti s 1. januarjem."
23,"Razlog za to so trije propadli poskusi in trenutna stališča odločilnih dejavnikov v Jugoslaviji, to je Zveznega izvršnega sveta, Predsedstva in Zvezne skupščine."
34,"Način, kako je to bilo opravljeno do sedaj in kot se misli delati naprej, ni perspektiven in zaradi tega ga ni mogoče več sprejemati in drugih ukrepov, kot je plebiscit, tudi ni mogoče izvesti."
11,"S tem seveda zapiramo eno obdobje Jugoslavije, vendar odpiramo drugo obdobje."
24,"Nahajamo se tam, kjer se je Evropa nahajala od sklenitvi Rimskih sporazumov in moramo ponudi Jugoslaviji enako možnost kot prehodno obdobje odhoda v Evropo."
53,"Kateri so ti elementi, vsi dobro vemo; to je seveda odprava carin in drugih ovir, skupna carinska in trgovinska politika in tako dalje, torej vse tiste stvari, ki so v teh sporazumih dane in ki lahko dokazano omogočijo koeksistenco, napredek držav z različnimi pogledi, vendar z dokaj jasnimi opredelitvami, kar se tiče samostojnosti."
70,"Slovenija seveda lahko vstopi v tržišče Evrope na dva načina, postopno, kot del Jugoslavije ali drugih držav Vzhodne Evrope, lahko vstopi tudi sama, vendar z nekaj več odrekanja in z nekaj več nevarnosti zgubljanja identitet, vendar s popolnoma jasnimi predpostavkami, da niti velike evropske države ne morejo preživeti brez skupnega trga in da so tudi vse nove članice Evropske skupnosti doslej potrebovale prehodno obdobje za priključitev polnopravne članice Evropske skupnosti."
26,"Zaradi tega je treba ponuditi pristop k našim akcijam v dveh variantah in ta pristop ne sem biti provincialen, ampak mora biti širok, odprt v svet."
40,"Prva varianta je spoznanje, da v tem trenutku Jugoslavija potrebuje Slovenijo, da Slovenija potrebuje jugoslovansko tržišče in da mi točno to nudimo - odprto tržišče, na katerega imajo dostop vsi naši dosedanji partnerji v Jugoslaviji, v zameno zahtevamo isto od njih."
31,"Seveda je jasno, da morajo biti proračuni, denarna suverenost in vse drugo na takem nivoju, kot je bilo takrat, ko se je začela Evropska skupnost združevati v nekaj, kar danes je."
16,"In tu zdaj postavljamo Jugoslavijo pred dejstvo, da se mora končno odločiti, če je za to."
51,"Druga varianta, ki sledi v primeru, če se del Jugoslavije ne odloči za to, seveda pa je (in jo je potrebno nekoliko podrobneje izdelati in takoj začeti z aktivnostmi), da se najde carinska unija z drugimi državami Vzhodne Evrope kot prehodno obdobje, s katerim bomo omogočili skupen vstop v evropski trg."
40,"Ta varianta bo zahtevala nekoliko drugačne ukrepe kot prva varianta; recimo samo, če ponudimo enega od teh, demilitarizacijo Slovenije, bi rešila problem prehoda Slovenija direktno v Evropsko skupnost, ker bi sprostila prav primerna sredstva za prestrukturiranje, ki nam je potrebno."
28,"Torej ni rečeno, da usoda ni v naših rokah, da ne moremo izbirati med variantami, le pripraviti jih je treba in potem seveda tudi v primernem času izvesti."
36,"Na vsak način je potrebno že zdaj pristopiti k varčnemu planiranju gospodarjenja za naslednje leto, potrebno je intenzivirati sodelovanje z drugimi republikami in jim prikazati stanje in zahteve, ki se pojavljajo v tem za naslednje leto."
46,"Treba je seznaniti Zvezni Izvršni svet in Predsedstvo Jugoslavije, da pripravi načrt, ki ne bo temeljil na nadaljnjem poteku dogajanj, kot so šla do zdaj, ampak da bo ta sprememba dokaj radikalna in da bo v naslednjem letu pomemben del skupnega financiranja s strani Slovenije odpadel."
16,"Mislim, da je potrebno ti varianti napraviti ju predložiti v trenutku, ko bo odločanje to zahtevalo."
2,Hvala lepa.
2,Hvala lepa.
2,Andrej ter.
16,"Tudi jaz sem si vmes črtal tisto, kar je bilo povedano, ostali sta samo dve stvari."
47,"Ko smo bili Slovenci 1918. leta na podobni prelomnici in smo se po stari navadi odločali slabo, tako da imamo posledice še danes, je nek poslanec pri razpravi ugotovil s starimi latinskim pregovorom, ""qui habet tempus, habet vitam"", ali pa po slovensko: ""kdor ima čas, ima življenje""."
6,Danes se odločamo prav o tem.
19,"Ne zapravimo si časa, ne rešujmo, ne prelagajmo današnjih problemov na jutri in ne postavljajmo si jutrišnjih vprašanj danes."
16,"To je seveda argument za referendum, čim prej, zato se zavzemam, in po možnosti še letos."
12,"Ekonomsko razlago je zelo razvidno podal poslanec Žakelj, ne bi ga ponavljal."
7,Razen eno stvar bi pri tem povedal.
34,"Ko so Srbi sprejeli druge zaščitne ukrepe oziroma drugi del gospodarske blokade, so celo pod Miloševićem ugotovili, da vseh slovenskih izdelkov ne morejo blokirati, torej tudi Miloševićeva Srbija ne more posebej utišati gospodarske pameti."
32,"In trdim, da bo Slovenija kot samostojna država po plebiscitu v odnosu do vseh svojih sosedov, tako do ostanka Jugoslavije kot do drugih sosedov ali pa interesnih povezav imela bistveno močnejši položaj."
20,"In zaradi tega se bo tudi lažje dogovorila o morebitnih unijah, ki niso nujno samo konfederativne, včasih so tudi interesne."
8,"Pregovor, tokrat slovenski, pravi: čisti računi, dobri prijatelji."
28,"Torej, če se moramo odločati med tem, ali nam nekdo popolnoma oropa ali pa med tem, ali mu to naj preprečimo, je zame dilema jasna oziroma je ni."
9,"In ko bomo odhajali, ne bomo odhajali v kaj."
25,"Če se še konkretno izjasnim o predlaganem tekstu glede osnovne oblike podpiram prvo varianto, in sicer, da odločamo z normalno večino, bom tudi povedal zakaj."
4,Tukaj gre izključno vprašanje.
19,"Se pravi ni tretje možnosti in s tem, ko sprejmemo dvotretjinsko odločanje, praktično o vprašanju plebiscita odločita dve tretjini."
7,"To mislim, da ne vzdrži logične razlage."
5,"Torej, še nekaj bi poudaril."
26,"Ne štejmo se ali pa tudi če se štejemo na vaše in naše, je ob neuspelem plebiscitu stvar jasna, ker bo tujec vse štel med svoje."
7,"To se pravi, tudi te dileme ni."
19,"Pri 2. členu se zavzemam za osnovi tekst, pri 3. členu za varianto, pri 4. členu za osnovni tekst."
2,Hvala lepa.
1,Hvala.
2,Anka Osterman.
2,Hvala lepa.
15,"Z mojim vstopom v zgodovino očitno skoraj ne bi bilo nič, ker smo listek založili."
12,"Pa vseeno bom poskušala čisto na kratko povedati to, kar sem želela."
4,"Namreč, iz dveh razlogov."
17,"Najprej moram povedati to, da me moti način, kako se lotevamo tako pomembnih odločitev, kot je plebiscit."
28,"To ni preprosta odločitev in osebno zelo težko doživljam vrste nasilja oziroma postavljanje pred dejstvo, da se odločamo o takih stvareh kar tako na hitro, brez vsake podlage."
27,"In potem ob tem, ko slišimo, da je to zgodovinski dogodek, kar plebiscit nedvomno je, napišemo zakon o plebiscitu isti dopoldan in ga bomo čez vikend sprejeli."
7,Ob tem se ne počutim ravno dobro.
27,"Zato sem se kljub pozni uri in temu, da je bilo veliko pametnega povedanega, vseeno prijavila, da vam to povem, ker sem to dolžna tudi sama sebi."
41,"Dalje me moti tudi to, da smo zamudili pobudo Socialistične stranke že izpred dveh mesecev in bi lahko imeli že dva meseca dela za seboj na pripravah in danes pri tem ne bi bili taki dramatični pozivi, kako pozni smo že."
14,Celo v Avstriji so nekoliko prej vedeli za ta naš plebiscit kot mi tu.
12,"Kot da se odločitve sprejemajo kje drugje prej, šele nato v parlamentu."
20,"Mislim pa, da je končno vseeno ta razprava bila prenešena na mesto, v prostor, kamor spada, torej v ta parlament."
12,"Dvomov o tem, plebiscit da ali ne, mislim, da ni to potrebno."
33,"Mislim, da je to izhod v sedanji situaciji, vendar pa imam pri tem mnogo vprašanj oziroma ostajajo ta vprašanja vsa brez odgovorov, kljub temu, kar je bilo danes tu v uvodnih razpravah povedano."
5,Zunanje razmere nam niso naklonjene.
7,"Torej, je težko pričakovati razumevanje in podporo."
29,"Predlogov, ki so bili dani glede razgovorov z drugimi državami, nisem razumela tako, kot je bilo rečeno, da bi vprašali, recimo, sosednje države, ali so oni za naš plebiscit."
22,"Jaz sem to razumela drugače in še vedno tudi mislim, da je civilizirano in kulturno, da se sosedom pove, kaj nameravaš pomembnega."
11,"V bistvu gre za mednarodne dogovore, ker pričakujemo od njih podporo."
25,"Sprašujem že vnaprej, kako bomo zdržali sami ob tem, ko nas zdaj že pravzaprav ukrepi, ki se na drugem koncu Jugoslavije dogajajo, spravljajo na kolena."
13,"Pada nam podjetje za podjetjem, vedno več prebivalcev je že na robu revščine."
9,"Poleg tega pa smo politično neenotni, razcepljeni v Sloveniji."
29,"Predsednik skupščine je omenil, da ni bilo časa pripraviti posebnih analiz in podlag za iskanje odgovorov na vprašanja, ki jih je že v začetku zelo strnjeno nanizal poslanec Balažic."
29,"Ne glede na to, kakšne so bile reakcije na njegov nastop, mislim, da se ta vprašanja, ki jih je postavil, zastavljajo najbrž vsakemu človeku, ki razmišlja o svoji prihodnosti."
11,Meni vsekakor se ta vprašanja postavljajo in zahtevam odgovore na njih.
18,"Mislim, da je potrebno tudi ljudem, volivcem pojasniti stanje kakšno je sedaj in poskusiti realno in kritično oceniti."
34,"Vseh eksaktnih, natančnih odgovorov o bodočnosti prav gotovo ni mogoče dati, se strinjam, ne strinjam pa se, da ni možno realno poskusiti oceniti posledic, ki nas čakajo in to posledic znotraj Slovenije in zunaj."
13,"Namreč, vsi, ki bomo glasovali, imamo pravico vedeti, za kakšno državo vendar glasujemo."
21,"Kakšna bo ta država do nas samih, ali bo to demokratična, svobodna in prijazna skupnost Slovencev ali pa to ne bo."
8,In kakšna bo ta država do svojih sosedov.
22,"To smo dolžni vedeti zase ob glasovanju in za vse tiste, za katere bomo s tem aktom odločali usodo tudi za naprej."
19,"Predlagam torej, da ne podležemo tistim, ki silijo v galop v neznano, kot je to že nekajkrat bilo storjeno."
7,Tvegati je treba najmanj kar je možno.
50,"Potrebno je skrbno pripraviti vsa gradiva, ki nam bodo dala odgovore na postavljena vprašanja, potrebno se je dogovarjati in pogovarjati in opraviti vsa tista dejanja, ki so za tako odločitev, kot je plebiscit, nujno potrebna, in potem javno odgovoriti na vsa odprta vprašanja, da bodo volivci vedeli za kaj gre!"
36,"Danes se mi ne zdi mogoče določiti datum plebiscita, niti ga zapisati v zakon: datum določiti potem, ko nam bo jasno, kaj nas čaka, sploh ni težko in ga lahko v zelo kratkem času tudi določimo."
22,"Zakona o plebiscitu ne morem amandmirati, ker se nisem niti trudila, da bi ga prebrala, upam, da ga bom lahko čez vikend."
8,"Ko sem že pri besedi, samo še tole."
40,"Danes so bile velikokrat izrečene besede ""usodne, zgodovinski trenutek itd."", kaj menite, kaj pa se dogaja ta trenutek v Mariboru, 20 ali 30 tisoč delavcev išče sobesednika pri reševanju svojega eksistenčnega problema, verjetno najbolj elementarnega vprašanja, to je vprašanje obstoja."
34,"Kot članica tega parlamenta moram reči, da me je bilo malce sram, kot je bilo tu ugotovljeno, bila sem proti, da to ni vprašanje, ki bi sodilo v razpravo na skupnem zasedanju zborov skupščine."
2,Hvala lepa.
4,Besedo ima Borut Pahor.
4,Spoštovane kolegice in kolegi!
18,"Del poslancev in tudi del javnosti misli, da so slovenske oblasti absolutno preambiciozne, ko gredo v razpis plebiscita."
5,Moja teza je prav nasprotna.
6,Po moje so bistveno premalo ambiciozne.
21,"V javnosti se lahko ustvari vtis, ki je seveda popolnoma zmoten in napačen, da bo mednarodna skupnost dolžna spoštovati izid plebiscita."
3,To ni res.
18,"Spomnite se, da sem včeraj vprašal Vlado, ali gre pri tem plebiscitu za pripravo državnega ali meddržavnega plebiscita."
13,"In zato trdim, da je to s strani slovenske države absolutno premalo ambiciozno."
13,"Mednarodna skupnost, torej polnopravne članice te mednarodne skupnosti, ne bodo dolžne spoštovati izida."
7,In to nas lahko saj delno skrbi.
21,"Mislim, da velja torej pripraviti tak plebiscit, ki bo obvezoval mednarodno skupnost glede na izid in voljo ljudi na tem prostoru."
12,"Zato predlagam, in torej predlagam predsedstvu, da glasujemo tudi o naslednjem sklepu:"
38,"""Da Slovenska vlada do naslednjega sestanka tega parlamenta prouči možnost, da z mednarodno pogodbo, ponavljam, z mednarodno pogodbo razpišemo plebiscit."" Samo v tem primeru bi bila mednarodna skupnost, če bi seveda s pogodbo pristala, obvezna spoštovati tak izid."
27,"Moram vas obvestiti, da je bilo kar nekaj plebiscitov po drugi svetovni vojni, ki so bili razpisani, ki so bili ugodni, pa jih mednarodna skupnost ni spoštovala."
22,"Alandensko otočje, 93% prebivalcev je glasovalo za priključitev k Švedski, pa danes ni nobenega spora, da to otočje še vedno pripada Finski."
22,Generalna skupščina je z resolucijo 31.4. razglasila dva plebiscita na otoku Majot za nesprejemljiv secesionizem in ni priznala izida in volje ljudi.
19,Portorico je dvakrat v svoji zgodovini - 1951 in 1952 - razpisal tak plebiscit in volje ljudi mednarodna skupnost ni spoštovala.
39,"Zato predlagam še enkrat, da sklenemo ob koncu te razprave, da Vlada mimo zakona, ki ga bomo sprejeli, vendarle prouči možnosti, da uveljavimo našo voljo do podpisa mednarodne pogodbe, s katero bi zavezali mednarodno skupnost, da tak plebiscit spoštuje."
26,"Druga pripomba je naslednja; kot veste, od vsega začetka podpiram politiko Dimitrija Rupla in slovenske vlade v svoji evropski konotaciji in tudi danes nisem drugačnega mnenja."
11,"Kot veste, nisem podpiral vsakega diletantizma, ampak tudi to se dogaja."
20,"Evropska politika pa mora biti konstantna in tukaj moramo biti še bolj agresivni, še bolj taktni in še bolj diplomatski."
47,"Zato predlagam, da se ne samo na ravni komisije te skupščine in ne samo na ravni predsedstva, ampak na ravni države Slovenije čim prej sestane nacionalni svet, tudi on skupaj z vsemi strokovnjaki s tega področja, ki jih ta država premore, prouči možnost sklenitve take mednarodne pogodbe."
45,"Predvsem pa, ker dvomim, da bo do tega prišlo, prouči možnosti za takojšnjo izdelavo slovenskih prioritet v zunanji politiki, ki jih prilagodi novi situaciji razpisa plebiscita in takoj diplomatsko naprej nastopi v politične dogovore z jugoslovanskimi državami in hkrati z Evropsko skupnostjo ter mednarodno skupnostjo."
26,"In na koncu, tudi zaradi izkušenj, ki jih mednarodna skupnost ima z neupoštevanjem plebiscitov, ki niso bili izvedeni z mednarodno pogodbo, se je treba tega zavedati."
27,"Ta parlament je odgovoren, da natoči slovenskemu plebiscitirancu oziroma plebiscitirancu čistega vina in da mu napravi, da s tem obvezujemo mednarodno skupnost, da bo spoštovala njegovo voljo."
18,"To se, in to želim na koncu poudariti, lahko zgodi samo v primeru, če dosežemo podpis mednarodne pogodbe."
17,"Zato pravim, da smo premalo in ne preveč pogumni in da smo premalo in ne preveč razumni."
53,"Zato torej, spoštovani predsednik, če se strinjate in če se strinjajo spoštovane kolegice in kolegi, dajem v premislek tak sklep, ki bi lahko dosegel temeljitejši premislek predvsem v mednarodnih konsigvencah plebiscita in morda odprli Sloveniji možnost, da veliko bolj državotvorno, razumno, demokratično in diplomatsko uveljavi svojo nesporno politično voljo tudi v mednarodni skupnosti."
2,Hvala lepa.
2,Hvala lepa.
4,Besedo ima Jože Smole.
4,Spoštovane kolegice in kolegi!
19,"V tem trenutku se bom vzdržal od polemike s tistimi posamezniki iz nekaterih strank Demosa, ki kameleonsko spreminjajo barvo."
9,"Enkrat so proti plebiscitu, drugič so evforično za plebiscit."
11,Ne bom se tudi spuščal v polemiko s tovarišem Milanom Aksentijevićem.
13,"Ne more biti nobenega dvoma, da mora o bistvenih zadevah odločati ljudstvo Slovenije."
16,To je bilo vedno stališče Socialistične zveze in to je zelo jasno stališče Socialistične stranke Slovenije.
21,"Zaradi kontinuitete obravnave tega zelo pomembnega vprašanja in odločitve naj samo omenim, da je bil prvi plebiscit že v času NOB."
29,"Na prvem zboru odposlancev slovenskega naroda v Kočevju, oktobra 1943 leta, je bilo nedvoumno jasno izraženo stališče o suverenosti, samostojnosti in neodvisnosti Slovenije v povezavi z drugimi jugoslovanskimi narodi."
16,"Veliko tega, ker je bilo odločeno na Kočevskem zboru, smo realizirali, na mnogih področjih pa nismo."
28,"Vendar si upam trditi, da je v primerjavi z drugimi federacijami v svetu Slovenija zagotavljala neprimerno večjo suverenost kot je, recimo, položaj držav v okviru Združenih ameriških držav."
45,"V tej razpravi želim zelo jasno poudariti, in mislim, da bi moralo to biti tudi naše skupno stališče, da je krizo jugoslovanske federacije izzvala tako imenovana, pogojno rečeno, Miloševićeva politika v Srbiji, politika z jasnimi separatističnimi težnjami in s poskusom uvajanja dominacije Srbije v Jugoslaviji."
10,Zato smo bili predstavniki Slovenije tudi predmet tako ogorčenih napadov.
19,"Vsekakor moramo, in mislim, da med nami na tej točki ni nesporazumov, zagotoviti polno suverenost, samostojnost in neodvisnost Slovenije."
12,"Zato, ker gre za zelo pomembno zadevo, je edino pravilna pot plebiscit."
20,"Kar zadeva osnutek zakona menim, da je v 2. členu pravilno zastavljeno vprašanje: ali naj Republika Slovenija postane neodvisna država."
6,Ne strinjam se z alternativno varianto.
19,"Mislim, da je, tako kot je v prvem delu zastavljeno vprašanje, pravilno in zato ga bom tudi vehementno podpiral."
18,"Zakon o plebiscitu, ker gre za zelo važno zadevo, mora biti sprejet z dvotretjinsko večino v naši skupščini."
12,"Tisti, ki se zavzema za preprosto večino, moram reči, podcenjuje pomembnost plebiscita."
17,"Za mene ima zakon o plebiscitu težo ustavnega zakona in zato mislim, da moramo zagotoviti dvotretjinsko večino."
29,"Prav tako, kar zadeva sam rezultat plebiscita, moramo izhajati iz kvalifikacije večine in zaradi tega sprejemam prvo predlagano varianto, da se mora ""za"" odločati 51 odstotkov vseh volilnih upravičencev."
44,"Gre za tako pomembno zadevo, da je brezpredmetno govoriti, da bi šli na neko nekvalificirano večino ali pa da se opredelimo, da mora biti dve tretjini vseh volivcev, udeleženih v volilnem postopku in da je od tega potem pač absolutna večina tista, ki odloča."
12,"Ne razumem, zakaj lahko pri tem vprašanju sploh prihaja do nekih razhajanj."
17,"Kar se tiče datuma, bi vendarle prosil, naj se nam ne grozi z nekimi scenariji, z JLA."
30,"To nas spominja na Lazarja Mojsova, ki je v Skupščini Jugoslavije zavajal delegate ob razpravi o kosovski situaciji, s tem, da ima v rokah nek dokument Generalštaba albanskih separatističnih sil."
25,"Vemo, da je bil to pamflet, ki se je valil po ulicah Prištine, Mojsov ga je pa pretvoril v nek tajni generalštabni dokument albanskih separatistov."
19,"Po mojem mnenju, ker gre za resne zadeve, je treba pustiti dovolj časa državljanom, občanom Slovenije, da se opredelijo."
33,"Kolikor poznam vse dosedanje plebiscite, ki so bili v svetu, je bilo povsod eno osnovnih meril, kriterijev, da je treba postaviti jasno vprašanje in dati ljudem dovolj časa, da razmislijo o tem vprašanju."
32,"Zato bi tudi prosil, da bi ocene Izvršnega sveta, danes so nekatere bile tu podane v ustni obliki, bile nam prezentirane pisno, z odgovornostjo Izvršnega sveta, da stoji za vsemi temi ocenami."
11,"O gospodarskih posledicah, o mednarodnih posledicah in vseh drugih relevantnih zadevah."
25,"Ker gre za resno zadevo mislim, da mora biti tu zelo precizno povedano v kaj gremo, kakšne bodo pozitivne in kakšne bodo eventualno negativne posledice."
6,To lahko pripravi samo Izvršni svet.
16,"Tega ne morejo pripraviti posamezne stranke niti nimajo strokovnega aparata, da bi lahko kaj takšnega storile."
6,Ne gre tu za nobeno cagavost.
16,"Vsaj meni ne more nobeden prigovarjati, da sem cagav, sem s 14 leti šel v NOB."
14,"Govorim pa, da ker gre za resne zadeve, je treba vse tudi resno pripraviti."
18,"Prosim, da podprete zahtevo, da Izvršni svet pisno predoči vsem skupaj in celotni javnosti Slovenije vse te dokumente."
22,"Prosil bi, da v torek, 27. novembra, ko bomo razpravljali in odločali o zakonu, da dobimo tudi mnenje, stališče Predsedstva Republike Slovenije."
28,"Strinjam se s tem, kar je tudi tovariš Zlobec govoril, da je bilo nedopustno, da je bilo v začetni fazi iz tega odločanja in razpravljanja izključeno Predsedstvo Slovenije."
1,Hvala.
3,"Prosim, Šinkovec, replika."
22,"To ni replika na gospoda Smoleta, ampak na to, kar je govoril gospod Pahor, ko je predlagal sklenitev mednarodne pogodbe o plebiscitu."
13,"Kot vemo, mednarodne pogodbe podpisujejo le mednarodno-pravni subjekti, torej države ali mednarodne organizacije."
18,"Če bi z nami katera država podpisala takšno pogodbo, bi nas s tem že priznala za mednarodno-pravi subjekt."
13,Tega pa prav gotovo pred našo proglasitvijo o osamosvojitvi nihče ne bo storil.
9,Saj potem tudi plebiscit ne bi bil več potreben.
25,"Če pa bi pogodbo o našem plebiscitu sklepale med seboj tuje države, sem odločno proti temu, da bi se ponovno tujci igrali z našo usodo."
4,Besedo ima France Feltrin.
2,Spoštovani zbor!
15,"Vem, da ste utrujeni, ampak kljub temu sem se moral oglasiti, in to zaradi nečesa."
4,Zaradi obtožbe zaradi Demosa.
49,"Žal mi je, zelo mi je žal, da so take obtožbe padale na to, ker sem tudi jaz član Komisije za notranjo politiko in moram povedati, da mi je zelo žal, da smo to komisijo ali vse komisije ustanavljali ne vem komu; da zapisnikov potem naši člani ne berete."
3,Žal mi je.
25,"Ne bom vsega, bom pa citiral nekatere stvari, ker mislim, da je vse tisto, kar ste danes povedali, če bi prebrali zapisnik, zelo gosto natipkano."
38,"""Komisija je obravnavala pobudo za razpis plebiscita (to je obravnavala 17. oktobra, 4. oktobra pa je gospod Žakelj dal predlog) za samostojno državo Slovenijo, ki jo je dal Viktor Žakelj, delegat Družbenopolitičnega zbora v imenu Socialistične stranke Slovenije."
14,Člani komisije so v načelu podprli pobudo za razpis plebiscita za samostojno državo Slovenijo.
40,"Hkrati pa so v obširni in poglobljeni razpravi opozorili na vrsto vprašanj, ki se bodo ob tem pojavila."" Ne bom jih navajal, ker ste navajali vsi, da še jaz ponovim, v svojih prostih spisih, tako kot je gospod Zlobec ponovil."
12,"Ponovil pa bom štiri točke, ki smo jih zapisali v ta zapisnik:"
33,"""1.) Začne in nadaljuje naj se razprava o pobudi za razpis plebiscita o samostojnosti Republike Slovenije v smislu že sprejetega sklepa Družbenopolitičnega zbora Skupščine Republike Slovenije, ki ga je le-ta sprejel dne 4.10.1990."
36,"2.) Ustrezni organi in strokovna služba v okviru Izvršnega sveta Skupščine Republike Slovenije naj proučijo pravne možnosti in pripravijo predloge, kako regulirati izvedbo plebiscita v danem trenutku ter naj v ta namen uredijo vse tehnične možnosti."
37,"3.) Vodstvo Skupščine Republike Slovenije naj čimprej skliče predstavnike parlamentarnih političnih strank (ter po možnosti tudi predstavnike drugih strank) in organizira razpravo o plebiscitu, na osnovi katere bo možno pripraviti tudi predlog izhodišč za zakon o državljanstvu."
24,4.) Na podlagi navedenih predlogov naj se pobuda za razpis plebiscita o samostojnosti Republike Slovenije uvrsti tudi na dnevni red zasedanja Skupščine Republike Slovenije.
26,"Na 2. seji Komisije za notranjo politiko je bilo prisotnih 13 članov te komisije, se pravi polno število, zasedene so bile vse stranke - pozicije in opozicije."
64,"Imena: predsednik - Milan Balažic, podpredsednik - Marko Stadler, člani: Milan Aksentijević (moram povedati, da je edino Milan Aksentijević imel pripombe in je nas opozarjal - bodimo konkretni, drugi smo se strinjali), Borut Šuklje je predlagal, predlog prebral, Andrej Železnik, Roman Jakič, Jože Zakonjšek, Andrej Muren, Ignac Polajnar, Franc Feltrin, Marjan Dvornik, Franc Erce, Franček Rudolf.) In ne vem, zakaj se nocoj sprenevedamo že kar lepe ure."
36,"Če bi to prebrali, mislim, da bi imeli - res tako, kot je gospod Zlobec rekel - samo pripombe na to, kar je bilo predloženo, na te teze, ne pa, da potem razpravljamo o nekih lastnih zgodovinskih trenutkih."
1,Hvala.
2,Hvala lepa.
6,Gospod Pahor želi še nekaj replicirti.
25,"Seveda, gospod Šinkovec ima prav, samo moramo se odločati, ali bomo vselej spoštovali realitete ali se jih bomo izognili, samo takrat, ko bo nam prav."
6,Subjekt mednarodnega prava je kajpada Jugoslavija.
21,"Zato sem tudi posebej poudaril: ne da gremo v tako mednarodno pogodbo, ampak, da se proučijo možnosti za sklenitev take pogodbe."
8,Brž ko ne bi bil drugi partner Jugoslavija.
60,"Ampak zato sem tudi rekel: predlagam, da se zberejo vse pametne glave, ki kaj vedo o tem področju - aktivni diplomati, strokovna javnost, zdajšnji politiki - in da se proučijo možnosti, ali je kaj na tem, da si zagotovimo, da bo mednarodna skupnost bolj obvezujoče spoštovala izid tega plebiscita kot ga v primeru, če bo imel tak status, o katerem govorimo sedaj."
4,To je moj predlog.
2,Hvala lepa.
4,Besedo ima Tomaž Pavčič.
4,"Spoštovano predsedstvo, spoštovani zbori!"
20,"Prvič stojim za to govornico, zato prosim, da tudi meni dovolite pol minute, pa tudi če bo to prosti spis."
39,"Moliére je bil komediograf, pa tudi zelo bister opazovalec, in nekje je zapisal približno tako: povedal bom po slovensko ""Ne maram tistih mlačnih duš, ki zaradi prevelikega predvidevanja, kaj vse bi lahko bile posledice nekih stvari, nočejo ničesar ukreniti""."
36,"Gospodu polkovniku Milanu Aksentijeviću in drugim, ki se sprašujejo, zakaj taka naglica: to ni naglica, to ni nobena hitrica, to je le boleč in od nekaterih močno oviran začetek reševanja zadnjega poglavja večstoletnih priprav slovenskega naroda."
6,In postavim še neko hipotetično vprašanje.
25,"Ni še ura duhov, in jih ne kličemo v to skupščino, ampak skušajmo si predstavljati, da bi se vendarle tu pojavili duhovi nekih velikih mož."
18,"Marxov in Engelsov duh bi verjetno Slovence kar odpisala, to je zgodovina dokazala, nekje piše prvi ali drugi."
35,"Ampak, kdor ne ve, kako bi se odločil, naj se poskuša malo zamisliti, kaj bi nam svetovali duhovi, pa recimo, Primoža Trubarja, Slomška, Prešerna, Levstika, Cankarja in če hočete, tudi generala Avšiča in Staneta Kavčiča."
1,Hvala.
2,Hvala lepa.
33,"Torej, seznam vnaprej prijavljenih diskutantov je sedaj izčrpan, pa bom prebral pismo, ki ga je poslal IVAN KREFL, odposlanec Liberalne stranke, ki pravi, da naj njegovo pismo preberem, ker sam ne more priti."
17,"""Upam, da se vsi zavedate, da stojite pred dokončno rešitvijo oziroma razpletom Jugoslavije in tudi slovenske krize."
31,"Kazalci na uri so tik pred dvanajsto, kajti če v nasprotnem primeru teh pet minut pred dvanajsto ne bomo izkoristili in izvedli plebiscita, bomo zamudili priložnost, ki se ponuja le redkokrat."
24,"Slovenski narod bi tako poslance in opozicijo pustil na cedilu, javnomnenjske raziskave namreč kažejo, da je slovenski narod za samostojnost in svojo lastno pot."
22,"Mi, kot predstavniki slovenskega naroda v parlamentu, moramo upoštevati voljo naroda, ne glede na to, kaj pravi ostala Jugoslavija in pa svet."
14,"Nihče nima pravice, da nas združuje in razdružuje s partnerji, ki nam ne ustrezajo."
24,"Menim, da nas je zgodovina že dovolj naučila in da to znanje na pragu 21. stoletja uporabimo v korist slovenskega naroda in to takoj."
17,"Lepo pozdravljeni."" Oprostite, kaže, da sem se uštel, da imamo še enega diskutanta, to je Edvard Oven."
5,Opravičujem se za ta spodrsljaj.
1,Prosim.
6,"Spoštovano predsedstvo, spoštovani poslanci in poslanke!"
20,"Vem, da smo utrujeni, vendar se težko strinjam s trditvijo, da vsi, ki želijo razpravljati danes, želijo priti v zgodovino."
31,"Dejstvo, sicer statistično je, da bo o tako pomembnem dogodku, ki so ga nekateri uvrstili v zgodovinske, razpravljalo le okoli 15% vseh poslancev, kar mislim, da ni pretirano za tako odločitev."
12,"Sam generacijsko nisem obremenjen s preteklostjo, ne z dejanji ne z razmišljanji."
22,"Pripadam generaciji, ki je začela svoje delo v obdobju kardeljanske samoupravne filozofije in obsedenosti od zadolževanja in od življenja na tuj račun."
18,"Sedaj delamo za plačilo ekonomskih računov, ki nam kažejo svojo višino v vse večji brezposelnosti in ekonomski bedi."
28,"Vse boj imam občutek, da bom moral s to generacijo in z generacijo naših otrok delati ne samo za plačilo ekonomskih računov, ampak še za plačilo političnih računov."
18,"Posamezne vsote oziroma številke pa vpisujemo na te vrste računov mi, poslanci, z ali brez podpore svojih strank."
15,"Bojim se, da skupnega računa, se pravi ekonomskega in političnega, moja generacija ni sposobna plačati."
11,"Predlagatelji plebiscita poudarjajo, da so razlogi za plebiscit izključno gospodarskega značaja."
44,"Kako naj upamo in zaupamo, da bo ta oblast rešila gospodarske probleme bodoče samostojne države Slovenije, če ni mogla ali ni hotela danes rešiti niti Litostroja niti Metalne niti Lileta niti Maribora in nenazadnje največjega ekonomskega upa in svetovne blagovne znamke, kot je Elan."
26,"Dimenzijo problema pa bo še povečalo dejstvo, da vsi, ki delamo v podjetjih, se ne moremo izogniti temu, da kar 50% prihodka ustvarimo na jugoslovanskem trgu."
14,"Ta trg bo za nas zaprt, v Evropo pa s to storilnostjo ne moremo."
10,Morebitni kolaps gospodarstva pa nujno pelje tudi do političnega zloma.
15,"Zato mislim, da je graditi odločitev o plebiscitu na gospodarskih vzrokih le kulisa za slepe."
50,"Kajti nihče me ne more prepričati, da če smo lahko sprejeli vrsto odločitev, s katerimi smo razveljavili vrsto zveznih zakonov, nismo pa imeli instrumentov, da bi razveljavili zvezne predpise, ki nam onemogočajo, naši Vladi, da reši naše gospodarstvo plačila v zvezni proračun, ukinitev služb, ki izvajajo in nadzorujejo te predpise."
20,"Vendar, kakšni bodo prvi računi samostojne Slovenije, bomo poslanci videli že, ko nam bo Vlada predložila proračun za naslednje leto."
12,"Po njegovi višini pa bomo ocenjevali, kaj je bilo, ali je ceneje."
23,"Mislim, da izražam bojazen vseh, ki delamo v gospodarstvu in financiramo nadgradnjo, da ne vemo, kako dolgo bomo še zdržali to ekonomsko krizo."
11,"Prepričan sem, da je ekonomski mogoče vladati, vendar ne dolgo časa."
12,"Kdaj se bo ta čas iztekel, bo slovensko ljudstvo odločilo brez plebiscita."
2,Naj zaključim.
19,"Da, podpiram odločitev za plebiscit, ki bi morala biti že včeraj, saj nam Slovencem daje upanje za drugačno prihodnost."
28,"S tem bomo končno prišli do končnih računov, kdo je odgovoren za naš boljši jutri, ali je ta odgovornost oddaljena nekaj sto metrov, ali je nekaj sto kilometrov."
40,"Pridružujem se pa tudi predlogu, ki ga je dal gospod Šeligo, da se o predlogu zakona odločamo z dvotretjinsko večino, saj sem prepričan, da zakona o plebiscitu ne moremo uvrstiti v isto kategorijo kot zakon o moratoriju na sečnjo gozdov."
15,"Res pa je, čeprav mogoče ni primerno, da ni razdelana opcija, če plebiscit ne uspe."
21,"Vendar sem tudi prepričan, da če bi bili prepričani, da plebiscit ne bi uspel, ga tudi ne bi predlagali slovenskemu ljudstvu."
1,Hvala.
2,Hvala lepa.
11,"Torej, zdaj ponovno ugotavljam, da je spisek vnaprej prijavljenih diskutantov izčrpan."
4,Želi še kdo razpravljati?
29,"Če ne želi nihče več, potem zaključujem razpravo in bi prešli na glasovanje o določitvi osnutka, kot napotila Ustavni komisiji, da bo imela točno orientacijo, kakšno besedilo naj predloži."
11,"Zato potrebujemo ugotovitev navzočnosti, če smo sposobni, da glasujemo in razpravljamo."
2,Ugotovimo sklepčnost!
3,Najprej Družbenopolitični zbor!
2,Zbor občin!
3,Zbor združenega dela!
5,"Ugotavljam, da je podana sklepčnost."
36,"Najprej, mislim, da o vprašanju, ali naj se ta zakon sprejema z navadno večino, s kvalificirano večino se pravi kot ustavni zakon, v tem primeru ni treba glasovati, ker bo to tako odločitev ob zakonu samem."
17,"In s tem nič ne prejudiciramo, zato bi šli takoj na glasovanje po posameznih členih, in sicer..."
1,Prosim.
95,"Glede na razpravo na Ustavni komisiji, glede na dogovore, o katerih vsa je gospod Peršak obvestil, da bomo poskušali pripraviti nek osnutek stališč za zbore skupščine in glede na to, da o vprašanjih, ki so dana v alternativah, obstaja vrsta vprašanj in hkrati tu mnogokrat izražena želja, da o njih poskušamo najti rešitev, ne pa da jih preglasujemo, prosim, da se danes o variantah ne glasuje, ker sicer smo sprejeli opredelitev, da se pač nismo več pripravljeni dogovarjati o možnih skupnih rešitvah, ampak da vsako od teh variant že danes v osnutku sprejemamo s preglasovanjem."
4,"Svetujem, ne storimo tega."
1,Hvala.
1,Dobro.
16,"Popolnoma se strinjam s tem, ali ima s tem Ustavna komisija možnost, da formulira predlog zakona."
37,"Se pravi, če je to predlog, da ga sprejemamo kot osnutek, potem mislim, da bi lahko tudi - namreč, zdaj ostaja samo možnost, da tukaj razpravljamo, da predložimo vse variante in da so potem eventualno spremembe z amandmaji."
9,Potem bi dal na glasovanje kar lepo po vrsti.
17,"Potem lahko kratko in malo, če je tako, stvari sprejmemo kot celoto in bi potem Ustavna komisija..."
2,V redu.
22,"Tudi o amandmajih ne bi posebej zdaj glasovali, ampak bi jih predložili Ustavni komisiji, da jih eventualno upošteva, saj v tej fazi."
5,Potem glasujemo o tem predlogu.
3,Dajem na glasovanje.
3,Kdo je za?
3,Je kdo proti?
4,Se je kdo vzdržal?
17,"Ugotavljam, da je zakonski osnutek sprejet in s tem dobiva Ustavna komisija nalogo, da pripravi predlog zakona."
66,"Poslanec Borut Pahor je dal poseben predlog sklepa k 2. točki dnevnega reda skupne seje, ki se glasi takole: ""Skupščina Republike Slovenije nalaga Izvršnemu svetu Skupščine Republike Slovenije, da do naslednje seje oziroma čim prej prouči možnost sklenitve mednarodne pogodbe, ki bi plebiscitu o neodvisnosti republike Slovenije dala meddržavni status."" Mislim, da ima skupščina možnost, mislim, da niti ni treba o tem posebej, lahko pa glasujemo."
6,To bo tako Izvršni svet proučil.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je ta predlog sprejet."
5,"Ugotavljam, da je točka izčrpana."
32,"Tukaj je še vrsta drugih predlogov, ki so bili dani v razpravi, ki jih bomo posredovali bodisi Izvršnemu svetu, ker je večina naslovljenih na Izvršni svet ali jih proučimo tukaj v skupščini."
3,"Prosim, dr. Glavič."
6,"Dovolite, da dam še en predlog."
40,"Ker gre za pomembno vprašanje predlagam, da bi se Ustavna komisija hitro sestala in da bi predlog, ki ga pripravlja dobili vnaprej, torej ne šele na klopi, ampak saj s ponedeljkovo pošto, če že ne gre s sobotno, na dom."
1,Hvala.
8,"Ugotavljam, da je ta točka dnevnega reda izčrpana."
16,Prehajamo na 3. TOČKO DNEVNEGA REDA - INFORMACIJA O NABORNIKIH GLEDE NA IZJAVO PREDSEDNIKA ZVEZNEGA IZVRŠNEGA SVETA.
10,"Informacijo bo podal Janez Janša, republiški sekretar za ljudsko obrambo."
6,"Spoštovani predsedstvo, kolegice poslanke, kolegi poslanci!"
32,"Naj najprej povem, da ta dilema oziroma ta problem, ki ga zdaj obravnavamo, ni tako pereč kot vse tiste stvari, ki sem jih navajal v zvezi s tem področjem pod prejšnjo točko."
21,"Vse tisto, kar lahko zdaj povem, smo povedali že takrat, ko je ta skupščina sprejemala odločitve v zvezi z vojaško obveznostjo."
18,"Tako takrat, ko smo sprejemali stališča, kot tudi konec septembra, ko smo sprejemali ustavne amandmaje in ustavni zakon."
67,"Naj vam povem še to, da smo ta odlok, ki ga je ZIS sprejel 6. novembra, objavljen pa je v Uradnem listu, ki uradno v Sloveniji še ni na razpolago, da smo ga v Sloveniji dobili prvič, saj jaz oziroma Vlada zdaj, ko je bil objavljen, čeprav smo naše člane oziroma člane Zveznega izvršnega sveta iz Slovenije nekajkrat prosili, da nam ta odlok posredujejo, pa ga niso."
16,Ni nobena skrivnost in je bil prvič na Zvezni vladi predložen že v juliju tega leta.
44,"Zvezni izvršni svet se sklicuje na 3. točko znanega oziroma zloglasnega 37. amandmaja k Ustavi SFRJ, ki je tudi v Sloveniji takrat, ko je bil v razpravi, vzbudil precej prahu, je pa republiška skupščina v stari sestavi k temu amandmaju kljub vsemu dala soglasje."
41,"Amandma določa, da lahko zvezni organi takrat, kadar gre za izvajanje zveznih zakonov, ki je poverjeno republiškim organom oziroma organom v republikah in pokrajinah v primeru, če se ti zakoni ne izvajajo pod določenimi pogoji, sami direktno izvajajo te zvezne zakone."
19,"Ta amandma tudi določa, kateri pogoji morajo biti izpolnjeni prej, preden se preide na direktno izvajanje teh zveznih zakonov."
53,"Prvo, kar je potrebno ugotoviti v zvezi s tem odlokom je to, da ti pogoji iz 31. amandmaja k Zvezni ustavi niso bili izpolnjeni, ni bil izpolnjen zadnji pogoj, ki predvideva, da Zvezni izvršni sveto opozori Zvezno skupščino, če misli, da se zvezni zakoni ne izvajajo in da ta potem opozori republiško skupščino."
19,"To ni bilo storjeno, tako da je tudi s stališča zvezne zakonodaje ustavna podlaga za ta odlok zelo vprašljiva."
18,"Poleg tega je s stališča ustavnih sprememb, ki smo jih izvedli v Sloveniji konec septembra, ta odlok brezpredmeten."
44,"Mi smo z amandmajem 96 k Ustavi Republike Slovenije in z ustavnim zakonom za izvedbo teh amandmajev razveljavili drugi odstavek 4. člena zakona o vojaški obveznosti, ki daje neka splošna pooblastila vojaških organov, da neposredno občujejo z občinskimi organi, pristojnimi za zadeve vojaške obveznosti."
67,"Ta člen zveznega zakona v Sloveniji ne velja več, poleg tega pa tudi z vsebinskega stališča, tudi če bi bili izpolnjeni vsi pogoji, ki jih navaja 37. amandma k Zvezni ustavi, ni možno trditi, da so bili v primeru nepošiljanja dela nabornikov s strani Slovenije kršeni zvezni zakoni, saj ne v taki meri, kot jih niso kršili tudi drugi, pa zaradi tega ni bilo sprejetih nobenih odlokov."
35,"Republika Slovenija namreč načrte zveznih organov za mirodobno popolnitev JLA, seveda, ob upoštevanju stališč te skupščine, zagotavlja več kot 70%, kar je v primerjavi s tem, kako so te odmere zagotavljale druge republike, dokaj ugodno."
22,"Republika Srbija, je, recimo, marce letos poslala na služenje vojaškega roka le 40% določenega kontingenta, vendar zato ni bil sprejet noben odlok."
104,"Glede na to, da niti stališča zvezne zakonodaje oziroma, da niti 37. amandma k Zvezni ustavi ne daje podlage za to, da je bil ta odlok sprejet in da tudi v primeru, če bi bila ta ustavna podlaga podana, ta odlok v Sloveniji zaradi tega, ker smo z ustavnim amandmajem razveljavili zakon, ki daje to podlago in to prenesli v republiško pristojnost, ta odlok v nobenem primeru v Sloveniji nima pravnega učinka in pristojni organi Republike Slovenije so seveda dolžni preprečiti protiustavno in protizakonito ravnanje v okviru svojih pristojnosti in preprečiti, da bi posledice neskladja med zveznimi in republiškimi predpisi nosili posamezni državljani Slovenije."
13,"Kako to v praksi izvesti, smo natančno obrazložili takrat, ko smo rešitve sprejemali."
55,"Ob koncu naj s tega mesta izrazim tudi protest proti - in to ne prvemu - ignoriranju teh sprememb, ki so se v Sloveniji zgodile, s strani zveznih organov, kajti tudi ta odlok, kot še marsikateri drugi, ki je bil že objavljen, nosi tak naslov: Odlok o izvrševanju določenih zadev vojaške obveznosti na ozemlju Socialistične Republike Slovenije."
12,In ta naziv Socialistična Republika Slovenija se ponavlja skozi ves tekst odloka.
15,"Tudi s tega stališča ta odlok za Republiko Slovenijo ne velja, ker ni več ""socialistična""."
1,Hvala.
2,Hvala lepa.
3,Želi kdo razpravljati?
1,Prosim.
7,"Ivan Kuhar, predsednik Komisije za ljudsko obrambo."
4,Spoštovane poslanke in poslanci!
30,"Ob sprejetju sklepov v tej skupščini smo glede pošiljanja nabornikov opozorili, da nikakršnih posledic ne smejo nositi ne otroci torej ne naborniki in ne njihovi starši in ne njihove družine."
21,"Ob tej priložnosti ponovno izpostavljam to zahtevo, kajti ta parlament je sprejel tako sklepe, tako ustavne amandmaje in tako ustavni zakon."
44,"Včeraj smo na Zboru občin poslušali informacijo o dogodkih glede razmer, ki so nastale ob zasedbi Republiškega štaba za teritorialno obrambo, koder smo ponovno ugotovili, da gre s strani zveznih organov za briskiranje ali za načrtno neizvajanje odločitev, o katerih smo se tukaj odločali."
38,"Zato menim, da dobivamo tudi informacije le preko časopisov, da sprejema Zvezna vlada nekatere odloke, je nesprejemljivo in bi rekel, da je tudi za naš parlament in za Vlado ter za organe, ki delajo na tem področju, žaljivo."
2,Hvala lepa.
2,Hvala lepa.
4,Želi še kdo diskutirati?
1,Prosim.
13,"Zahvaljujem se, da je ta zbor sprejel razširitev dnevnega reda s to točko."
24,"Namreč, problematika tega jasno zadeva tiste mlade ljudi, ki so pred tem, da jih pokličete v Jugoslovansko ljudsko armado oziroma na služenje vojaškega roka."
39,"Hotel sem dobiti informacijo o tem, da se ne bo ponovilo tisto, kar je gospod Peršak govoril o Avstroogrski oziroma njihovem vojaškem aparatu, ki je skakala po Sloveniji in lovila slovenske fante in jih potem trpala v vojsko Avstroogrske."
34,"Zato me zanima konkretno, se s tem, kar je gospod minister rekel, strinjam in ne vem, ampak to je v neki meri dvoboj oziroma tenis med Republiškim sekretariatom za ljudsko obrambo in med zveznim."
29,"Zanima me konkretno, ali ima Jugoslovanska ljudska armada oziroma poveljstvo Petega armadnega območja spisek mladih ljudi, ki bi morali iti na služenje vojaškega roka v mesecu decembru oziroma pozneje."
49,"Namreč, zanima me, če lahko govorim v imenu teh mladih ljudi, ali bodo v decembrski ali v ne vem kakšni napotitvi dobili dva poklica: enega s strani našega sekretariata in enega iz zveznega, in kot veste bo zelo čudna odločitev teh mladih ljudi, komu sedaj v tem primeru verjeti."
2,Samo toliko.
1,Hvala.
7,Ali lahko kdo odgovori na to vprašanje?
1,Prosim.
7,"Janez Janša, republiški sekretar za ljudsko obrambo."
48,"Najbolj zavračam to tezo, da gre v primeru nabornikov oziroma vojaških obveznikov za ping pong med Sekretariatom za ljudsko obrambo in Republiko Slovenijo in Zveznim sekretariatom in da mi ne delamo ničesar, za kar ne bi imeli ustavne in zakonske podlage, ki je bila sprejeta v tej skupščini."
10,"Res smo te rešitve predlagali, vi ste jih pa sprejeli."
24,"Takrat sem rekel, da prevzamemo vso odgovornost za to, kar predlagamo, mi jo tudi prevzamemo, samo ne govoriti, da je to izključno naša stvar."
12,"Te zakone smo sprejeli skoraj soglasno, z enim ali dvema glasovoma proti."
30,"Takrat, ko smo te stvari sprejemali, smo tudi jasno in glasno in naenkrat povedali, da sezname nabornikov hranijo oziroma, da jih imajo v evidenci občinski upravni organi za ljudsko obrambo."
15,"Da se ti arhivi varujejo, da je do tega možno priti samo na nasilen način."
23,"Če bo kdo to poskušal, bo to seveda protizakonito ravnanje, po naši zakonodaji bomo v skladu s tem postopali, drugega ne morem reči."
4,Želi še kdo razpravljati?
1,Prosim.
1,Poslanci!
9,Sedaj bom imel na ta odgovor res kratko repliko.
48,"Zanima me, verjetno tudi vas, kako namerava naš Sekretariat za ljudsko obrambo v takšnem primeru obraniti te mlade ljudi, pa tudi verjetno ob širši ekskalaciji druge oziroma kako se namerava potem obraniti, kajti po mojem mnenju zgolj s pitijsko ugotovitvijo, da je to protizakonito, ne moremo biti zadovoljni."
14,"Mislim, da naše državljane v Sloveniji zanima, ali sekretariat dela točno na tem projektu?"
10,"Minister bo sam znal oceniti, kaj je in kaj ni."
3,"Prosim, Metka Mencin."
28,"Navezala bi na to, o čemer je Milan Balažic govoril, in bi samo vprašala, kdaj misli Vlada zaščititi nabornike, tudi s tem, da uzakoni pravico do ugovora vesti?"
1,Hvala.
1,Prosim.
2,Miro Urbančič.
7,To je sedaj gospod Janša dobro povedal.
16,"Povedal je, to je protizakonito, za zakonitost pa smo mi tu, poslanci v Skupščini Republike Slovenije."
2,Hvala lepa.
3,"Še kdo, prosim?"
3,"Spoštovani poslanci, poslanke!"
17,"Ves dan sem vam prizanašal, to, kar je Metka Mencinova sedaj odprla, je pa zelo pomembno vprašanje."
13,"Če je bilo kdaj v vojsko iti nevarno, potem je to nevarno sedaj."
5,O tem smo večkrat govorili.
12,V ustavnih zakonih oziroma amandmajih smo sprejeli tudi pravico do ugovora vesti.
10,"To pravico državljani, in recimo, tudi državljanke Republike Slovenije imajo."
8,"Se pravi, je vprašanje, kako jo lahko uveljavijo."
31,"Zato ni nepomembno vprašanje, če nekdo v tem trenutku, ko dobi poziv, reče, jaz pa zaradi ugovora vesti ne grem v vojsko; ima vso pravico, ker mu ustavni amandma to zagotavlja."
57,"In direktno sprašujem, če se lahko naborniki na to pozivajo oziroma, če se ne morejo, potem predlagam, da se to takoj uredi, kakor je predlagano v zakonu - z besedo moratorij, ki je dosti nepopularen, da dokler to ni celovito rešeno, pač vsakdo, ki se prijavi, da ne služi vojske zaradi ugovora vesti, da tega tudi ne služi."
22,"Vse te besede, ki so bile danes tukaj izgovorjene, se zlomijo točno na tem, če pač ljudem ne zagotovimo te osnovne pravice."
38,"Zato bi prosil, da tukaj z nekim dodatnim sklepom rečemo, da ima vsakdo, ki je oporečnik vesti, to pravico in če dobi poziv, ima pravico to zavrniti in ne iti v vojsko, dokler ne bo to drugače regulirano."
1,Hvala.
1,Hvala.
7,"Janez Janša, republiški sekretar za ljudsko obrambo."
21,"Dovolil bi si opozoriti ta zbor na to, da smo prej skoraj soglasno oziroma kar soglasno sprejeli osnutek zakona o plebiscitu."
20,"Skratka, prej smo govorili o stvareh, ki so bistveno bolj dolgoročno usodne in katerim se podreja tudi reševanje teh vprašanj."
19,"Brez te samoodločbe, brez tega akta ne bo možno rešiti nobenega od teh problemov, ki ste jih tukaj navajali."
17,"Še v tem primeru, če bomo imeli to legitimno odločitev, bodo težave, brez tega pa sploh ne."
22,"Ukrepi za zaščito, o tem smo govorili takrat, ko se je ustavni zakon sprejemal in že na začetku, ko smo sprejemali stališča."
18,"Ukrepi za zaščito teh spiskov so taki, kot so pač ukrepi za zaščito pomembnih objektov po naših predpisih."
9,"Kaj več najbrž ne pričakujete, da bi vam razlagal."
6,Naslednja napotitev v vojsko je decembra.
61,"Decembra je še vedno možno na podlagi teh stališč, ki jih imamo, poslati večji del kontingenta, tako da s tega vidika ni nikakršnih problemov, tudi najbrž ne grozi neposredna napotitev, ker bi gledano povsem praktično, tudi ob uporabi skrajnih sredstev, lahko zvezni organi zagotovili bistveno manj kontingenta, kot pa ga lahko po povsem pravni poti zagotovimo ob upoštevanju stališč te skupščine."
17,"Problemi nastopajo seveda naslednje leto, če se v tem času ne zmenimo o statusu Slovenije kot take."
13,"Zakon ugovora vesti, o tem smo govorili takrat, ko smo sprejemali ustavni zakon."
12,"Takrat je bila tudi sprejeta odločitev, ki je napisana v ustavnem zakonu."
26,Izvršni svet mora v roku treh mesecev od sprejetja ustavnega zakona predložiti zakonske rešitve za urejanje vojaške obveznosti in tudi za urejanje pravice do ugovora vesti.
15,"To je rok, ki je postavljen v ustavnem zakonu in tega roka se bomo držali."
15,Tega roka tudi ni možno skrajšati ali podaljšati z nekim navadnim sklepom v tej skupščini.
7,Zato seveda o tem nima smisla glasovati.
49,"Seveda pa zdaj, ko smo že pri tej temi tisti, ki ste v Zboru občin veste, da ste uvrstili zakon, ki ga je predlagala Komisija za mirovno politiko te skupščine o ugovoru vesti, v katerem se predlaga, naj se začasno reši ta problem, dokler celovite rešitve ne bodo prejete."
24,"No in v tem zakonu piše, da ima vsak, ki dobi poziv, v petnajstih dneh pravico, da poziv zavrne iz vseh razlogov, ki obstajajo."
31,"Zdaj mi pa povejte, kateri normalen človek, ki bo dobil poziv za služenje vojaškega roka zunaj Slovenije v decembru, tega poziva ne bo odnesel nazaj, če tega ne bo potrebno utemeljevati."
5,Najbrž bo vsak to naredil.
22,"Samo to ni ugovor vesti, to je normalno reagiranje človeka v situaciji kakršna je in za katero seveda noben posameznik ni kriv."
8,Sprejetje takega zakona do onemoglosti zakomplicira to situacijo.
15,"To smo povedali tudi v odgovoru, ki ga je Izvršni svet podal na ta predlog."
31,"Moram reči, da vse tiste primere ugovora vesti, ki se bodo res pojavili in ki jih je nekaj na leto, vsaj zdaj v tem času rešujemo tako, da ni nihče prizadet."
33,"Predlagam, da Zbor občin obravnava stališče, ki ga je poslal Izvršni svet do tega problema ampak, da se seveda o tem resno pogovarja, če se ta zakon sprejme, je situacija v decembru neobvladljiva."
14,"Potem je bolje, da sprejmemo sklep, da se decembra nikogar ne pošlje v JLA."
15,"Če bo sprejet sklep o tem, da bo decembra plebiscit, je to že tako vprašljivo."
1,Hvala.
2,Hvala lepa.
2,Gospod Školč.
3,To bo replika.
39,"Upam, da se bom držal tistih pet minut, čeprav se je sedaj pokazalo, da resnica plebiscita ni samo možen suspenz mesa in pač to da bomo obsojeni na to, da jemo krompir, ampak, da očitno tudi suspenz človekovih pravic."
52,"Zato mi je na nek način žal, ali pa se mi zdi dobro, da smo to diskusijo sprovocirali, ker je povsem jasno, da so vedno v ospredju neka velika dejanja, zaradi katerih trpi bodisi demokracija bodisi pravica do govora bodisi pravica do ugovora vesti in na nek način te osnovne človekove pravice."
11,"Tisto, kar je nerodno je, da postaja plebiscit vrednota čez vse."
32,"Opozoril bi vas samo na to, da smo pristali nanj in na deklaracijo in jo skupaj oblikovali in na ustavne amandmaje točno z namenom, da bo mogoče te pereče probleme takoj urejati."
19,"Zato ni nobenega razloga, sedaj še posebej ne, ker so stvari toliko bolj zaostrene, da tega ne bi uredili."
32,"Pozivam skupščino, da o tem razmisli, ne računam, da bi danes karkoli sklepali, ampak na tak način seveda žrtvovati ljudi za neke vrednote pomeni seveda odpirati vprašanje plebiscit tudi z druge strani."
2,Hvala lepa.
2,Hvala lepa.
1,Prosim.
1,Spoštovani!
4,Samo eno drobno vprašanje.
10,"Kaj bo storila Vlada, če pride vojaška policija po nabornike?"
1,Hvala.
9,Ali bi lahko gospod Janša odgovoril na to vprašanje?
13,"No, najprej imam repliko na tisto, kar je prej poslanec Školč govoril tukaj."
7,"Seveda, protestiram proti takemu načinu nastopanja tukaj."
20,"En sam primer mi povejte, kjer je bila ta pravica do ugovora vesti kršena, kar je ta Vlada na oblasti."
22,"Eno samo ime in priimek tistega, ki je bil prisilno priveden in poslan v vojsko, to, kar se je do aprila dogajalo."
11,"Potem, ko boste to ime in priimek povedali, lahko tako govorite."
23,"In tudi tega, kar sem prej govoril o plebiscitu, seveda nihče ne more jemati kot argument za to, da se človekove pravice suspendirajo."
24,"Jaz samo opozarjam na to, da tega vprašanja, dokler bomo polovično vpeti v to Jugoslavijo, preprosto ni moč rešiti tako kot bi mi hoteli."
16,"Na to se navezuje tudi to vprašanje, kaj bomo storili, če pride vojaška policija po nabornike."
10,"Mi bomo najprej storili vse, da se to ne zgodi."
33,"Če se bo pa to zgodilo, se pa ne bo zgodilo samo to, ker samo to ni možno, bo pa to širši konflikt, v katerem bomo pač reagirali na možnosti, ki jih imamo."
2,Hvala lepa.
29,"Žal mi je, ker sam kršim obljubo, ki sem jo dal Demosu, da se ne bom spuščal v prepire, vendar ne morem sprejemati tega, kar je rekel gospod Školč."
6,"V bistvu, to je bilo izsiljevanje."
6,V bistvu je šlo za izsiljevanje.
32,"On je rekel, na koncu svojega teksta dobesedno: ""Če se ne bo to upoštevalo, kar predlagamo, bomo tudi mi v tem smislu razmišljali, v tem smislu, kako se bomo obnašali do plebiscita""."
9,"Mislim, da je to logika, ki je popolnoma nesprejemljiva."
28,"Razumem, kar postavlja Stranka demokratične prenove, ki hoče nek dogovor, ki postavlja neke zahteve v zvezi s tem dogovorom in tako naprej, ne morem pa sprejeti take logike."
2,Hvala lepa.
1,Dobro.
17,"Prosim, opozarjam, da to ni predmet razprave te točke in v tej smeri ne dovoljujem več razprave."
1,Prosim.
21,"Vnaprej rečem, da bom zadnji, čeprav vem, da bo potem padalo po meni in da bom moral zaradi tega biti tiho."
17,"Ne bom pa pojedel besede tako, kakor jo je pač gospod Peršak, ker imam navado jo držati."
12,"Hotel bi reči to, da kar sem rekel, bo pisalo v magnetogramu."
36,"Kar se pa tiče konkretnega primera, bi pač rekel, da sem osebno tisti, ki bi rad vrnil vojaško knjižico, ker se mi, recimo, studi služiti, je pa ne morem, sem pa še vedno rezervist in obveznik."
2,Hvala lepa.
4,Želi še kdo razpravljati?
7,"V kolikor ne, potem to razpravo zaključujem."
8,"Posebnega sklepa mislim, da za to ni potrebno."
2,Hvala lepa.
9,Prehajamo na 4. TOČKO DNEVNEGA REDA - VOLITVE IN IMENOVANJA.
5,"Pred tem, moramo ugotoviti sklepčnost."
2,Družbenopolitični zbor!
2,Zbor občin!
6,"Dobro, damo še enkrat Zbor občin!"
17,"Malo poglejte, če je še kdo zunaj, tako da lahko dnevni red zaključimo, drugače pa nismo sklepčni."
12,"Torej, ob takem prometu moramo celo za Družbenopolitični zbor še enkrat ugotoviti."
2,Zbor občin!
10,"Ja moramo, je brezpredmetno, dobro. še enkrat poglejmo Zbor občin."
4,Še Zbor združenega dela.
5,"Torej, nismo sklepčni. hvala lepa."
2,Zaključujemo sejo.
12,"Opozarjam vas samo še na tole, da je seja 27. tega meseca."
