42,"Kolegice, kolegi, po podatkih, ki smo jih dobili, nas je navzočih preko 50 in mislim, da lahko pričnemo z drugim nadaljevanjem 32. seje Zbora občin Republike Slovenije, ki smo jo pričeli dne 15. in 16. januarja 1992, nadaljevali pa 22. januarja 1992."
26,"Ker je predsednik zbora Ivan Bizjak službeno odsoten, bom sejo vodil jaz, pri seji pa mi bo pomagal, kar smo se že zadnjič dogovorili, gospod Rojec."
7,Ali se strinjate s takšnim načinom dela?
1,Hvala.
16,"Za današnjo sejo zbora so se opravičili: Ivan Bizjak, Vika Potočnik, Isabella Flego in Niko Rainer."
7,Tako da so opravičeno odsotni samo štirje.
10,"Po podatkih službe sem povedal, da je prisotnih 52 poslancev."
4,"Prosim, da ugotovimo navzočnost!"
16,Navzočih je 48 poslancev in tako je zbor sklepčen in lahko pravno veljavno razpravlja in sklepa.
33,"Z 32. seje zbora sta nam preostali dve točki dnevnega reda in sicer: a) Predlog zakona o zamudni obrestni meri; predlagatelj je skupina poslancev Liberalne stranke, v našem zboru je to gospod Gros."
18,"Pod b) te iste točke: Predlog zakona o obrestni meri zamudnih obresti, katerega predlagatelj je vlada Republike Slovenije."
11,Vse druge točke dnevnega reda 32. seje smo opravili oziroma zaključili.
45,"Pri tem pa naj vas obvestim, da smo med zbori neusklajeni pri predlogu za izdajo zakona o odlikovanju - častni znak svoboda Republike Slovenije z osnutkom zakona; pri predlogu za izdajo zakona o nadomestilu izpada prihodkov izvoznikov, zato bomo morali opraviti usklajevalni postopek, določen s poslovnikom."
21,"Naj vas še opozori, da smo medtem prejeli dva predloga za razširitev dnevnega reda današnje nadaljevane 32. seje zbora, in sicer:"
30,"1.) Komisija Skupščine Republike Slovenije za mednarodne odnose predlaga, da zbori uvrstijo na dnevni red današnjega nadaljevanja seje, in tudi sprejmejo, predlog izjave Skupščine Republike Slovenije o priznanju Republike Makedonije."
11,Predlog komisije in predlog izjave ste prejeli z zadnjo poštno pošiljko.
7,"Želi predstavnik komisije besedo, dr. Ivan Vivod?"
1,Prosim.
4,"Spoštovano predsedstvo, spoštovani zbor!"
12,Pred vami je ta izjava Skupščine Republike Slovenije o priznanju Republike Makedonije.
22,"Torej komisijo so vodile tri stvari, za katere sodi, da bi bilo dobro, da podpremo to izjavo oziroma da priznamo Republiko Makedonijo."
14,"Prvič: Republika Makedonija je izvedla plebiscit, se pravi, da je bilo to regularno izpeljano;"
9,Drugič: izpolnjuje vse pogoje arbitražna komisije v Haagu in;
20,"Tretjič: kar je zelo pomembno je tudi to, da mi moramo iskati zaveznike med bivšimi republikami Jugoslavije glede delitvene bilance."
21,"Tako mislim, da bi bilo dobro, da podpremo to izjavo o priznanju Republike Makedonije in priporočam zboru, da jo pač sprejme."
1,Hvala.
1,Hvala.
3,Želi kdo razpravljati?
25,Potem zaključujem razpravo in dajem na glasovanje predlog komisije za razširitev dnevnega reda 32. seje s predlogom izjave Skupščine Republike Slovenije o priznanju Republike Makedonije.
3,Kdo je za?
3,Je kdo proti?
4,Se je kdo vzdržal?
15,"Ugotavljam, da je predlog Komisije za mednarodne odnose za razširitev dnevnega reda seje soglasno sprejet."
50,"2.) Na razgovoru vodstva Skupščine Republike Slovenije s predsedniki delovnih teles in vodij poslanskih skupin o metodah in načinu dela delovnih teles, dne 29. januarja 1992, je bilo dogovorjeno, naj bi predsedniki zborov predlagali uvrstitev dogovora o metodah in načinu dela delovnih tele na dnevni red današnjih nadaljevanj sej zborov."
34,"V zvezi s tem ste prejeli pismo predsednika Skupščine Republike Slovenije, gospoda Bučarja ter kratek zapis razgovora vodstva Skupščine Republike Slovenije s predsedniki delovnih teles in vodij poslanskih klubov z dne 29. januarja 1992."
16,Želi o predlogu za uvrstitev te točke na dnevni red današnjega nadaljevanja 32. seje kdo razpravljati?
28,Zaključujem razpravo in dajem na glasovanje predlog za razširitev dnevnega reda tudi s to točko dogovor o metodah in načinu dela delovnih teles in zborov Skupščine Republike Slovenije.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je tudi ta razširitev soglasno sprejeta."
41,"Kot sem že omenil, smo po zadnjem zasedanju 32. seje dne 22.1.1992 ostali med zbori neusklajeni pri predlogu za izdajo zakona o odlikovanju in pri predlogu za izdajo zakona o nadomestilu izpada prihodkov izvoznikom; Zbor združenega dela tega zakona ni sprejel."
28,"Zato moramo opraviti usklajevalni postopek, določen s Poslovnikom Skupščine Republike Slovenije in izvoliti pet članov v skupno komisijo vseh zborov za pripravo sporazumnega predloga glede teh dveh zakonov."
3,Prosim za predloge.
8,Gre za dva: za odlikovanja in za nadomestila.
22,"Gospod Jug; gospod Feltrin, gospod Kuhar, gospod Pavšič, gospod Štefančič - v usklajevalno komisijo za odlikovanja in potem za nadomestila izpada dohodkov izvoznikom."
1,Tako.
15,"Sedaj je tu pet predlogov: gospod Jug, gospod Feltrin, gospod Pavšič, gospod Štefančič, gospod Kuhar."
6,Ali želi kdo predlagati kakšne spremembe?
7,"Če ne, dajem ta predlog na glasovanje."
9,"Kdo je za tako sestavljeno komisijo, naj dvigne list?"
3,Je kdo proti?
4,Se je kdo vzdržal?
18,"Ugotavljam, da je soglasno izbrana skupna komisija, v katero naš zbor predlaga gospode Juga, Feltrina, Štefančiča, Pavšiča, Kuharja."
24,"Z obvestilom o nadaljevanju 32. seje zbora ste bili tudi obveščeni, da bo zbor nadaljeval z obravnavo nekaterih aktov 30. seje zbora, in sicer:"
10,- o predlogu odloka o stopnjah prispevkov za obvezno zdravstveno zavarovanje
28,"- o interpelaciji za obravnavo vprašanja sprejetja rebalansa proračuna Republike Slovenije za leto 1991, glede katerih smo opravili razpravo, odločanje pa odložili in zahtevali nekatera dodatna pojasnila in stališča."
12,Prav tako naj bi nadaljevali z usklajevanjem predloga zakona o lekarniški dejavnosti.
18,Skupna komisija za pripravo sporazumnega predloga se je sestala danes in bomo z njenim predlogom seznanjeni med sejo.
4,Baje je delo končala.
32,"Ker bo Družbenopolitični zbor o osnutku zakona o proračunu Republike Slovenije za leto 1992 sklepal danes, bomo o njegovi odločitvi in s tem o usklajenosti med zbori, obveščeni tudi med sejo zbora."
6,Poleg tega imam še sledeča obvestila.
9,Odmor je za naš zbor predviden ob 12. uri.
7,Skupna seja je predvidena ob 17. uri.
24,"Skupna delovna telesa - odločanje o spornih vprašanjih glede predloga zakona o zadrugah, predloga zakona o pokojninskem in invalidskem zavarovanju - o tem bomo še obveščeni."
10,"Prav tako pa tečejo napori, da bi se danes uskladilo."
6,Ali želi kdo besedo o tem?
39,"Kot sem informiran, se je sedaj izoblikovala delovna skupina s strani Zbora združenega dela, predstavnikov vlade in predstavnikov Slovenske kmečke zveze - Ljudske stranke, kjer bi poskušali pripraviti usklajen predlog zakona o zadrugah v tistih členih, kjer smo ostali neusklajeni."
48,"V kolikor bo to usklajeno, predlagam, da naš zbor še tekom današnje seje razpravlja in sprejme amandma, kakršen bo predlagan v zvezi s tem zakonom; drugič, da sprejmemo sklep, da se potem na skupnem zasedanju najprej konča 10. seja in šele nato nadaljuje 11. seja, po vrstnem redu."
21,"To pa je tudi zaradi tega, da bi se potem tudi na 11. seji sprejel zakon o pokojninskem in invalidskem zavarovanju."
1,Hvala.
68,"Če pravilno interpretiram, potem imamo dva sklepa, in sicer: sklep, da ta skupina, ki je določena v Zboru združenega dela, v Slovenski ljudski stranki in v vladi, naj danes intenzivira delo, da bi lahko bilo po skupni seji, ki je volilna, tudi skupno zasedanje oziroma skupna delovna seja, da bi na tisti seji, po že sprejetem sklepu, najprej odločali o 10. seji in potem šele o 11. seji."
8,Ali se zbor s takima dvema sklepoma strinja?
4,Gospod Protner želi besedo.
5,Rad bi samo nekaj vprašal.
3,Ali delujemo enakopravno?
29,"Sklepam, da je razprava v taki skupini, da so predstavniki Zbora združenega dela in predstavniki vlade in predstavniki Slovenska ljudske stranke, da bodo prišli verjetno do nekih kompromisnih predlogov."
14,"Vprašanje je če mi, kot naš zbor, stojimo vis-ŕ-vis temu enakopravno, brez predhodne razprave?"
29,"Ali to opravimo v zboru ali pa da namesto tega danes s tega mesta izvolimo tudi predstavnike našega zbora, da sodelujejo tam, da pridemo potem do enega usklajenega predloga?"
40,"Če je moj predlog smiseln, se dajmo o tem dogovoriti, ker mislim da bi lažje potem naši predstavniki, ki bi zastopali zbor ali pa vsaj mnenje zbora, da bi lažje potem tudi interpretirali v samem zboru stališča in predmet usklajevanja."
1,Hvala.
1,Hvala.
8,Tako je to: proceduralno ni tukaj nobenih nasprotovanj.
35,"Namreč gospod Protner, to kar je on povedal, pride v tistem trenutku, ko bo zboru predloženo to izvenzborovsko usklajevanje, ki se v glavnem našega zbora ne tiče, ker je naš zbor ta zakon že sprejel."
19,"Zato se naši napori pričnejo v tistem trenutku, ko vlada zborom predloži usklajen predlog, če bo do njega prišlo."
4,Se gospod Protner strinjate?
12,"Vaš predlog pride potem na vrsto, ko je tu že vladni predlog."
1,Hvala.
14,"Se vsi strinjamo potem s tem predlogom dveh sklepov, ki sem jih že predlagal?"
3,Kdo je za?
3,Je kdo proti?
4,Se je kdo vzdržal?
9,"Ugotavljam, da sta z večino glasov oba sklepa sprejeta."
48,"Prehajamo na 5. TOČKO DNEVNEGA REDA v okviru katere imamo dva predloga zakona in sicer: PREDLOG ZAKONA O ZAMUDNI OBRESTNI MERI; predlagatelj je skupina poslancev Liberalne stranke; v našem zboru je to gospod Vitomir Gros, in PREDLOG ZAKONA O OBRESTNI MERI ZAMUDNIH OBRESTI; predlagatelj je Vlada Republike Slovenije."
29,"Ob tem naj vas opozorim, da je zbor po usklajevanju dnevnega reda 32. seje zbora, dne 16. januarja 1992, sklenil oba predloga zakonov uvrstiti v dnevni red te seje."
51,"Drugič: da je na nadaljevanju seje dne 22. januarja 1992 zbor, potem ko je gospod Gros v imenu predlagatelja napovedal pogojni umik predloga poslancev Liberalne stranke, če bo sprejet predlog, ki ga je predložila vlada skupaj z ustreznimi amandmaji, opravil razpravo o predlogu zakona, ki ga je predložila Vlada Republike Slovenije."
42,"Naj še opozorim, da so amandmaje k predlogu zakona - to je predlog vlade - vložili: Odbor za proračun in javne finance, Odbor za kreditno-monetarni sistem in politiko ter poslanec dr. Peter Glavič, poslanec Vitomir Gros, poslanec dr. Ivan Vivod in poslanec Anton Rojec."
43,"Po opravljeni razpravi nadaljevanja seje dne 22. januarja 1992 pa je zbor sklenil, da odloži sklepanje o posameznih amandmajih in predlogu zakona, da bi se do predloženih amandmajev opredelila Vlada Republike Slovenije in matični odbor, to je Odbor za kreditno-monetarni sistem in politiko."
15,Mnenja vlade do predloženih amandmajev ter poročilo Odbora za kreditno-monetarni sistem in politiko ste prejeli.
29,"Glede na do sedaj opravljeno in zaključeno razpravo o predlogu zakona, predlagam, da ne odpiramo ponovno splošne razprave, pač pa da se omejimo na amandmaje, o katerih moramo odločati."
3,Želi kdo besedo?
15,"Potem lahko zaključimo ta uvodni del in prehajamo na glasovanje, glasovanje o amandmajih po predlogu."
6,"Prosim, da poiščemo pregled teh amandmajev."
9,"Prosim, gospod predsednik Odbora za kreditno-monetarni sistem in politiko."
7,"Spoštovano predsedstvo, spoštovani kolegi in kolegice, poslanci!"
70,"Obvestiti vas moram o včerajšnji seji Odbora za kreditno-monetarni sistem in politiko, ki je žal sicer sklepal v nesklepčni sestavi, vendar vseeno bomo naknadno iskali verifikacijo teh stališč glede zamudne obrestne mere, kajti na sami seji je predstavnik vlade v celoti akceptiral amandma, ki ga je odbor sprejel glede 2. člena, ki uzakonja - seveda najprej na ravni predloga - zamudno obrestno mero v eni sami višini, to je 30% letne ravni."
21,"Da imamo eno samo zamudno obrestno mero, so vsi prisotni člani Odbora za kreditno-monetarni sistem in politiko ocenili kot izrazito pozitivno."
16,"Tudi predstavnik vlade je ocenil zadevo kot pozitivno in tudi predstavnik Banke Slovenije, kot monetarnih oblasti."
53,"S tem, ko sprejema vlada amandma Odbora za kreditno-monetarni sistem in politiko o eni sami zamudni obrestni meri za vse denarne transakcije v in izven gospodarstva v Republiki Sloveniji, hkrati smiselno seveda ukinja oziroma se o vseh ostalih amandmajih na 2. člen tega zakona izreka negativno, v kolikor seveda ohranja neko konsistenco zakona."
11,"Zato bi jaz predlagal, da temu ustrezno prilagodimo tudi glasovalni postopek."
8,"Tekom zasedanja mislim, da boste prejeli ustrezne listine."
76,"Jaz se opravičujem, ker jih sedaj v tem trenutku ni, vendar - kot rečeno - predlog je in ga podpira tako izvršilna oblast kot denarna oblast, 30% izhodiščna stopnja zamudnih obresti v funkciji vzpostavljanja denarne oziroma finančne discipline, sicer pa prehod na sistem kjer bi - če že imate listine, se opravičujem - prehod na sistem, kjer bi kot osnovo za zamudne obresti, dokler inflacija drastično ne pade, uporabili ponderirano aritmetično sredino obrestnih mer v bančnem sistemu, povečano za 20%."
36,"Odbor je tudi sprejel sklep, da ko denarna gibanja dosežejo točko stabilnosti, ko postane eskontna stopnja centralne banke osnovna informacija o ceni kapitala v državi, da se mehanizem določanja zamudnih obrestnih mer prenese na eskontno stopnjo."
18,"Pomeni, da ureditev, o katerih danes glasujemo, pomeni neke vrste začasno ureditev v pogojih še vedno visoke inflacije."
2,Hvala lepa.
3,PODPREDSEDNIK JANEZ LUKAČ:
4,Hvala lepa gospodu predsedniku.
44,"Sedaj sem gledal to in tudi vi imate najbrž to poročilo z včerajšnje seje pred seboj; prav tako imate cel sklop teh dokumentov pred seboj, predvsem pa pregled amandmajev k predlogu zakona o obrestni meri zamudnih obresti, vladni predlog, ki ga imate pred seboj."
24,"Najprej se moramo tu odločati, ker je gospod Gros pogojeval vztrajanje na svojem predlogu zakona, glede na izid vsebine oziroma glasovanja k vladnemu predlogu."
16,"Namreč, on je vladni predlog z amandmaji dopolnjeval, tako da bi uskladil vsebino obeh zakonskih predlogov."
3,To je vse.
4,Želi še kdo razpravljati?
3,"Če ne, hvala."
7,Potem res preidemo na glasovanje o amandmajih.
4,Pregled imate pred seboj.
6,Je potrebno da berem ali ni?
7,K 1. členu je predlagatelj gospod Rojec.
8,"Ta člen se spremeni, tako da se glasi:"
15,"""Dolžnik, ki je zamudil s plačilom, je dolžan plačati zamudne obresti po obrestni meri 8%."
13,"Obrestna mera zamudnih obresti je lahko med strankami, ki sklepajo medsebojne obveznosti, dogovorjena."
24,"Če je dogovorjena, se plačajo zamudne obresti po dogovorjeni obrestni meri, ki pa ne more biti manjša od 8% in ne večja od 30%."
54,"Kadar je v poslovnih obveznostih med strankami dogovorjeno plačilo obresti, velja tudi za čas zamude obrestna mera, po kateri se plačujejo obresti iz teh poslovnih obveznosti, pa če tudi je obrestna mera večja od najvišje obrestne mere zamudnih obresti po tem zakonu, vendar za čas zamude ne more biti obrestna mera manjša kot 8%."""
11,"Matični odbor, Izvršni svet in Zakonodajno-pravna komisije ne podpirajo tega amandmaja."
6,Gospod Rojec bo obrazložil svoj glas.
18,"Spoštovani poslanci, dovolite, da obrazložim svoj glas, namreč, kako bom za ta amandma, ki sem ga pripravil, glasoval."
23,"Prvo, kar želim povedati, je to, da izhajam in je treba tudi ta amandma opazovati glede na to, da se vrednost denarja ohrani."
44,"Torej 1. člen se nanaša na takšno ureditev, da se vrednost denarja ohrani ali če danes to gledamo, ta obrestna mera bi se uporabljala na tisto osnovo, ki bi bila določena z velikim R in v takšnih primerih potem mi uporabimo obrestno mero 8%."
24,"To bi bilo splošno pravilo, vendar pa lahko stranke obrestno mero zamudnih obresti dogovorijo in če jih dogovorijo, je pač takšna kakršno pač dogovorijo."
32,"Če pa so sicer med seboj v raznih poslovnih obveznosti in imajo dogovorjene obresti, pa veljajo tudi za čas zamude že pred tem dogovorjene obresti, ne glede na to kakšne obresti so."
29,"Takšna ureditev, kot jo tukaj predlagam, je veljala od leta 1954 do 1978, sicer v malo drugačnih razmerah in takrat je ta stvar bila v redu in zadovoljivo urejena."
39,"Zamudne obresti so civilna sankcija zaradi nespoštovanja plačilnega roka in iz tega razloga je sankcija v višini 8%, če seveda ni drugačen dogovor, tisto kar je v našem civilizacijskem svetu in v evropski civilizacijski družbi primerna in ustrezna rešitev."
35,"Torej to, kar sicer zakon predlaga o 30% obrestih, to enostavno vzdržati ne more, ker takšna obrestna mera na realno osnovo vzdržati ne more, ker lahko in bo prihajalo do silovitih socialnih in ostalih problemov."
21,"Iz tega razloga seveda vas prosim, da tudi ta amandma, ki se potem nadaljuje še z amandmajem dve in tri, podprete."
1,Hvala.
2,"Prosim, izvolite."
4,"Predsednik odbora, gospod Deželak."
6,"Spoštovano predsedstvo, spoštovane kolegice in kolegi!"
23,"Obrazložil bom svoj glas, ne zato, ker sem pač predsednik tega odbora, ki jasno o tem sklepa, ampak da razčistimo določene temeljne stvari."
10,Kolega poslanec gospod Rojec meša institut zamudnih obresti in obresti.
17,"Zamudne obresti so v funkciji izpostavljanja finančne discipline,ne pa v funkciji realiziranja takšnega ali drugačnega dobička."
26,"Če želimo s tem institutom vzpostaviti finančni red ali pa odmik od balkanskih standardov na tem področju, potem moramo seveda uvesti zamudno obrestno mero kot kazen."
58,"Namreč, če gremo sedaj na raven preproste matematike, uzakonitev njegovega predloga pomeni, da sem jaz kot potencialni kreditojemalec trajno motiviran kršiti sleherno finančno kreditno pogodbo, kajti, če se meni neka kreditna linija obrestuje po 30%, od tedaj dalje, ko moram kredit vrniti pa za 8%, potem je popolnoma jasno, da sem stimuliran, da nikoli ne vrnem tega kredita."
10,"Gotovo je 30% obrestna mera visoka, to se vsakdo zaveda."
33,"Vam bom povedal še en podatek: po uradnih podatkih so denarne kreditne transakcije v slovenskem gospodarstvu, v januarju 1992 med bankami in med podjetji in bankami, tudi po 35% in tudi po 40%."
46,"Se pravi, če na trgu obstaja obrestna mera, ki je že sama po sebi malce večja, vendar v ponderju ne predstavlja tako veliko, potem je jasno, da je s strokovno tehničnega finančnega vidika zamudna obrestna mera tista, ki naj finančno disciplino uvaja, ne pa stimulira nedisciplino."
13,"Zavedamo se kot odbor, da je taka ureditev, ureditev v pogojih visoke inflacije."
5,To je seveda popolnoma jasno.
45,"Zato smo tudi v dodatnem sklepu sprejeli stališče, takoj kot se denarna gibanja umirijo , potem je eskontna stopnja centralne banke osnovna informacija, od katere bomo naravnali stopnjo zamudnih obresti in s tem vzpostavili primerljiv evropski sistem te penalne kazenske obrestne mere kot posebne denarne institucije."
2,Hvala lepa.
7,"Spoštovane kolegice in kolegi, da se zmenimo."
26,"Pri tem odločanju ne smemo imeti replik, ker drugače se bomo zapletli, ampak to pot naredimo izjemo, ker gre za to, da bi bili točno predstavljeni."
37,"Mojemu kolegu poslancu se opravičujem, vendar njegova interpretacija kaže popolno nerazumevanje mojega predloga, absolutno nerazumevanje predloga, ker ravno ta balkanska sankcija 30% zamudne obresti, tega na svetu ni, v bistvu kaže, da se odmikamo od evropskega prostora."
54,"Če je gospod poslanec dobro prebral, in moral bi to dobro prebrati, bi moral videti: prvič, da predlog izhaja od realne osnove, torej od revalorizirane osnove, in drugič, da v primeru, če so že pred tem bile dogovorjene višje obrestne mere, npr. 30 ali 35, se tudi za čas zamude uporablja ta obrestna mera."
5,Popolnoma zgrešeno interpretiranje tega amandmaja.
8,"Oproščam se, ampak v takšnih primerih moram reagirati."
1,Hvala.
4,Ali obrazložite svoj glas?
5,Potem smo končali z obrazlaganjem.
24,"Prej sem že povedal, da matični odbor ne podpira, Izvršni svet ne podpira, Zakonodajno-pravna komisija ne podpira, ste pa vsebino iz obrazložitve glasov slišali."
6,Kdo je za ta predlog amandmaja?
6,"Ugotavljam, da amandma nima potrebne podpore."
1,Naslednji.
12,"Pod točko 2 imamo: Ta člen se spremeni, tako da se glasi:"
29,"""Dolžnik, ki zamudi z izpolnitvijo denarne obveznosti iz obligacijskih razmerij, plača od zneska dolga od nastanka zamude do trenutka plačila zamudne obresti po obrestni meri, določeni s tem zakonom."
23,"Po tem zakonu se plačajo zamudne obresti tudi v primeru zamude za izpolnitev denarnih obveznosti za davke, prispevke, carine in druge uvozne davščine."""
8,Predlagatelj je Odbor za proračun in javne finance.
5,Matični odbor ta amandma podpira.
4,Izvršni svet ga podpira.
7,Zakonodajno-pravna komisija se o njem ni opredeljevala.
6,Kdo je za ta predlog amandmaja?
3,Je kdo proti?
4,Se je kdo vzdržal?
6,"Ugotavljam, da je ta amandma sprejet."
28,"K 2. členu. a) Ta člen se spremeni, tako da se glasi: ""Zamudne obresti se plačujejo od realne vrednosti dolga, obračunanega po posebnih predpisih."" Predlagatelj je Anton Rojec."
13,"Glede na to, da ni bil sprejet amandma pod točko 1), ga umikam."
2,Hvala lepa.
7,"Ugotovil sem, da je ta amandma umaknjen."
11,"Pod točko 2; ta člen se spremeni, tako da se glasi:"
18,"""Obrestno mero zamudnih obresti za obligacijska razmerja se določi v višini revalorizacije in 8% letne realne obrestne mere."
27,"Revalorizacija iz prejšnjega odstavka je enaka splošni rasti cen na drobno v času od nastanka zamude do trenutka plačila po uradnih statističnih podatkih, preračunanih na letno raven."""
17,"Predlagatelj je dr. Peter Glavič, matični odbor ne podpira, Izvršni svet ne podpira, Zakonodajno-pravna komisija ne podpira."
6,Kdo je za ta predlog amandmaja?
6,"Ugotavljam, da amandma nima potrebne podpore."
18,"K prvem odstavku istega člena: Ta odstavek se nadomesti z novim prvim in drugim odstavkom, ki se glasita:"
36,"""Obrestna mera zamudnih obresti za obligacijska razmerja se določi v višini revalorizacije in 8% letne realne obrestne mere, za davke, prispevke, carine in druge uvozne davščine pa v višini revalorizacije in 30% realne letne obrestne mere."
22,"Revalorizacija iz prejšnjega odstavka je enaka stopnji rasti cen na drobno v predhodnem mesecu po uradnih statističnih podatkih, preračunanih na letno raven."""
8,Predlagatelj je Odbor za proračun in javne finance.
12,"Matični odbor ne podpira, Izvršni svet ne podpira, Zakonodajno-pravna komisija ne podpira."
6,Kdo je za ta predlog amandmaja?
7,"Ugotavljam, da ta predlog nima potrebne podpore."
1,Tretjič.
7,Ta odstavek se spremeni in se glasi:
33,"""Obrestna mera zamudnih obresti za davke, prispevke in carine ter druge uvozne davščine je enaka stopnji rasti cen na drobno v preteklem mesecu, preračunani na letno raven in realni zamudni obrestni meri 30%."""
23,"Predlagatelj je Odbor za kreditno-monetarni sistem in politiko, potem v našem zboru gospod Gros, v ostalih zborih pa Zvone Žagar in Jože Arzenšek."
9,"Izvršni svet ta amandma podpira, prav tako Zakonodajno-pravna komisija."
6,Kdo je za ta predlog amandmaja?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
3,K drugem odstavku.
8,"Doda se novi drugi odstavek, ki se glasi:"
28,"""Obrestna mera zamudnih obresti za obligacijska razmerja je enaka stopnji rasti cen na drobno v preteklem mesecu, preračunani na letno raven in realni letni zamudni obrestni meri 20%."""
20,"Predlagatelj je gospod Gros, matični odbor ne podpira, Izvršni svet podpira, Zakonodajno-pravna komisija podpira glede višine, procentno se ni opredelila."
4,"Gospod Gros, želite besedo?"
6,"Gospod Kolman, predstavnik Ministrstva za finance."
25,"Izvršni svet je prvotno podprl amandmaje Liberalne stranke v zvezi z 20% zamudno obrestno mero za obligacijska razmerja in 30% za davke, prispevke, carine itd."
40,"Vendar smo včeraj v razpravi, kot je že predsednik odbora Deželak povedal, v bistvu akceptirali enoten predlog, da je v obeh primerih, se pravi za obe vrsti obveznosti se zamudna obrestna mera poenosti in znaša v realnem delu 30% letno."
32,"Kar zadeva prvega odstavka 2. člena, je pravzaprav možno ne delati dveh novih odstavkov iz tega, pač pa reči, da se obrestna mera za obveznosti iz 1. člena znaša revalorizacija - 30% letno."
10,To seveda zahteva redakcijsko oblikovanje tega prvega odstavka 2. člena.
25,"Lahko pa seveda ta ostane tako, kot je Odbor za kreditno-monetarni sistem in politiko predlagal, da imamo dva odstavka, vendar je vsebina v obeh ista."
1,Hvala.
4,"Ali umikate, gospod Gros?"
1,Hvala.
7,Gospod Gros umika; potem tu nimamo dopolnila.
14,"Pod točko 2 k istemu odstavku: doda se novi drugi odstavek, ki se glasi:"
28,"""Obrestna mera zamudnih obresti za obligacijska razmera je enaka stopnji rasti cen na drobno v preteklem mesecu, preračunani na letno raven in realni letni zamudni obrestni meri 30%."""
14,"Predlagatelj je Odbor za kreditno-monetarni sistem in politiko, Izvršni svet podpira, Zakonodajno-pravna komisija podpira."
5,Kdo je za ta predlog?
3,Je kdo proti?
4,Se je kdo vzdržal?
8,"Ugotavljam, da je z večino glasov dopolnilo sprejeto."
13,"K tretjemu odstavku istega člena: doda se nov tretji odstavek, ki se glasi:"
15,"""Obrestna mera zamudnih obresti v nobenem primeru ne more biti manjša kot je mesečna revalorizacija."""
4,Predlagatelj je gospod Gros.
12,"Matični odbor ne podpira, Izvršni svet ne podpira, zakonodajno-pravna komisija ne podpira."
6,Kdo je za ta predlog amandmaja?
6,"Ugotavljam, da dopolnilo nima potrebne podpore."
7,K 3. členu: ta člen se črta.
13,"Predlagatelj je gospod Gros in tudi gospod Rojec, ki pa pravi, da umika."
2,Gospod Gros?
1,Dobro.
8,"Matični odbor ne podpira, Izvršni svet ne podpira,"
4,Zakonodajno-pravna komisija ne podpira.
5,Kdo je za to dopolnilo?
6,"Ugotavljam, da dopolnilo nima potrebne podpore."
14,"Pod točko 2 istega člena: črta se beseda ""drug"" in nadomesti z besedo ""poseben""."
17,"Predlagatelj je odbor za proračun in javne finance; matični odbor podpira, Izvršni svet podpira, Zakonodajno-pravna komisija podpira."
6,Kdo je za ta predlog dopolnila?
3,Je kdo proti?
4,Se je kdo vzdržal?
7,"Ugotavljam, da je to dopolnilo soglasno sprejeto."
14,"K 4. členu; za tretjim členom se doda nov 4. člen, ki se glasi:"
37,"""Ta člen se ne uporablja tudi za dolžniško-upniška razmerja, ki so nastala iz naslova prisilne poravnave, ki so bile pred navedbo tega zakona sklenjene po zakonu o prisilni poravnavi, stečaju in likvidaciji, Uradni list SFRJ št. 84/89."""
19,"Drugi odstavek: ""Za ta dolžniško-upniška razmerja se uporablja obrestna mera v višini eskontne stopnje Banke Slovenije, povečana za 20%."""
5,Predlagatelj je dr. Ivan Vivod.
12,"Matični odbor ne podpira, Izvršni svet ne podpira, Zakonodajno-pravna komisija ne podpira."
6,Kdo je za ta predlog besedila?
3,Je kdo proti?
4,Se je kdo vzdržal?
7,"Ugotavljam, da dopolnilo ni dobilo potrebne podpore."
13,"Pod točko 2 istega člena: ta člen se spremeni, tako da se glasi:"
10,"""Minister za finance izda predpis o načinu izračunavanja zamudnih obresti."""
8,Predlagatelj je Odbor za proračun in javne finance.
15,"Matični odbor ne podpira tega dopolnila, prav tako tudi ne Izvršni svet in Zakonodajno-pravna komisija."
6,Kdo je za predlog takega dopolnila?
3,Je kdo proti?
3,Seje kdo vzdržal?
7,"Ugotavljam, da dopolnilo ni dobilo potrebne podpore."
12,"Pod točko 3: doda se nov 4.a člen, ki se glasi:"
10,"""Zamudne obresti se lahko obračunavajo šele po prejemu tozadevnega plačila."
6,Obračun mora biti specificiran in vročen.
15,"Rok za plačilo zamudnih obresti ne more biti krajši kot 8 dni po prejemu obračuna."""
4,Predlagatelj je gospod Gros.
12,"Matični odbor ne podpira, Izvršni svet ne podpira, Zakonodajno-pravna komisija ne podpira."
3,"Gospod Gros, prosim."
14,"To dopolnilo smo predlagali zaradi tega, da se pride do enega konciznega finančnega poslovanja."
23,"Brez tega dopolnila dolžniki nikdar niso na čistem in tisti, ki plačilo dolga sprejemajo, tudi nikdar ne vedo, kako je z dejanskim stanjem."
14,"Zato smo predlagali to dopolnilo in predlagam, da ga sprejmete in bom glasoval zanj."
6,Kdo je za ta predlog dopolnila?
3,Je kdo proti?
4,Se je kdo vzdržal?
8,"Ugotavljam, da je dopolnilo sprejeto z večino glasov."
12,"Pod točko 4: doda se nov 4.b člen,ki se glasi:"
11,"""Revalorizacija se v smislu priznavanja stroškov ne šteje za zamudne obresti."""
16,"Predlagatelj je gospod Gros, matični odbor ne podpira, Izvršni svet ne podpira, Zakonodajno-pravna komisija ne podpira."
4,Gospod Gros želi obrazložiti.
22,"Tudi to dopolnilo smo predlagali zato, da se ohranja vrednost tistega premoženja, ker če štejemo to kot obresti, se tudi davki spremenijo."
15,"V bistvu se obdavči tisto, kar premoženje, pravzaprav dvakrat se obdavči, če bi redukcijo naredili."
6,Zaradi tega smo predlagali tako dopolnilo.
6,In bom glasoval za to dopolnilo.
5,"Prosim, predstavnik Vlade Republike Slovenije."
12,Ta amandma seveda nima s samo problematiko zamudne obrestne mere nič skupnega.
9,"Najprej zadeva problematiko obračunskega sistema, potem pa davčnega sistema."
67,"Glede na to, da je zdaj na kratko težko razložiti implikacije tega amandmaja, lahko rečem to: tisto, kar želijo predlagatelji amandmaja s tem doseči, pravzaprav ne bodo mogli doseči, kajti po veljavnem obračunskem sistemu, ki se uporablja tudi pri obračunu dobička obrtnikov je tako, da revalorizacijske obresti sploh niso strošek financiranja, ampak se morajo v okviru revalorizacijske bilance pobotati med samo, ne pa v okviru bilance uspeha."
58,"Zato ocenjujemo, da je ta amandma prvič nesprejemljiv, prvič, ker zadeva čisto drugo področje, ne področje zamudne obrestne mere in tudi namen, s katerim se skuša nekaj doseči, s tem amandmajem ne bo dosežen, kajti, kot rečeno, obračunski sistem z vpeljanim zakonom o računovodstvu, ki v Sloveniji velja, izključuje revalorizacijske obresti, tako imenovani veliki R, iz odhodkov financiranja."
41,"Revalorizacijski učinki se med sabo, tako pozitivni kot negativni, pobotajo in eventualni pozitivni ali negativni šele vstopajo v obračun poslovanja in nato v izračun davčne osnove, se pravi dobička kot osnove po našem zakonu o davku iz dejavnosti oziroma v dohodnino."
2,Hvala lepa.
3,"Prosim, gospod Gros."
16,"Seveda se s tem ne morem strinjati, ker obresti se ne štejejo med stroške, kazenske, zamudne."
26,"In v tem primeru, če ne bomo sprejeli tega dopolnila, se to ne bo štelo med stroške in se popači poslovna slika poslovanja določenega poslovnega subjekta."
5,Zato bom glasoval za dopolnila.
1,Hvala.
17,"Kakor sem že povedal, tu odbor ne podpira, Izvršni svet ne podpira, Zakonodajno-pravna komisija tega ne podpira."
3,Kdo je za?
7,"Ugotavljam, da dopolnilo ni dobilo zadostne podpore."
3,K 6.členu.
24,"V prvi vrstici tega člena se črta za besedo ""zakon"", besedica ""se"", za besedo ""preneha"" se črta beseda ""uporabljati"" in nadomesti z besedo ""veljati""."
8,"Doda se nov drugi odstavek, ki se glasi."
3,Naj ga preberem?
8,Predlagatelj je Odbor za proračun in javne finance.
11,"Matični odbor podpira ta dopolnila, Izvršni svet podpira, Zakonodajno-pravna komisija podpira."
3,Kdo je za?
2,"Hvala, večina."
7,"Ugotavljam, da je to dopolnilo soglasno sprejeto."
18,"Sedaj pa moram formalno ugotoviti ali gospod Gros, kot predlagatelj zakona potem se moramo pač izreči o tem."
3,Ali želite besedo?
23,"Predlagam, da odločanje o tem zakonu odložimo, ker če ne bomo sprejeli tega vladnega zakona, bomo predlagali, da se sprejme naš predlog zakona."
1,Razumete?
4,"Predlagam, da ga odložimo."
1,Prav.
2,Gospod Štefančič.
16,"Spoštovani predsednik ali sem spregledal, ali sem preslišal, ampak na strani dve, spodaj še, aha pardon."
2,Sem spregledal.
9,"Prav imate, v našem zboru ta amandma ni vložen."
4,Ampak sedaj po proceduri.
7,Mi smo sedaj o amandmajih se odločili.
6,Sedaj pa o zakonu v celoti.
12,"Gospod Gros je svoj glas obrazložil, da predlaga, da ga ne sprejmete."
2,"Ne, ne."
9,"Predlagal sem, da tistega sprejmemo, ampak, da našega odložimo."
1,Dobro.
1,Hvala.
7,Gospod Gros podpira tudi ta predlog zakona.
3,Kdo je za?
3,Je kdo proti?
4,Se je kdo vzdržal?
5,"Ugotavljam, da z večino glasov..."
8,"Gospod predsednik, niste mi dali glasu za obrazložiti."
3,Sem dvignil roko.
11,"So bile te obrazložitve, celo dve in sem potem tudi zaključil."
7,"In ste imeli možnost, da rečete stop."
5,"Tako da žal, ja prav."
24,"Sedaj pa formalno gospod Gros pravi, da vztraja pri svojem zakonskem predlogu in spreminja v tem, da na zbor odloži njegovo odločanje o tem."
4,"Ja, prosim, gospod Gros."
11,"Prej sem dal predlog in prosim, da se upošteva moj predlog."
18,"Gospod Atelšek pa verjetno ni razumel, da tega zakona, ki ga je predlagala vlada, še nismo dokončno sprejeli."
24,"Lahko pride še do usklajevanja in lahko zakon tudi še pade. zaradi tega predlagam, da se zakon, ki ga je predlagala Liberalna stranka, odloži."
1,Hvala.
1,Dobro.
22,"Imamo tu predlog, da o tem zakonu danes ne odločamo, s tem da smo mi o vladnem zakonu odločali in ga sprejeli."
12,In da se o tem zakonu ne odločamo in da ga odložimo.
8,Jaz sem dolžan tak predlog dati na glasovanje.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov sprejet predlog gospoda Grosa."
13,"In sicer se je zbor odločil, da odločanje o tem zakonskem predlogu odloži."
3,Prehajamo na 13.
15,TOČKO DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O DEVIZNEM POSLOVANJU.
55,"V zvezi s predlogom zakona o spremembah in dopolnitvah zakona o deviznem poslovanju, ki ga je predložila skupina poslancev Liberalno demokratske stranke, v našem zboru dr. Peter Glavič, je zbor po usklajevanju dnevnih redov med zbori, dne 16.1.1992 sklenil, da ta akt uvrsti v dnevni red kot predlog za izdajo zakona, prva faza zakonodajnega postopka."
23,"S tem, da ga bo obravnaval, ko bo predlagatelj predložil vse potrebne dopolnitve, kot jih zahteva Poslovnik skupščine za predlog za izdajo zakona."
32,"Na podlagi sklepa Zbora občin, enak sklep je sprejel tudi Družbenopolitični zbor, so predlagatelji predložili dne 22.1.1992 predlog za izdajo zakona v skladu s Poslovnikom skupščine in hkrati predložili tudi osnutek zakona."
40,"Glede na to, da je zbor ob usklajevanju dnevnih redih zborov sklenil, da se ta akt uvrsti na dnevni red le v prvi fazi zakonodajnega postopka, to je pa kot predlog za izdajo zakona, ima osnutek zakona le značaj tez."
14,Predlog za izdajo zakona o spremembah in dopolnitvah zakona o deviznem poslovanju ste prejeli.
14,"Obravnavala sta ga Zakonodajno-pravna komisija in Odbor za splošno-gospodarske zadeve, ki sta pisno poročala."
3,Želijo poročevalci besedo?
2,Pričenjam razpravo.
3,Kdo želi besedo?
15,"Ker ne želi nihče več razpravljati, zaključujem razpravo in predlagam zboru, da sprejme naslednji sklep:"
15,"""1. Predlog za izdajo zakona o spremembah in dopolnitvah zakona o deviznem poslovanju se sprejme."
10,2. Osnutek zakona pripravi skupina poslancev Liberalno demokratske stranke Slovenije.
23,"3. Pri pripravi osnutka zakona naj predlagatelj prouči in ustrezno upošteva pripombe, predloge in mnenja delovnih teles skupščine, ki so bile pisno predložene."
7,Ali želi o predlaganem sklepu kdo razpravljati?
9,"Če ne želi nihče, dajem predlagani sklep na glasovanje."
6,Kdo je za tak predlog sklepa?
3,Je kdo proti?
4,Se je kdo vzdržal?
8,"Ugotavljam, da je sklep sprejet z večino glasov."
3,Prehajamo na 18.
12,TOČKO DNEVNEGA REDA - PREDLOG IZJAVE SKUPŠČINE REPUBLIKE SLOVENIJE O PRIZNANJU REPUBLIKE MAKEDONIJE.
18,"Predlog izjave je predložila Komisija Skupščine Republike Slovenije za mednarodne odnose in predlaga zborom skupščine, da jo sprejmejo."
6,Ali želi poročevalec predstavnik komisije besedo?
16,"Predlog izjave je obravnavala Vlada Republike Slovenije in predlaga zborom Skupščine Republike Slovenije, da jo sprejmejo."
2,Pričenjam razpravo.
3,Kdo želi besedo?
15,Zaključujem razpravo in dajem na glasovanje predlog izjave Skupščine Republike Slovenije o priznanju Republike Makedonije.
5,Kdo je za predlog izjave?
3,Je kdo proti?
4,Se je kdo vzdržal?
8,"Ugotavljam, da je zbor predlog izjave soglasno sprejel."
4,Ta točka je zaključena.
14,"Če gremo po dnevnem redu, potem imamo sedaj dogovor o metodah in načinu dela."
6,Izjava je končana smo jo sprejeli.
0,......
11,"Mene zanima, zakaj ko priznavamo Mekedonijo nismo priznali še Nemčije, Norveške..."
26,"Gospodu Grosu vzamemo to za poslansko vprašanje in to tudi je in če je predstavnik vlade tu ali komisija, lahko takoj odgovori na to poslansko vprašanje."
16,Potem bomo to posredovali vladi in bomo dali kot poslansko vprašanje in da želimo pisni odgovor.
6,Gospod predsednik sedaj niso poslanska vprašanja.
8,Jaz sem samo ta njegov vpad tako opredelil.
8,V zvezi s tem ali ima gospod Urbančič...
13,"Menim, da to ne pride v poštev, ker Nemčija ni v stanju priznavanja."
5,"Nemčija je država, ki obstoja."
1,Zaključujem.
10,Ta razprava ni bila odprta niti vnešena v dnevni red.
11,"Predlagam vam, da to storite naslednjič, ko bomo določevali dnevni red."
1,Hvala.
3,Prehajamo na 19.
27,"TOČKO DNEVNEGA REDA, o kateri smo se dogovorili, da je danes na dnevnem redu - DOGOVOR O METODAH IN NAČINU DELA DELOVNIH TELES IN ZBOROV SKUPŠČINE REPUBLIKE SLOVENIJE."
24,"V zvezi s tem ste prejeli pismo predsednika Skupščine Republike Slovenije dr. Bučarja, z nekaterimi predlogi za bolj usklajeno delo v Skupščini Republike Slovenije."
28,Prav tako pa ste prejeli zapis z razgovora vodstva Skupščine Republike Slovenije s predsedniki delovnih teles in vodji poslanskih skupin o metodah in načinu dela delovnih teles skupščine.
49,"Namen tega dogovora je bolj usklajeno delo zborov in delovnih teles skupščine in s tem razbremenitev zborov večkratnega obravnavanja istih vprašanj in pogostih prekinitev obravnave ter dolgotrajnih usklajevanj, ki so vplivala tudi na nesklepčnost oziroma nesklepčnost zborov in delovnih teles, vse skupaj pa na slabo učinkovitost Skupščine Republike Slovenije."
41,"Na razgovoru vodstva Skupščine Republike Slovenije s predsedniki delovnih teles in vodij poslanskih skupin je bilo dogovorjeno, da se pismo predsednika skupščine obravnava na sejah zborov kot predlog za skupen dogovor vseh, ki sodelujejo v postopku sprejemanja zakonov in drugih aktov."
47,"Ker so bila izražena tudi posamična mnenja, da predlagane metode dela niso povsem v skladu s poslovnikom, je bilo predlagano, da Komisija Skupščine Republike Slovenije za pripravo in spremljanje izvajanja poslovnika prouči predlagani način dela, zlasti glede pristojnih matičnih delovnih teles, zahteva morebitne nujne spremembe poslovnika skupščine."
28,"Komisija je te predloge obravnavala na seji, dne 10.2.1992 ter menila, da niso v nasprotju z določbami poslovnika skupščine in da zato tudi niso potrebne njegove morebitne spremembe."
7,Njeno poročilo oziroma mnenje ste danes prejeli.
7,Želi v zvezi s tem kdo razpravljati?
2,Gospod Štefančič.
6,"Spoštovano predsedstvo, spoštovane poslanke in poslanci!"
35,"Kakorkoli sem že prebiral to pismo, ki ga je gospod predsednik Bučar naslovil na nas poslance, na vodje poslanskih skupin in pa na predsednike delovnih teles, sem razumel to pismo kot neko pismo pobožnih želja."
41,"Moram reči, da nisem vzel za dovolj resno, da je to resno tako mišljeno, ker je to tako mišljeno kot je napisano in tako dobesedno, pomeni, da se počasi ta parlament naš likvidira, kajti sedaj se prenaša teža vsega v telesa."
25,"In se pravi, da praviloma bi na sejah le odločali, praviloma bi mi na sejah le dvigovali roke in bi postali neke vrste parlamentarni semafor."
4,Osebno nisem za to.
33,"Seveda sem pa za to, da matična telesa, skupščinska, bolj poglobljeno delajo, da se bolj poglobljeno pripravljajo, se strinjajo z gradivi in da lahko tudi, bom rekel, še meritornejša poročila prihajajo v skupščino."
2,To menim.
22,"Drugače pa se mi zdi, da je vprašanje izhoda iz parlamentarne krize, v kateri očitno smo, verjetno resda v čim prejšnjih volitvah."
16,"In do volitev bomo verjetno morali kar vztrajati v takem parlamentu, kakršnega smo nasledili od prej."
16,"In nisem seveda za to, da bi tukaj, v tem parlamentu, zgolj prikimaval ali pa odkimaval."
40,"Če sem pa slabo bral to besedilo in ga zato nisem razumel, potem pa prosim, da mi ali predsednik, verjetno on sam bi me moral poučiti ali kdo drug, da se motim in bom rade volje svoje zmotno mnenje popravil."
38,"Torej, če končam, nisem za to, da delovna telesa ne bi poglobljeno in bolj temeljito proučevala in bolj meritorna poročila in stališča parlamentu prenesla, za to sem, da bi pa seveda umikali generalno razpravo iz parlamenta, pa ne."
22,"In jaz iz tega pisma žal tako to razumem, da bi umikali razpravo iz parlamenta ali pa jo vsaj v mnogočem omejili."
4,"Hvala lepa, gospod Urbančič."
4,Pridružujem se gospodu Štefančiču.
5,Moram pa še nekaj reči.
27,"Tu pri nas nimamo sedaj nekaj tako, da smo zašli v krizo, ampak je enostavno parlamentarna kriza zaradi obstrukcije v parlamentu, ne pa zaradi česar koli drugega."
23,Ne pa zaradi delovanja raznih komisij ali pa zaradi delovanja enega in drugega in da se bodo z delovanjem raznih komisij stvari izboljšale.
10,To je vprašanje obstrukcije v parlamentu in to moramo rešiti.
6,To pa lahko rešijo samo volitve.
4,Strinjam se s Štefančičem.
2,Gospod Gros.
23,"Moram povedati, da sem na tem sestanku kot predsednik ene od komisij bil in moram povedati tudi, da se takrat nismo nič zmenili."
28,"Enostavno se ne morem strinjati s predlogom gospoda Bučarja, da bomo vso razpravo prenesli na komisije in da parlament potem samo še dviga roke ali ne dviga rok."
4,To enostavno ni dopustno.
27,"Moram tudi povedati primer zakona o privatizaciji, kjer je komisija, ki jo jaz vodim, komisija za preobrazbo družbene in zadružne lastnine, sprejela sklepe in jih predlagala skupščini."
27,"Vendar zakon kljub temu ni bil sprejet in ta komisija je ta zakon sprejela in ga potrdila, sprejela je določene amandmaje, vendar v skupščini ni bil sprejet."
5,"Menim, da je prav tako."
55,"Če se skupščinska komisija zmoti, potem pač skupščina nekaj ne sprejme in normalno je, da se razprava v skupščini odpre, ker ne moremo mi zaupati samo komisiji, kjer je lahko celo samo sedem članov nekaj odločilo, vseh ostalih 240 članov parlamenta pa sploh ni vedelo, kaj se je tam razpravljalo, da so samo sklep sprejeli."
18,"Zato še enkrat povem, da ostro nasprotujem predlogu gospoda Bučarja, in tudi ni v cilju efektivnejšega dela parlamenta."
2,Hvala lepa.
3,Hvala tudi vam.
2,Gospod Atelšek.
7,"Menim, da ta parlament potrebuje neko racionalizacijo."
45,"Torej z ozirom na pismo, smatral sem ga ali razumel sem ga tako, da to pomeni, da se določene stvari razčistijo, ne pomeni pa tega, da parlament v končni fazi nima besede tudi za vsako besedico, ki stoji v posameznem zakonu ali predlogu ali osnutku."
26,"Menim, da bi stroka morala temeljitejše sodelovati, ne samo v imenu strank, ampak v imenu racionalnosti, eksaktnosti, ki naj bo prisotna pri sestavi vsakega dokumenta , razumljivosti."
25,"Torej poglejte za davke, ko se bomo danes pogovarjali, vprašanje lesa, tisti, ki so sestavljali, jim je razumljivo, tistim, ki ga koristijo, je pa nerazumljiv."
12,Sedaj pa ali so vsi tisti neumni in oni pametni je vprašanje.
19,"Torej jaz razumem ta predlog tako in ga podpiram, tako da pridemo do racionalnejše ali razčiščenih dokumentov, vsaj strokovno."
19,"Sodelujejo pa tudi tam poslanci, ker jim moramo zaupati, saj so komisije vendar naše, potem njih pokličemo na odgovornost."
9,"In mislim, da je ta predlog Bučarja za podpreti."
1,Hvala.
2,Gospod Kuhar.
4,Spoštovane kolegice in kolegi!
7,Tudi jaz sem se udeležil tega sestanka.
15,"Na sestanku sem imel nekaj pripomb in dovolite mi, da jih na tem mestu povem."
21,Prvič podpiram prizadevanja vodstva skupščine za izboljšanje dela zborov in za izboljšanje dela delovnih teles in ne nazadnje skupščine v celoti.
66,"Mislim, da je neobhodno potrebno odpraviti blokade, da je potrebno zagotoviti večjo učinkovitost našega dela in tudi, kar pravi gospod Atelšek, večjo strokovnost pri oblikovanju tako poročil, ki jih oblikujejo delovna telesa, tako pri oblikovanju posameznih amandmajev, kajti misli, da je naš cilj poslancev, da pridemo do dobrih zakonskih rešitev, da pridemo do strokovno utemeljenih amandmajev, kar seveda naj se odraža potem tudi v dokončnem odločanju."
15,"Da bi pa seveda lahko to opravljali, pa mislim, da je zelo pomembno programiranje dela."
33,"Jaz sem na tem mestu že enkrat opozarjal na to, da skupščina nima programa dela, da smo dobili enkrat poslanci program dela Izvršnega sveta za celo leto in drugič samo za tri mesece."
32,"Menim, da če bi hoteli zagotoviti tak način delovanja kot ga predlaga Bučar v svojem pismu, da bi morali poznati vsebino zadev, ki bodo na dnevnem redu v mesecu maju, že danes."
37,"Zato, da bi lahko pravočasno dobili gradiva, da bi lahko pravočasno opravili razpravo v delovnih telesih, da bi lahko pravočasno zbrali amandmaje in da bi se končno pristojna delovna telesa lahko do teh amandmajev tudi pravočasno opredelila."
31,"V sedanjem Poslovniku, ki ni spremenjen, so nekateri roki, ki določajo, katera gradiva je treba v 60-dneh pripraviti za skupščino, katera v 45-ih in katera v 30-ih in katera v 15-ih."
28,"In celo določilo je, da je treba amandmaje dati 12 dni prej, če bi hoteli razpravljati in opraviti tak način dela, kot je v pismu gospoda Bučarja predlagan."
52,"Vendar ker temu ni tako, sem tudi na tem sestanku predlagal, da bi vsaj dobili 3-mesečni program dela skupščine, torej 3-mesečni pregled zadev, o katerih bomo razpravljali in pa datumsko opredelitev, kdaj bodo te seje, da se lahko od tistega dneva nazaj odštevajo vse aktivnosti, ki morajo potekati v okviru delovnih teles."
24,"Hkrati sem se zavzel na tem sestanku tudi za to, da ne dobivamo polovice, domala polovice gradiv na mizo tisti dan, ko je zasedanje."
54,"In ob tej polovici gradiv in zakonov še seveda eno goro dodatnih poročil delovnih teles, amandmajev in tako dalje, kar tega ne moremo absolvirati in potem dvigujemo roke, enkrat glasujemo po lastni presoji, po lastni vesti, brez da bi se lahko prej tudi posvetovali, konzultirali ali v okviru stranke ali v okviru delegatske baze."
29,"Zlasti mislim za nas, ko smo poslanci Zbora občin, da bi večkrat morali slišati glas naše delegatske baze, zlasti volilcev pa Družbenopolitičnih skupnosti oziroma občinskih skupščin iz katerih prihajamo."
55,"Seveda, večkrat bi bila potrebna tudi določena posvetovanja poslancev medsebojna in več dela bi bilo potrebno opraviti v klubih, ne pa da se na zasedanjih zbora zadeve politizirajo in da na zasedanju zbora razmišljamo in usklajujemo politična stališča med seboj, kar bi lahko tudi že v klubih opravili ali pa v medsebojnem delu na klubih."
17,"Zavzel sem se tudi za to, da se več pozornosti posveti prvi in drugi fazi zakonodajnega postopka."
33,"Veste, sam pa iz prakse izhajam, pri zakonih s področja obrambe, da ko razpravljamo o predlogu za izdajo zakona s tezami, je malo pripomb, ko razpravljamo o osnutku je že nekaj več pripomb."
27,"Na komisiji smo imeli konkretno pri zakonu o obrambni in zaščiti sedem amandmajev v zadnji fazi, torej v tretji fazi, po zasedanju pa je bilo 72 amandmajev."
8,Do teh amandmajev se komisija ni mogla opredeliti.
47,"Seveda potem je treba oblikovati prvo delovno skupino, pa usklajevalno skupino, pa če še to ne gre, pa gremo na skupno zasedanj, na skupno sejo, tam pa se dogaja to, kar se nam zadnje čase dogaja v zvezi z zakonom o zadrugah in o invalidsko pokojninskem zakonu."
9,Za kar nam prav gotovo naši volivci niso hvaležni.
16,"Zlasti kar zadeva penzijski zakon nam niso upokojenci hvaležni za takšno naše ravnanje, kot ga počenjamo."
19,"Naslednja zadeva, ki mislim, da je zelo pomembna, je tudi odnos Izvršnega sveta oziroma odnos vlade do vloženih amandmajev."
33,"Če se mi tukaj trudimo v smislu graditve nekega zakona, in vložimo, bom spet rekel, 72 amandmajev in se kasneje Izvršni svet opredeli do večine teh amandmajev negativno, potem je naše delo brezpredmetno."
4,Naše delo ni koristno.
25,"Vi se spomnite, koliko zakonov smo sprejemali in koliko amandmajev je bilo vloženih in pri večini jih je Izvršni svet oz. vlada jih je odklonila."
19,"Pa lahko naštejem vrsto zakonov, ker sem bil v usklajevalnih skupinah, sodeloval v delovnih skupinah in pač nismo uspeli."
15,"Če ni bilo tako kot je bilo predlagano s strani vlade, zadeva ni šla skozi."
27,"In zato tudi pri našem glasovanju, in sicer, če vlada reče, da je za amandma je takrat sprejet, če pa vlada reče ne, pa ne bo sprejet."
30,"Toliko mislim, da je potrebno reči k tej zadevi, drugače pa se strinja, da je treba na nek način tudi s strani vodstva skupščine, zlasti pa mislim predsedstva, urediti zadeve."
15,"In tudi vzpostaviti večjo koordinacijo med člani predsedstva, zlasti med predsedniki zborov, glede našega dela."
1,Hvala.
1,Hvala.
3,"Gospod Gros, replika."
18,"Najprej sem mislil, da bomo samo tako prijateljsko obrazložili zadevo, zdaj bom seveda pa moral obrazložiti bolj ostro."
17,"Torej, predlog gospoda Bučarja se bi lahko sprejel v obliki predloga za spremembo Poslovnika Skupščine Republike Slovenije."
9,In samo na tej ravni se zadeve dajo urejati.
2,Nič drugače.
19,"Ker karkoli bomo naredili drugače, bo v neskladju s poslovnikom, se pravi, da je vprašljiva zakonitost sprejema določenega predloga."
7,Zakaj je prišlo do blokade v skupščini?
4,Zaradi slabega dela predsedstva.
25,"Predsedstvo skupščine pa je delalo slabo, ker gospod Bučar predsedstva ni skliceval in ker gospod Bučar ni skliceval koordinacije strank na nivoju predsedstva, predstavnikov strank."
17,"To je trajalo več kot pol leta in to je glavni vzrok, da skupščina ni učinkovito poslovala."
23,"In še to moram povedati, da je na tem sestanku gospod Bučar sam priznal, da bo njegov predlog podaljšal sprejemanje predlogov predloženih skupščini."
24,"Na koncu bi še povedal to, da je bil to že drugi poskus skupščinskega udara na nivoju predsednikov delovnih teles, torej na neformalni ravni."
16,En teden prej je gospod predsednik Bučar poskušal narediti skupščinski udar na nivoju sestanka predstavnikov strank.
22,"Ko mu to ni uspelo, je sklical ta sestanek, in ko mu to ni uspelo, so prišli s tem predlogom v skupščino."
11,In to je sedaj tretji poskus skupščinskega udara v naši skupščini.
36,"Jaz menim, da pred volitvami ne moremo nič spreminjati in to naj spremeni novo izvoljena skupščine in zadeve bodo uredile volitve in takrat naj novo izvoljeni državni zbor pač določi svoj poslovnik in posluje po njem."
29,"Sploh pa je zadnje čase hipertrofija spreminja zakonov in vsak zakon, skoraj vsak zakon, je skrajno neprimerno sprejet in s skrajno nekvalitetno vsebino, pa naj bo tako ali drugače."
2,Hvala lepa.
1,Hvala.
2,Gospod Starman.
4,Spoštovane kolegice in kolegi!
7,"Menim, da je treba razpravo malo umiriti."
20,"Želel bi svoj odnos definirati do te pobude predsednika Bučarja bolj v odnosu do bodočega dela, kot do preteklega dela."
31,"Ocenjujem to pismo kot izraz priznanja, da je vodstvo skupščine blokirano, da je prišlo do situacije, ko ne obvladuje več materije, ko je na zalogi vrsta zakonov, ki so izjemno pomembni."
26,"Pri tem moram posebno poudariti, da ne soglašam s stališčem gospoda Kuharja, da v isti koš meče sprejem zakona o zadrugah in zakona o pokojninskem zavarovanju."
12,"Mi moramo najprej končati 10. sejo, potem preidemo na 11. skupno sejo."
27,"In 10. sejo v nobenem sredstvu informiranja nisem prebral, da je blokiran zaradi tega sprejem zakona o zadrugah, ker člani nekaterih strank in zborov zapustijo skupno zasedanje."
7,"Torej gre za nesklepčnost, ki je namerna."
40,"In tudi tukaj mislim, da vodstvo skupščine ni naredilo prav, ker ni šlo poimensko ugotavljati prisotnosti, ker ni šlo na ugotavljanje, da so isti poslanci bili namerno odsotni in čez pol ure so pa na zasedanju zbora zopet aktivno sodelovali."
16,"Torej gre za krivdno politično ravnanje, za katerega morajo volivci vedeti poimensko za katerega poslanca gre."
21,"Drugače pa, dopis, dobra volja in poskus, da bi preživeli še teh nekaj mesecev, kolikor toliko produktivni, se mi zdi dobronamerno."
17,"In kot pravim samokritično priznanje vodstva skupščine, o katerem je gospod Gros pravilno ugotavljal, da ni koordinacije."
9,Tudi gospod Kuhar je lepo obrazložil celotno dosedanje delo.
74,"Zato predlagam, da sprejmemo pobudo kot benevolentno, ki pa ne more biti v nobenem primeru v nasprotju s poslovnikom, kar ugotavlja tudi Komisija za poslovnik, ne more v nobenem primeru predstavljati odvzema poslanske iniciative, zlasti do predlaganih amandmajev, čeprav osebno mislim, da bi bilo treba amandmaje poslati na zbor prej, preden imamo zasedanje, ne pa da se praktično ob glasovanju prebijamo skozi našteti material in ugotavljamo šele vsebino izjemno pomembnih zadev, ki jih odločamo."
8,"Torej nedopustno je, da ima zakon 150 amandmajev."
21,"Torej to je nevzdržna situacija in da potem smo praktično postavljeni v situacijo, ko vibriramo med matičnim odborom in Izvršnim svetom."
24,"To je potem naše končno glasovanje o najbolj delikatnih zakonih, kot je pokojninski, kot je zakonodaja s področja zdravstva, lekarniške dejavnosti in tako naprej."
26,"Menim, da je potrebno ta predlog podpreti in zadolžiti predsedstvo naše skupščine, da do volitev naredi vse, da bo preprečilo blokado posameznih strank in posameznih poslancev."
11,To bi bilo za mene temeljno izhodišče ob sprejemu te pobude.
2,Hvala lepa.
1,Hvala.
4,Gospod Atelšek ima repliko.
6,"Spoštovano predsedstvo, spoštovani poslanci in poslanke!"
41,"Neestetsko je resnično, tudi tu Bučarja - ni v moji stranki, ampak je od Demosa postavljen kot kandidat, obravnavati takrat, kadar neko pismo napiše, prej pa se stvari ne postavijo; če je to tako, kot gospod Gros pravi, da ne funkcionira predsedstvo."
46,"Zato menim, da bi take zadeve morali pustiti kot razgledani ljudje, poslanci, ob strani in se lotiti tistega, o čemer je mogoče nekdo, ki je pismo napisal, želel prispevati ali dobro ali slabo, za ta parlament, ne samo za naš zbor, temveč za vse tri zbore."
5,"Torej, vprašanje je, racionalizacija dokumentov."
21,"Če kdo meni pravi, da je to eksaktno ali strokovno sprejeto, stalno imamo, na vsaki seji po hitrem postopku sprejemamo zakone."
51,"Če kdo od nas, jaz tukaj rešpektiram gospoda Starmana, še nekatere iz stroke, ki ste pravniki, drugi iz finančne stroke, vendar morate vzeti tudi druge, ki na splošno poznamo situacijo ali se te, ali je dovolj stroke, ali smo dovolj prepričani, kadar dvigujemo roke, da bo to funkcioniralo tako kot mora."
25,"Mislim, da ne gre zdaj za stranke in vsako zadeve obeležimo potem pri zakonih, namesto, da bi pogledali, ali bo to funkcioniralo pravilno na trgu."
21,"Ali je to zakon o urejanju tržišča ali je - poglejte o gozdovih, kakšno bedarijo smo naredili, jaz sem že parkrat rekel."
15,"In nešteto zakonov čez nekaj časa dobimo, popravke, sprejmemo popravke, torej ni dovolj dobro proučen."
26,"In s slabimi osnutki, ki jih dobivamo na mizo, pridejo potem izglasovani - seveda te spremenimo v hitri postopek, v predlog zakona - in pridemo do slabih rešitev."
10,"Tu nimajo stranke kaj zraven, da smo si na jasnem."
31,"Gre za celotni slovenski narod, s katerim oziroma z zakoni ali ustavo in z vsemi temi zakonskimi osnovami urejamo to družbeno življenje v Sloveniji in menim, da moramo to tako gledati."
31,"Kot liberalni demokrat ali krščanski socialist ali demokrat ali liberalec, je praktično v interesu, da sprejme to, da bo funkcioniralo iz gospodarskega in tudi splošnega vidika v tej mladi slovenski državi."
30,"Menim, da je to interes in če bi to odvrgli in takrat pozabili na stranke, kadar se gre resnično za čisto stroko in temeljito urejanje, ne bi bilo teh sporov."
14,"In da bi se skušali pred tem dogovoriti, tudi bi bilo mnogo manj sporov."
16,"In če bi dobili eksaktne dokumente na mizo in pravočasno, bi tudi ne bilo teh sporov."
2,Hvala lepa.
1,Hvala.
3,"Gospod Zakonjšek, prosim."
4,"Spoštovani predsednik, spoštovani zbor!"
27,"Mnogo tega, kar sem poslušal, se mi zdi zelo sprejemljivo, vendar ugotavljam, da bi bilo zelo dobro, če bi mi to razpravo imeli pred letom in pol."
30,"Potem bi se lahko konkretneje opredeljevali do posameznih pobud, ki so bile že takrat prisotne in ki smo jih glede racionalizacije dela te skupščine in nekako z levo roko odpravili."
16,"Imeli bi tudi čas, da potem poslovnik spremenimo, prilagodimo zahtevam, ki bi iz takšne razprave izhajale."
7,"Drugo, kar zadeva samo pismo in predlog."
23,"Menim, da je težko nasprotovati temu, da se razprava v matičnih komisijah poglobi, razširi, da se v to razpravo vključijo tudi zunanji strokovnjaki."
45,"Tudi to je bil že svoj čas predlog, ki ni bil sprejet v tej skupščini oziroma predlog glede načina dela komisij in seveda, da v največji možni meri to matično telo ugotovi vse relevantne elemente, ki zadevajo vsebino, obliko in način sprejemanja določenega predloga zakona."
17,"To bo seveda avtomatično nekoliko podaljšalo samo razpravo in sprejemanje zakonov, bo pa verjetno v korist kvaliteti."
27,"Kar pomeni po drugi strani, da bo potrebno odbijati - razen v izjemnih primerih, ki jih poslovnik določa - sprejemanje kakršnegakoli zakona, ki ga nekdo položi na klop poslancem."
25,"Odbijati takšne predloge, ko naj bi se zbor, recimo, odločal, da da nekaj na dnevni red, ne da bi vedel, o čem bo sploh razpravljal."
8,Tudi to smo že imeli v našem postopku.
28,"Samo to pa po drugi strani ne pomeni načela, in jaz se strinjam s temi poslanci, ki so tu v tej smeri govorili - če sem jih prav razumel."
8,Še vedno so komisija in odbori delovna telesa.
23,"To niso mesta kjer se o nečem odloča, temveč delajo pač to, kar odbor ali delovno telo pripravi, odločajo pa zbori, odloča skupščina."
26,"Zato se ne bi mogel povsem strinjati, kar je v tem poročilu Komisije za pripravo poslovnika rečeno, da bi kazalo nekako amandmaje vlagati preko delovnih teles."
25,"To je v redu, mislim, če ima kdo že takrat izoblikovano mnenje in ga lahko oblikuje kot amandma v fazi obravnave predloga, naj to naredi."
35,"Vendar poslanec ima po mojem mnenju pravico in tudi dolžnost, da do določene točke, ki pa seveda ni že faza sprejemanja in glasovanja o zakonu, vloži amandma in se potem o tem tudi obvezno razpravlja."
9,"Glede odsotnosti mislim, da se moramo tudi nekaj dogovoriti."
39,"Tudi namerna odsotnost je del parlamentarne taktike, ves svet to pozna in ne vem zakaj se s takšno - ne najdem prave besede - ogorčenostjo včasih znesemo nad nekom, ki pač odide s seje zato, ker noče glasovati o nekem zakonu."
37,"To je element parlamentarne demokracije, takšna ali drugačna oblika prisotnosti je tudi odraz določenega stališča, politike, ki jo pač nekdo zastopa in na nek način tudi skozi to izrazi svoj ""za"" ali svoj ""proti"" k nekemu predlogu."
29,"Ocenjevali ga bodo pa očitno poslanci in tudi njegova stranka v slučaju, da pač je nastopil moment, ko nekdo meni, da takšno postopanje ni bilo v celoti v redu."
2,Hvala lepa.
1,Hvala.
3,"Gospod Kramarič, prosim."
6,"Gospod podpredsednik, hvala lepa za besedo."
23,"Nisem v komisiji, ki je razpravljala o teh zadevah kar se tiče metode dela v skupščini, dela z gradivi in pa med poslanci."
56,"Menim, kot je že povedal eden izmed mojih predhodnikov, da bi bilo dobro, da bi mi redno spremljali naše delo in pa tudi spreminjali metode dela, kajti poslovnik, katerega imamo še iz prejšnjega sistema, ne ustreza že od prvega dne, vendar smo se kolikor je bilo mogoče po členu dotikali stvari, da je delo normalno teklo."
32,"Vendar ugotavljamo, da ko se odmikamo od nekih političnih nalog in prehajamo k stvarnosti na ekonomsko področje, da je ta poslovnik še manj pravilen in, da bo treba čim preje sprejeti novega."
28,"Ker smo pred novimi volitvami vemo, da bodo tudi tam za nas poslance oziroma nove poslance, drugi pogoji, drugačne obveznosti in da se moramo tudi na to pripraviti."
31,"Namreč, mnenja sem, ko smo - če se ne motim - razpravljali o 42-tih komisijah in pa odborih, hoteli to število zmanjšati, smo že polemizirali, da to ne gre in ugotavljali različne vzroke."
15,"Menim, da je ob vsaki spremembi prevelik hrup, namesto da bi se obrnili k vsebini."
31,"Tudi izjava gospoda Bučarja oziroma predlog, mislim, da ni povzročil takega nemira in da je bila samo dobronamerna, kajti treba bi se bilo pogovarjati o predlogu, ne pa predloga samega sankcionirati."
48,"Pri obravnavi, ko gre za naše skupne spremembe, bi bilo dobro, da smo zajeli vse stranke oziroma vse poslance, ne pa da o tem razpravlja samo neka skupina, ne glede ali je to v prvi fazi, v drugi ali pa v končni fazi, ko je nek predlog sprejet."
10,"Naj omenim samo, recimo, delo naše Komisije za lokalno samoupravo."
16,"Mi se pripravljamo na en zakon že eno leto in pol, ga proučujemo skupaj s strokovnjaki."
11,"Vzporedno gre ta informacija ven med ljudi, tudi med poslance seveda."
10,"To še ni strokovno gradivo bilo od začetka, sedaj je."
26,"Vendar, ko bo zrelo za javno mnenje in kritiko, takrat pa bo komisija odločila, kdaj naj gre po regijah, po občinah in pa v sam parlament."
43,"Menim, da se moramo tudi pri vseh drugih zakonih oziroma pri vseh komisijah in odborih zavedati, da ima nek odbor pravico da besedilo prečisti, argumentirano razpravlja o pozitivnih in negativnih stvareh in da v tej fazi nima smisla polemizirati in polniti vrstice časopisov."
7,Racionalizacija je seveda v vsakem pogledu dobrodošla.
8,Kar se pa tiče 10. in 11. seje.
18,"Lepo prosim ne zagovarjati stališča, da je 10. seja prednostna v prioriteti, šele potem gremo na 11. sejo."
45,"Tisti zakon, ki je bolj dodelan, jasen, ki je mogoče bolj nujno sprejemljiv, naj gre naprej, ne pa se držati nekega vrstnega reda, kajti s tem izgubljamo vsi poslanci, ne glede na to ali je to sedanji Demos ali je to pozicija ali je opozicija."
2,Hvala lepa.
5,Gospod Feltrin ali želite repliko?
4,Gospod Starman ima repliko.
11,"Torej, imam repliko gospodu Zakonjšku in gospodu, ki je bil zdajle."
29,"Torej, gotovo je legitimni parlamentarni boj tudi odsotnost, vendar moja razprava je šla v to smer, da javnost ni bila obveščena o pravih vzrokih za nesprejem zakona o zadrugah."
5,To je bila moja poanta.
24,"In menim, da morajo javnost in volivci točno vedeti, kdaj in kateri poslanec je zapustil sejo in naj to tudi v svoji bazi obrazloži."
2,Drugo vprašanje.
24,"Menim, da je nesprejemljivo, da mešamo različne seje, različne dnevne rede in da hočemo vreči v isti koš pokojninski zakon in zakon o zadrugah."
33,"To je nedopustno in menim, da je to škodo, da tako poimujemo, povzročil predsednik Zupančič, ko je hotel, kolega Gros bi rekel z majhnim državnim udarom, narediti zmedo in ustvariti nemogočo procesno situacijo."
20,"To mu je bilo preprečeno in zdaj imamo dejansko nemogočo situacijo, da ena seja ni zaključena, druga pa ni odprta."
7,"Hvala lepa, ne bom se več oglašal."
1,Hvala.
18,"Sedaj pa, da bi se zbor odločil o nadaljnjem delu; imamo še prijavljene: gospoda Glaviča, Stadlerja, Črneja, Feltrina."
11,"Rekli pa smo, da nam je sedaj odločen čas za odmor."
9,"Ali ste za to, da prekinemo in imamo odmor?"
3,Nadaljujemo z delom.
5,Naslednji ima besedo gospod Stadler.
10,"Spoštovani zbor, izgleda, da smo še malo nesklepčni, spoštovano predsedstvo."
14,"Sicer je tale moja razprava malo v zamudi, ni v bistvu razprava, ampak replika."
6,Prvo bi želel replicirati gospodu Grosu.
11,Na žalost ga ni tu in ne bo slišal moje replike.
11,"Menim pa tudi, da mi zaradi replike ne bo preveč zameril."
17,"Dejstvo je, da je gospod Gros izjavil, da je za te blokade krivo slabo delo predsedstva skupščine."
12,"Mogoče je res to, ampak jaz se s tem ne bi strinjal."
23,"Moje osebno mnenje je, da v takem parlamentu bi že lahko predsedstvo delalo še tako uspešno, mislim, da ne bi moglo vsega urediti."
24,"To pa mislim zaradi tega, ker sem sveto prepričan, da naša slovenska skupščina še vedno ni demokratično izvoljena skupščina; mogoče bo po novih volitvah."
37,"Utemeljujem to z dejstvom, da v Zboru združenega dela smo imeli eni pravico voliti, se pravi smo imeli pravico vse tri zbore voliti, vem pa, da moj oče je bil pri teh volitvah za 1/3 pristojnosti prikrajšan."
9,"In ravno tako mislim, da več sto tisoč Slovencev."
23,"Se pravi, če so ti ljudje bili eno tretjino manj vredni pri volitvah v skupščino, mislim osebno, da ta skupščina je nedemokratično izvoljena."
17,"Ista replika se nanaša na izvajanje gospoda Atelška, ki je razlagal, da ta skupščina predstavlja celoten narod."
11,"Menim, da mu lahko v istem kontekstu odgovorim kot gospodu Grosu."
32,"To pa zaradi tega dejstva, kot sem že prej povedal, da veliko ljudi ni imelo enakopravnih pravic pri volitvah v to skupščino in da ta skupščina zaradi tega ne predstavlja celotnega naroda."
21,"Kar se pa taktike namerne odsotnosti tiče, ne vem kateri razpravljalec je o tem govoril, pa jaz take taktike ne podpiram."
22,"Ker, če nekdo ni sposoben oziroma noče svojih pogledov zagovarjati in glasovati o njih, mislim, osebno mislim, da ta ni pravi demokrat."
21,"Jaz se do sedaj še iz bilo kakšne taktike nisem nikoli izmaknil bodisi razpravi, bodisi glasovanju ali kakršnemu koli drugemu odločanju."
2,Gospod Črnej.
25,"Pismo gospoda Bučarja me je spodbudilo na gotovo razmišljanje, in sicer na razmišljanje, ki se bi naj nekako začelo na samem predvolilnem dogajanju pri nas."
9,Takrat so stranke Demosa dobile s svojim programom večino.
12,"Ta večina je nekako bila zadolžena, da svoj program izpelje do konca."
15,"In ta večina se je trudila in tudi na nek način določene stvari uredila, dosegla."
19,"Seveda pa določenih stvari ni mogla zaradi tega, ker so se v vmesnem času začele dogajali določene druge zadeve."
14,"Gospod Bučar pravi, da se je zgodila neka prelomnica v tem našem volilnem mandatu."
16,"On v časopisu Delo z naslovom ""Na razpotju"" utemeljuje to dogajanje v parlamentu s to prelomnico."
16,"Prelomnica našega, bom rekel, programa se v bistvu ni izvršila, ampak izvršilo se je, nekaj drugega."
25,"Del poslancev, med njimi tudi gospod Bučar, so sami ugotovili, da je treba program prelomiti s tem, da so ustanovili stranko, bom rekel, izvenparlamentarno stranko."
32,"In ta stranka je v bistvu dosegla to, da se je celo naše delo in tudi naš program prelomil in zašel v drugo smer, kot smo si ga na samem začetku pripravili."
13,"Samo delo skupščine je, takšno kot je bilo do sedaj pravzaprav kar skozi."
33,"Vedno je bilo problematično ali na teh delovnih telesih ali v samih zborih spraviti neko zadevo na čisto zaradi tega, ker je cel parlament deloval hitro in je bil vseskozi v časovni stiski."
34,"Tudi vlada je morala veliko truda vložiti, da je lahko pripravila toliko osnutkov zakonov in seveda tudi toliko tez o teh zakonih in takorekoč, da smo bili vlada in mi skozi v časovni stiski."
41,"Vendar vse je bilo v redu, ker smo imeli voljo in ker je večina nas mislila, da to moramo sprejeti, da je to potrebno tako urediti - do trenutka, kot sem prej povedal, ko se je nekaj prelomilo, kakor pravi gospod Bučar."
22,"Gospodu Bučarju absolutno dajem prav v tistem delu, ko govori, da bi poslanci morali na samem začetku sodelovati pri teh tezah zakonov."
33,"Jaz mislim, da so to usmeritve, pri določenih zakonih, usmeritve strank, ki bi se naj upoštevale, vendar dostikrat se je to zgodilo, da stranke sploh niso dobile tez v roke in tako naprej."
12,"Vendar to so take težave, ki bi se dale prebroditi z dogovorom."
12,"Za moj pojem je lahko prelomnica samo takrat, ko bodo nove volitve."
47,"Nikakor pa ne more priti do prelomnice, zgodilo se je, da se je nekaj prelomilo v našem prizadevanju, ampak mislim, da to ni tista prelomnica, ki bi bila, bom rekel, usodna in ki bi nastajala sama od sebe, ampak je nastala zaradi določenega delovanja določenega dela poslancev."
4,To sem hotel povedati.
2,Hvala lepa.
1,Hvala.
2,Gospod Feltrin.
4,"Spoštovano predsedstvo, spoštovani zbor!"
8,"Menim, da se vrtimo nekje v začaranem krogu."
8,"Dosti govora je bilo, da ima Bučar prav."
21,"Jaz sem tudi tega mnenja, samo ne vem, če je on to izrazil v svojem pismu tako kot je bilo mišljeno."
5,To me je pa spodbudilo.
73,"Prej sem se ravno pogovarjal z gospodom Šeligom, ko sva midva bila tista, ki sva se začela takoj po razpadu oziroma ustanoviti njihove demokratske stranke, o tem, da ima Demos manjšino oziroma, da nima več večine, da bi se morali mi poslanci, ker se liderji ne znajo domeniti, kako bi ta parlament delal, zmeniti, da dokler časa ostanemo v tem parlamentu, delamo še koristno za nas slovenski narod, za kar smo bili izvoljeni."
18,"Mi poslanci, naši predsedniki strank, ne vsi, ker nekateri niso poslanci, tega občutka nimajo in zato delajo drugače."
7,"Tega bi se morali mi zavedati, poudarjam."
39,"In mislim, da je gospod Bučar imel ta namen, ker je to tudi, potem sva se pogovarjala in je on njemu rekel, kar sva se midva takrat pogovarjala, da bi začrtali nek program, kaj moramo še sprejeti do volitev."
21,"Sedaj vemo približno, da bodo volitve sredi leta, čeprav ne verjamem še nič in kaj bi morali še postoriti do takrat."
20,"Meni je kar nerodno, da bom sedel tu v klopeh in odhajal domov oziroma mesece, ko ne bomo nič naredili."
50,"Nekaj se moramo zavedati, vsi ki so bili sedaj v Demosu, in kjerkoli hodijo naši politični ali pa gospodarski predstavniki, pridejo nazaj, kjer pošteno povedo, jaz sem se tudi mudil v Strasbourgu trenutno, pravijo: veste vi sprejmite zakonodajo, potem pa se bomo pogovorili o vlaganju in bomo vlagali v Slovenijo."
18,"Samo mi brez zakonodaje ne moremo, mi ne vemo kdo je lastnik, mi ne vemo komu naj damo."
7,"In to je tisto, kar je problem."
32,"Ni tu problem, kot sedaj nekaj vidim, neka imaginarna stvar, kako naj se to dela, mislim, da je to vse urejeno s starim poslovnikom, čeprav je slab, ampak se ga ne držimo."
23,"Tudi če je slab in če je star, pravimo še iz prejšnjega sistema in če bi se ga držali, bi bilo to dobro."
36,"In to mislim, da bi gospod Bučar moral, če že ne drugače, vsaj do tega, sedaj ne vem koliko on lahko vpliva, da se ta parlament drži starega poslovnika in da delamo tako kot je treba."
23,"Jaz trdim, da je neka prelomnica nastala, tudi tako kot je kolega že rekel pred menoj, s temi strankarskimi vragolijami, da tako rečem."
19,"Ampak mislim, da to ni prelomnica, s katero bi mi potem morali naše volivce kaznovati oziroma slovenski narod kaznovati."
8,Mi bi morali iti preko prelomnice brez tega.
16,"Če se spomnite nazaj 20 let, ko je Italija imela te probleme, gospodarstvo ni toliko trpelo."
27,"In jaz če pomislim za vnaprej, da se večina zavzema za proporcionalni sistem volitev, se sprašujem, kaj bo potem v parlamentu, ko bo v njem 20 strank?"
6,"Ni mi jasno, kaj bo potem?"
28,"In kaj danes tisti, ki zagovarjajo, da ne moremo teh, če rečemo, skupaj 5 strank, če združimo Demos, ne vem moramo se zediniti, kaj bomo potem z 20?"
19,Ali bomo vsake tri mesece imeli volitve in naš slovenski narod vlekli za nos in ga vodili na volišča?
18,"Menim, da bomo lahko nazadnje sami šli na volitve in še mi se bomo skesali za vse to."
5,"Menim, da je to problem."
19,"In zato moramo mi poslanci, jaz bi bil za to, neko stališče zavzeti in tudi apeliram na vse danes."
6,Tudi danes bomo imeli skupno zasedanje.
21,"Sedaj pa kakorkoli, bo zakon o zadrugah, pokojninski zakon, potem bo naslednje kot slišim tudi privatizacija prišla na vrsto, neko usklajevanje."
11,"In da se tam poslanci le zedinimo, da ne poslušamo liderjev."
10,"Saj smo vendar poslanci ljudstva, ne pa poslanci predsednikov strank."
39,"Čeprav nam nekateri očitajo, da jim nismo pokorni, ampak hvala lepa za tako pokornost, da me vodi, da bom pa jaz potem pred svojim ljudstvom, posebno naš zbor, pred svojimi občani odgovarjal, zakaj sem tako glasoval, zakaj nisem tako."
24,"Jaz polagam na vse poslance, tu pa res ne glede na stranko, da se zedinimo in kaj bomo do konca, do volitev še naredili."
18,"Ker če ne, je boljše, da zapremo to trgovino, da ljudje vsaj ne bodo rekli, da denar zapravljamo."
1,Hvala.
2,Hvala lepa.
2,Gospod Protner.
20,"O tem, kar imamo v tej točki dnevnega reda, želim razpravljati skozi mnenje Komisije za pripravo in spremljanje izvajanja poslovnika."
40,"Menim, da to sodi k dnevnemu redu in ker delamo nekaj časa in razpravljamo veliko širše in bi prosil, da predsednik nekako usmeri to razpravo, da ostanemo pri točki dnevnega reda, ker se pogovarjamo o stvareh, ki sem ne spadajo."
18,"Spadajo pa v razpravo, ampak takrat, ko se bomo zmenili, da bomo imeli to točko na dnevnem redu."
14,"Mnenje smo dobili danes na mizo, vendar menim, da smo ga uspeli malo analizirati."
13,In po poudarkih pisma predsednika dr. Bučarja je potem komisija zavzela nekaj stališč.
12,"In sicer najprej, da pismo direktno, niti formalno ne nasprotuje določbam poslovnika."
9,"Nadalje, da ni potrebno spreminjati in dopolnjevati veljavnega poslovnika."
13,"Kot tretje, da ne bi kazalo vztrajati pri nadaljnjem postopku za spremembo poslovnika."
19,"Potem sledi še eno priporočilo, da vodstvo skupščine čim prej organizira delo za pripravo tez poslovnika za Državni zbor."
28,"V nadaljnjem komisija pri ugotovitvah ugotavlja, da je potrebno nekaj stvari spoštovati pri rokih za oddajo amandmajev; dalje, da je osnovna pravica vsakega poslanca, da te amandmaje oddaja."
29,"In na koncu priporoča dvoje, da poslanci v čim večji možni meri predlagajo amandmaje k predlogom zakona delovnih teles, torej da je to njihova pravica in da jo koristijo."
57,"Vendar v zaključku priporoča ta komisija poslancem in vodjem oziroma njihovim klubom, da se strpno in konstruktivno vključijo v način dela, ki je predvideno v pismu predsednika skupščine in da pri tem seveda v nadaljevanju - to kar sem mogoče že na nek način povedal - da prilagodijo tudi uveljavljanje teh svojih pravic, ampak vse v okviru tega poslovnika."
26,"Zato predlagam, da ko se bomo izrekali o naših stališčih zbora v celoti - moje mnenje je takšno - v celoti ta stališča, te ugotovitve, ta priporočila sprejmemo."
7,V nadaljevanju bi samo še dve zadevi.
42,"Ker sem sam uvodoma rekel, da ne želim oziroma priporočal tudi predsedniku, da ne bi razpravljali o drugih stvareh, pomeni, da hočem s tem povedati, da tudi sam imam svoje stališče o tem kar je bilo rečeno o 10. in 11. seji."
15,"Ne želim razpravljati, ker se želim držati tega dnevnega reda, kot je bilo pa rečeno."
28,"In še ena misel: strinjam se, da javnost objektivno obveščamo o tem, kaj se dogaja v skupščini in kaj se dogaja tudi v zvezi s sprejemanjem zadružnega zakona."
11,"Trdim, da javnost po vseh segmentih objektivnega obveščanja še ni obveščena."
17,"Jaz osebno sem na razpolago za to, če kaj lahko pripomorem k temu, da bo objektivno obveščena."
17,"Mislim, da objektivno obveščanje pomeni, da so na razpolago in v pretresu različna, tudi diametralno različna, stališča."
1,Hvala.
1,Hvala.
4,Besedo ima gospod Urbančič.
31,"Ne morem mimo tega, da tu trdimo, da smo krivi za vse te stvari v parlamentu, da je to znotraj poslancev, ker nismo dovolj pripravljeni, ker nismo to, ker nismo drugo."
16,"Še sedaj ne morem mimo tega, da se pravzaprav hoče preusmeriti tisto pravo krivdo nekam drugam."
23,"To se pravi, da so krivi poslanci, ker niso dovolj poučeni, ker jih nismo dovolj stimulirali, ker nismo se dovolj z njimi pogovorili."
14,"Jaz bi se to strinjal, moram pa postaviti eno takšno hipotezo, bi rekel, bogokletno."
47,"Kaj pa če je bilo že od vsega začetka že od volitev vnaprej, ko je bil, recimo, voljen demokratični večstrankarski parlament, da je bilo že takrat postavljeno, da je treba parlament pripeljati v krizo in potem, ko bo v krizi, v pat poziciji, predlagati ene vrste diktaturo."
25,"Jaz moram to reči, sicer se vam bo zdelo bogokletno, ampak prosim, kaj pa je zahteva o ekspertni vladi - ko je bila postavljena ta zahteva?"
10,Kdo v demokratični ureditvi lahko trdi katera vlada je ekspertna?
15,"To lahko naredi samo v diktaturi, ker diktator brez priziva odloča, katera vlada je ekspertna."
13,"Ne moremo pa mi tukaj postavljati ekspertne vlade v parlamentarizmu, v večstrankarskem parlamentarizmu."
18,"In se tu ne morem strinjati, da se potem tu ne pove, jasno in čisto, kje so vzroki."
10,"Vzroki so pravzaprav v blokiranju skupščine, da ne moremo delovati."
27,"Že štiri mesece skupščina ne more delovati in ne govorimo, da so za vse to krivi, da ni bilo to dogovorjeno, da ni bilo to in ono."
11,"To so vse obrobne stvari, globalne stvari so pa vse drugje."
23,"Ko se pogovarjaš z enim in drugim, tam še pove, v javnosti se pa vsak izogiba, da bi povedal kaj je bistvo vzroka."
12,Bistvo vzroka je pravzaprav blokirana Skupščine in se vprašamo zakaj je blokirana?
12,"Sedaj bo nekdo rekel: zaradi tega, ker se niso s poslanci dogovorili."
10,"Dogovoriš se lahko s tistim, ki se je pripravljen dogovarjati."
15,"So nam očitali, že v našem zboru, da se naša vlada noče dogovarjati s Srbijo."
10,"Ja dogovarjaš se lahko s tistim, ki se hoče pogovarjati."
44,"Če se Srbi niso hoteli z nami pogovarjati, se vlada ni mogla dogovoriti in tudi ravno tako se recimo ne moremo dogovoriti z Zborom združenega dela, da bi šlo delo naprej, ker se pač Zbor združenega dela ni pripravljen dogovoriti in bodimo si odkriti."
22,"Recimo: bilo je dano Zboru združenega dela, da naj oni predlagajo sistem lastninjenja in se nismo mogli uskladiti, v njihovem zboru samem."
21,"Delajo to, da ne bodo stvari na dnevni red prišle in ne vedo za koga, za kateri predlog bi se odločili."
11,"Potem vas vprašam kje je potem tu, zakaj si brišemo oči?"
2,Hvala lepa.
1,Hvala.
4,Besedo ima gospod Žampa.
4,"Spoštovano predsedstvo, spoštovani zbor!"
23,"Ko sem bral pismo predsednika, sem prišel do ugotovitve, da se trudi, da bi na nek način le parlament začel živeti in delovati."
15,"Res pa je, da nekateri predgovorniki ste skušali zadevo malo načeti kje je glavni vzrok."
31,"Osebno menim, jaz ne bom hodil z belimi rokavicami okrog stvari, ampak bom povedal tako kot v resnici čutim in kar v resnici je in o čemer sem tudi dobro obveščen."
12,"Da je prišlo do te tako imenovane blokade v parlamentu, vemo zakaj."
28,"To se je pričelo prav takrat, ko se je začelo o zakonu o lastninjenju, o lastnini, o zadružništvu, takrat so vse zavore bile vklopljene, da se to zavrne."
13,"Glejte, če hočete preverjati, lahko preverite in boste podobno preverili in tudi ugotovili."
30,"Danes so v teh tako imenovanih še družbenih firmah ključni ljudje, od odgovornih ljudi, sami ali njihove soproge ali sorodniki ali ne vem kdo vse delničarji raznih, raznih trgovskih podjetij."
4,In kaj se dogaja?
26,"Sedaj gre blago, reprodukcijsko blago, od proizvajalca do določene firma skozi tri, štiri druge firma, šele takrat pride tisti končni kupec, blago pa leži na lagerju."
32,"To se pravi - gospod dr. Glavič je velikokrat rekel, kako goljufamo in to je goljufija, ki se danes dogaja in se bo dogajala tako dolgo dokler ne bo naše gospodarstvo imelo lastnika."
11,Ali je to delniški ali je to zadružni ali kakršenkoli že.
14,Noben lastnik ne bo iskal druge poti kot najkrajšo in najcenejšo in najkrajšo pot.
28,"Sedaj je pa obratno, sedaj se pa po teh družbenih firmah iščejo najdaljše poti in sedaj je za marsikaterega zlasti čas da pride do denarja na tuj račun."
28,"Na drugi strani pa ti isti ljudje, ki to počenjajo, priganjajo delavce v isti tovarni na štrajk in proti vladi in da vlada ne dela in tako naprej."
7,"Vsega je kriva vlada, ne pa parlament."
9,"Kriv pa je parlament pa ni cel, ampak posameznik."
9,"Vemo kdo in se bojimo reči ""ti in ti""."
1,Hvala.
2,Hvala lepa.
4,Besedo ima gospod Protner.
2,Ima repliko.
28,"Moram reči, da se zopet vračamo k stvarem, ki se po moji oceni ne tičejo točno dnevnega reda, mogoče posredno, ampak kar je bilo izrečeno, je treba povedati."
9,"Poti, ki jih je povedal gospod Žampa, ne poznam."
12,"Delujem v živilski industriji s svojim maksimalnim znanjem, s svojo maksimalno poštenostjo."
7,In zato sem prizadet pri takih ugotovitvah.
50,"Še ena stvar: s seboj imam dokument, ko smo iz mariborskega sistema TIMA - živilska industrija v mesecu aprilu 1991; to pomeni mlekarna, tovarna mesnih izdelkov in vinarstvo, skupaj z zadrugami, poslali telefaks tej vladi z željo, da ustvarimo pogoje, da čim preje sprejmemo zadružni zakon kot en segment lastninskih zakonov."
12,"Povedali smo par principov, ki jih je tudi osnutek tega zakona poudarjal."
6,Razprava je šla v drugo smer.
43,"In tako, če si danes začnemo kar naprej mahati pred tem zaradi česa potrošnik plačuje drago hrano, zaradi česa se dela škoda v zadružništvu, ker zakon še ni sprejet, potem s tega mesta trdim, da je treba to krivdo videti na obeh stvareh."
19,"Ker, če tega ne bomo videli, nismo v stanju spraviti poštenega in dobrega zakona o zadrugah skozi to Skupščino."
1,Hvala.
2,Hvala lepa.
4,Besedo ima gospod Atelšek.
0,......
20,"Jaz sem samo hotel opozoriti, da se moramo držati dnevnega reda, da to ni na dnevnem redu kar nekateri razpravljajo."
3,Hvala gospod Atelšek.
6,"Upam, da je gospod Žampa slišal."
7,Sedaj je pa zadnji prijavljeni gospod Lovšin.
3,Prosim gospod Lovšin.
4,Spoštovane poslanke in poslanci!
37,"K pismu gospoda Bučarja glede dela v Skupščini imam gotove pomisleke in sicer zaradi tega, ker smo že pred dvema letoma, že na samem začetku dela Skupščine, opozarjali, da bi bilo potrebno delo Skupščine spremeniti in izpopolniti."
39,"Skupščina dela po poslovniku in če je bilo kaj napačnega, potem je bil napačen poslovnik in vsi, ki vodijo Skupščino in skupščinsko delo, mislim da so imeli to dolžnost, da bi že tedaj predlagali spremembo poslovnika v tej smeri."
8,Parlament je kraj na katerem je potrebno govoriti.
7,To izhaja že iz same besede parlament.
38,"Znano pa vam je, da so si stranke prizadevale, in to ne enkrat ampak mnogokrat, da bi poslanci govorili čim manj in da bi oni in strankarski vodje vsilili v čim večji meri svoje stališče in svoje mišljenje."
8,"Ta stvar ima malo, malo skupnega z demokracijo."
17,"Kdor si demokracijo predstavlja na ta način, mu lahko povem v brk, da to sploh ni demokracija."
8,"Demokracija, dobesedno povedano, veste sami, je ljudska vlada."
24,"To se pravi, ljudje morajo neposredno in čim bolj neposredno sporočati svoje misli in svoja hotenja, vse tja do kraja, kjer se sprejemajo zakoni."
37,"Z načinom kakršnega se predlaga v tem primeru mislim, da se do določene mere odstopa od tega načela, predvsem pa ostaja nejasno na kateri stopnji naj se ta postopek uveljavi, ali na prvi, drugi ali na vseh."
21,"Če se na vseh in se vse do zadnje stopnje uveljavi, potem se delo poslancev zreducira na sodelovanje v delovnih telesih."
7,Glede delovnih teles pa vemo kako delujejo.
9,"Nekatera so mnogokrat nesklepčna, večkrat so nesklepčna kot Skupščine."
40,"Kdo bo zagotavljal potem sklepčnost teh teles in kdo bo zagotavlja, da bodo lahko vsi poslanci z amandmaji razčistili svoje stvari pred delovnimi telesi in kdo bo zagotovil, da ne bo to delovno telo dobesedno eliminiralo določene skupine iz odločanja."
11,"Mislim, da mora predsedstvo določene stvari iz tega pisma določneje definirati."
8,Po drugi strani pa se pojavlja še nekaj.
18,"Praksa skupščine, dela v skupščini, je pokazala, da se za reševanje določene stvari, določene zadeve, mnogokrat ne mudi."
25,"Stvar ždi mesece in mesece, potem pa strahotno završči kot vihar in vsa stvar je tako nujna, da jo je treba sprejeti v enem tednu."
32,"Mislim, da za tem stojijo določeni interesi, konkretni interesi določenih skupin, ki hočejo uveljavljati izključno svoje mišljenje, svojo voljo in se v skladu s tem odločajo za določene načine, za določene trike."
7,"Spominjam se, da je bilo vselej tako."
43,"Tudi ustava sama je sprejeta na tak način, da mu lahko oporekam, kar pa ni pomembno, pomembno je to, da smo prišli do ustave, ki se nam bo še mnogokrat opletela, ko bomo urejali ali pa, ko bodo urejali določena področja z zakoni."
11,"Nekateri si zamišljajo, da mora biti vselej tako kot mislijo oni."
24,"In v tem stilu je potekala razprava in odločanje o večini najpomembnejših zakonov, dolgo časa ničesar, potem pritisk, potem tišina, za tišino hiter sprejem."
13,"To je najslabša metoda, ki si jo lahko privošči vsaka Skupščina, tudi ta."
1,Drugo.
13,"Sklicevanje na to, kdo blokira koga, mislim, da je zelo, zelo slaba metoda."
13,"Ni mogoče očitati niti vladi, da ni delala, niti parlamentu, da ni delal."
42,"Veste vsi, vsakdo od vas je bil tukaj, vemo pa, da je mnogokrat vlada vztrajala na rešitvah, brezkompromisnih rešitvah in da tudi dobri nameni marsikoga niso bili uresničeni, tako na škodo tistega, ki je predlagal, kot na škodo skupščine oziroma končne rešitve."
5,Imamo zakone kakršne pač imamo.
36,"Da pa nismo delali, to pa ni res in sramota je, da se s takimi izjavami gre v javnost in da ljudje, volivci dobesedno vsak svojega poslanca grabi za vrat ""češ zakaj ne delate, kako delate""."
18,"Poslanec sam, osebno lahko trdim, nima in ni imel nobene konkretne možnosti na potek, na sam potek dela."
1,Drugo.
10,"Veliko poslancev je, ki na seje sploh niso nikdar prišli."
13,"In predsedstvo ter vsi, ki skrbijo za navzočnost, bi morali to stvar razčistiti."
19,"To je njihova stvar; nikakor pa ne, da posledice mečejo na ljudi, ki so delali in še vedno delajo."
15,"V konkretnem primeru gre za to, kdo naj bo nečesa kriv: ali vlada ali parlament."
11,Vendar nas tako sklicevanje v nobenem primeru ne bo pripeljalo nikamor.
7,Demokraciji je potrebno dati dih in besede.
14,"Zoževanje izražanja na odločanje poslanskih vodij ali poslanskih skupin, je udarec demokraciji najhujše vrste."
6,Zato se s tem ne strinjam.
6,Tudi to pismo je udarec demokraciji.
23,"Nisem za govorance ali kljubovanja, vendar če utišamo ljudi, če utišamo poslance, potem smo utišali demokracijo in potem smo dejansko pripravili pot avtokraciji."
17,"In po vsem tem, kar nekateri želijo z izvedbo določene oblike privatizacije, smo napravili pot diktaturi oligarhije."
3,Pa brez zamere.
2,Hvala lepa.
7,"S tem je lista govornikov, razpravljalcev izčrpana."
27,"Tu je predlog sklepa oziroma nekega zaključka te razprave, in sicer, naj bi samo ugotovili, da zbor soglaša s predlaganimi metodami in načinom dela Skupščine Republike Slovenije."
8,Večina razpravljalcev je pismo v tem smislu podprla.
15,"Bila so tudi tu drugačna mnenja, ki pa v osnovi tega, te želje, niso oponirale."
5,Ta želja ni bila oponirana.
48,"Prav tako pa vsi vemo v tej hiši, da nobenemu od poslancev ni mogoče kratiti kakršnihkoli njegovih pravic, ki jih ima, tako po ustavi kot tudi po poslovniku, in je to tudi v tem pismu oziroma v spremljajočem pismu in zapisu, ki je bil vsem dostavljen, tudi povedano."
6,Vsem poslancem ostanejo njihove pravice neokrnjene.
15,"To je le neka pobuda, ki naj gre v smislu racionalizacije, hitrejšega in učinkovitejšega dela."
15,"Ali lahko sprejmemo tak sklep ali kdo misli, da ga je treba še kako dopolniti."
38,"Gospod predsednik, dal sem predlog, da bi ob tem predlogu, ki ste ga že podali, sprejeli tudi stališča, ugotovitve in priporočila komisije, ki so zapisana v mnenju Komisije za pripravo in spremljanje ter izvajanje Poslovnika Skupščine Republike Slovenije."
7,Jaz sem jih akcentiral iz tega mnenja.
13,"Mislim, da v razpravi nisem bil edini, ki je v to smer razpravljal."
13,"Stališča oziroma priporočila komisije - vendar je treba to reči, ker so vsebinsko pomembna."
31,"Se pravi, da ugotavljamo, da zbor soglaša s predlaganimi metodami in načinom dela Skupščine Republike Slovenije ter podpira ugotovitve, predloge in stališča Komisije za pripravo in spremljanje Poslovnika skupščine Republike Slovenije."
2,Gospod Gros.
12,"Prosim, da se mi točno razloži, kaj potegne za seboj tak sklep."
12,"Torej, kako se bo poslovanje te skupščine na osnovi tega sklepa spremenilo?"
18,"Točno naj se mi pove: v tej točki Poslovnika bomo delali tako, tukaj se bo spremenilo tako itd."
13,S takim zavitim sklepom mi lahko sprejmemo dopolnila k Poslovniku Skupščine Republike Slovenije.
9,"Protestiram, da na tak ""by pass"" način rešujemo Poslovnik."
2,Gospod Protner.
46,"Dovolite, gospod Gros, če bi vi bili prisotni na zboru, ko sem jaz razpravljal o tem, bi vam bilo jasno, da ta stališča govorijo o tem, da se ne pristopi k spremembi pravilnika; da je ugotovitev, da pismo ni direktno, oziroma neformalno ne nasprotuje določbam Poslovnika."
7,Vse to so stališča v tem mnenju.
9,"In mislim, da taka stališča lahko ugotovimo in podpremo."
2,Gospod Gros.
16,"Nimam nič proti temu, imam pa proti temu, da bi se sprejelo stališče komisije za Poslovnik."
20,"V tisti solati notri ne morem točno precizirati, ali bi se poslovnika na osnovi tistega papirja kaj spremenil ali ne."
19,"Če pa mi generalni predlog sprejmemo, da podpiramo stališča oziroma sprejemamo stališča te komisije, v bistvu prejudiciramo spremembo poslovnika."
5,"Mislim, da je to nesporno."
10,"Mislim, da nimate prav, ampak jaz nimam pravice to očitati."
2,Gospod Zakonjšek.
19,"Poskušal bi formulirati prvi stavek, kar bi po mojem mnenju bolj odrazilo razpravo, ki je bila v tem zboru."
19,"Zbor podpira prizadevanja za poboljšanje dela skupščine, ki so izražena v pismu in v poročilu te Komisije za poslovnik."
13,"Podpira prizadevanja v tej smeri, ne pa vsako črko, ki je notri rečena."
2,Gospod Protner.
15,"Želel sem samo to reči, da ne bi glasovali o stališčih, priporočilih in ugotovitvah komisije."
9,Povzel sem jih in jih jemljem tudi kot svoje.
10,"Imam točno zabeležena štiri stališča, dve ugotovitvi in dve priporočili."
24,"So pa vse lepo napisane v mnenju in mislim, da celotna razprava ali en velik del razprave je vendarle šel tudi v to smer."
1,Hvala.
1,Hvala.
2,Gospod Rojec.
12,"Pridružujem se tej ideji in vprašanju, ki ga je postavil gospod Gros."
17,"Dejansko se postavlja vprašanje, kaj mi s tem sklepom želimo in kakšna bo pravna veljavnost tega sklepa."
9,Ali je s tem Poslovnik menjan ali ni menjan.
10,"Torej, ali ta sklep zavezuje ali ta sklep na zavezuje?"
4,To so osnovna vprašanja.
23,"Prvo, kar menim, je naslednje; in kjer mislim, da smo si edini, da verjetno tudi avtor tega pisma ni imel namena spreminjati Poslovnika."
9,"Torej, ni imel namena spreminjati pravil ravnanja te skupščine."
28,"To, kar bomo sprejeli, ne bi bila nikakršna zavezujoča vsebina, ampak je kvečjemu lahko neko priporočilo, kako naj se pa poslanci le ravnajo, da bo skupščina bolj učinkovita."
22,"V tem smislu bi mogoče ta predlog sklepa, kot ga je gospod Zakonjšek predlagal, bilo pravzaprav tisto, kar bi bilo eventualno sprejemljivo."
15,"Ne pa nekaj takega, kar bi bilo zavezujoče, ker bi to pa bila sprememba Poslovnika."
1,Hvala.
2,Smo zaključili?
2,Gospod Štefančič.
24,"Danes sem bil prvi, ki sem razpravljal o tem in sem rekel, da se s tem ne strinjam in bom seveda tudi glasoval proti."
80,"Namreč, drugi odstavek pravi: ""Dogovorili smo se, da v skladu oziroma v smislu poslovniških rešitev dosledno uveljavimo vlogo pristojnih matičnih delovnih teles in to tako, da predsedniki zborov ne bodo predlagali uvrstitve določene zadeve v dnevni red zborov, dokler matično delovno telo ne predloži poročila, iz katerega bo razvidno, da je določena zadeva, zakon ali drug akt, dovolj proučena, različni pogledi in mnenja, vključno z amandmaji, pa usklajeni v tolikšni meri, da bi praviloma na sejah zborov le še odločali."""
8,"Vprašam, ali je to sprememba Poslovnika ali ni?"
10,"Če je to sprememba, potem ne moremo glasovati za to."
36,"Vse, ki bodo še razpravljali, to je gospod Dvornik, gospod Jug, opozarjam, da morate tudi upoštevati predlog, ki ga je dal gospod Zakonjšek, ki je sedaj najbližje tistemu, kar je po zaključku razprave prišlo na dan."
14,"To je, da zbor podpira prizadevanje za izboljševanje dela, izraženega v pismu in poročilu."
4,G. Dvornik ima besedo.
13,"Za tak sklep ne bom glasoval, zato ker je to v bistvu megla."
29,"Moram reči, da v tem sklepu ni nikjer napisano ali predvideno, da bi napisali, da je izvor slabega dela skupščine Zbor združenega dela in določena politika, ne pa poslanci."
63,"Ne strinjam se, da so te obrobne stvari, kot je posamezno delo komisij ali pa kaj drugega, vzrok za tako stanje v skupščini, ampak je to točno politika, ki jo je tovarišica Sonja v Metliki, pred prvim osnutkom zakona o lastninjenju jasno in javno povedala: da si bo ta stranka prizadevala z vsemi močmi, da ta zakonodaja ne bo šla nikoli skozi skupščino."
22,"V kolikor to ni vsem skupaj jasno in se zamegljujemo za nekimi fasadami in drobnarijami, potem mislim, da smo res malo shizofreni."
1,Hvala.
2,Hvala lepa.
4,Gospod Jug ima besedo.
8,Slovenci so zopet enkrat dokazali svojo veliko majhnost.
22,"Malo sem bil po trgovinah in sem videl, da smo vsi lačni; delavci so lačni, bodoči kapitalisti so lačni - govorim v narekovaju."
13,"Vsi kapitalisti so lačni, ker bi radi prišli do kapitalističnega zakona, lastninjenja itd."
2,Vse stoji.
4,Podpiram učinkovitost parlamenta itd.
6,Vendar dajmo narediti globljo analizo situacije.
4,S predgovorniki se strinjam.
11,"Ni sedajle tu olajšave - en metuljček sem, en metuljček tja itd."
16,"Bistvo je v tem, če kdo reče, da hoče mojo hišo, jaz je pa ne dam."
14,V tem parlamentu sva se pač dva taka našla in ne bova se dogovorila.
16,"Po svetu to drugače naredijo: oba zamenjajo, pa najdejo druga dva, ki odločata v interesu naroda."
25,"V tem parlamentu naj se enkrat odloči v interesu naroda, ne pa da smo slovenski parlament naredili podjetje s pet lobiji in vsak svoje vlečemo."
6,Ne bomo prišli do nobenih rezultatov.
31,"Bučarjeva zadeva - jaz jo podpiram, ker bi rad, da pride do učinkovitih sprememb, ampak vam že vnaprej povem, da danes z vso resnostjo in odgovornostjo trdim, da ne bomo ničesar spremenili."
12,"Zato je danes brezpredmetna vsa ta razprava, ki je tekla dve uri."
19,"Raje bi se posvetili zdravstvu, ki bo hujši problem za narod kot pa te neumnosti, o katerih sedajle razpravljamo."
2,Hvala lepa.
5,"Se pravi, predlagate, da zaključimo."
4,V uspeh ne upate.
6,Vseeno bom dal to na glasovanje.
4,Gospod Gros je še.
12,"Predvsem bi rad povedal, da je nesmiselno, da sprejemamo nekakšna literarna dela."
16,"Če smo že za to, da se delo spremeni na boljše, potem sprejmimo poslovnik drugačne oblike."
14,"Kar je pa gospod Jug na koncu povedal, je pa pravzaprav v tem smislu."
16,"Ne samega sebe varati, da bomo s kakšnim pismom in s takimi floskulami o dobrih namenih."
38,"Kaj pa je gospod Bučar naredil prej, saj ima vendarle vso efektivno moč in oblast v tej skupščini in bi lahko kaj naredil, pa ni naredil ničesar, sedaj pa nekaj moleduje okrog predsednikov delovnih teles in okrog poslancev."
36,"Posluži naj se poslovnika in naj dela po poslovniku in zahteva, da se delo opravi, nič drugega; ne pa tako, da bo možno blokirati delo v skupščini na ta način, kot je kolega Štefančič prejle prebral."
6,Mi tega enostavno ne smemo sprejeti.
5,To je v bistvu sklep.
24,"Imamo predlog gospoda Zakonjška, ki je dobil tudi podporo nekaterih razpravljalcev in pa predlog gospoda Grosa, ki pa predlaga, da se to ne sprejme."
8,"Gospod Zakonjšek predlaga, da zbor sprejme sledeči sklep:"
26,"""Zbor podpira prizadevanje predsednika skupščine za izboljšanje dela v Skupščini Republike Slovenije, izraženo v pismu in poročilu Komisije za pripravo in sprejemanje Poslovnika Skupščine Republike Slovenije."""
5,Moj predlog je najbolj oddaljen.
7,"Prosim, da daste najprej mojega na glasovanje."
8,"Glasi se pa tako, da ne sprejmemo nič."
29,"Gospod Gros iz proceduralnih razlogov opravičeno opozarja podpredsednika in ta je dolžan, da da na glasovanje njegov predlog, ki je bolj oddaljen od ostalih predlogov, ki so tu bili."
2,Gospod Klavora.
51,"Sedaj, da ne bi res odšli od tukaj kar brez vsakega poskusa, da bi kakšno stvar racionalizirali, mislim, da bi bilo treba; naj se da točen odgovor, tako kot je Gros že prej zahteval, kaj bi konkretno taki sprejeti sklepi spremenili v samem poslovniku in v delu delovnih teles in skupščine."
26,"Naj se torej ta predlog sklepa, ki ga je Zakonjšek predlaga, dopolni še s tem, da se doda to konkretno obrazložitev pred kakršnokoli veljavnostjo takih sklepov."
4,To je tretji predlog.
8,"Mi smo razpravo zaključili gospod Klavora, se oproščam."
32,"Dajem na glasovanje predlog gospoda Grosa, da zbor ugotovi, da ne sprejema - zbor je imel na dnevnem redu pismo, o njem je razpravljal, sedaj predlagate, da ugotovi, da tega pisma ne sprejme."
27,Torej da predsednik skupščine postopa v skladu s svojimi pooblastili in poslovnikom Skupščine Republike Slovenije in da Skupščini oziroma njenim zborom ni potrebno potem sprejemati nobenega sklepa.
2,Hvala lepa.
11,"Dajem na glasovanje sedaj spremenjeni predlog, ki je še bolj oddaljen."
4,"Ja, prsoim gospod Schwarzbartl."
15,"Jaz se v razpravo nisem vključeval, poslušal sem, prebral sem, kar je dr. Bučar napisal."
27,"Moram reči, da ne vidim nobenega razloga, da bi glasoval o tem pismu, ne vidim nobene koristi iz tega glasovanja, zato izjavljam, da sploh ne bom glasoval."
19,"Potem gremo na glasovanje o predlogu, ki ga je dal sedaj na zadnje spremenjen, gospod Gros in sicer pravi."
27,"Predsednik Skupščine Republike Slovenije naj svoja pooblastila, oziroma naj deluje v skladu s poslovnikom in pooblastili in zagotovi funkcioniranje Skupščine Republike Slovenije, normalno funkcioniranje Skupščine Republike Slovenije."
4,Bom še enkrat povedal.
11,Najprej imamo najbolj oddaljeni predlog in to je predlog gospoda Grosa.
15,"Ta hip bo formulacija pripravljena, ki je bila zabeležena in jo je dal gospod Gros."
2,Tako glasi:
31,"""Predsednik Skupščine naj ravna v skladu s svojim pooblastili in Poslovnikom Skupščine Republike Slovenije, tako da Skupščini Republike Slovenije in njenim zborom v zvezi s tem ni potrebno sprejemati nikakršnih sklepov."""
6,Ali obrazlagate glas ob tem predlogu.
18,"S tem sem mislil, da modificiram svoj predlog ""sprejema na znanje pismo"", tako da umikam svoj prvotni predlog."
8,Sedaj moram dati na glasovanje predlog gospoda Grosa.
2,Gospod Protner.
3,Obrazložiti želim glas.
50,"Če bi takšen predlog bil podan v kakšni drugi točki dnevnega reda, bi glasoval lahko za, ker pa je ob točki dnevnega reda, kjer smo obravnavali konkretno pismo predsednika, z mnenjem tudi odgovornega telesa, to je bilo komisije, sklep pa glasi, kot da nismo obravnavali konkretnega pisma, bom glasoval proti."
1,Hvala.
23,"Kdor je za predlog sklepa, ki ga je dal gospod Gros in ki sem ga tik pred tem prečital, prosim da dvigne listič."
3,Je kdo proti?
4,Se je kdo vzdržal?
8,Predlog gospoda Grosa je sprejet z večino glasov.
12,"Prosim, da še ugotovimo prisotnost, da ne bi bilo kakšnih kasnejših sporov."
1,Hvala.
23,"Sedaj nam ni treba več in tudi ne moremo glasovati, ker je nesmisel, o drugih predlogih, ker je dobil najbolj oddaljeni predlog večino."
8,S tem smo to točko dnevnega reda zaključili.
23,"Predno preidemo na 30. sejo, ki smo jo prekinili 12.2.1992, prosim, da izvolimo, oziroma določimo delovno skupino za usklajevanje zakona o obrestni meri."
2,Prosim predloge.
10,Namreč ta predlog zakona ni usklajeno sprejet pri vseh zborih.
11,"Gospod Gros vidim, da je tam, Deželak, Rojec, Zakonjšek, Jamnik, Štular."
3,Imam dovolj predlogov.
8,"Gospod Gros, Deželak, Rojec, gospa Štularjeva in Jamnik."
3,Kdo je za?
3,Je kdo proti?
4,Se je kdo vzdržal?
14,"Ugotavljam, da je skupina za usklajevanje zakona o obrestni meri z večino glasov sprejeta."
