12,Sejo sklicujem na podlagi prvega odstavka 99. člena poslovnika Skupščine Republike Slovenije.
26,"Za današnjo 26. sejo so se opravičili: Franc Potočnik, Štefan Korošec, Logar Mihaela, Lokar Sonja, Metka Mencin, Jože Magdič in Zdenko Vidovič; dr. Bučar pride pozneje."
9,Po podatkih službe je navzočih 54 poslank in poslancev.
4,"Prosim, da ugotovimo navzočnost."
6,Smo sklepčni in nadaljujemo z delom.
2,Kratko obvestilo.
57,"Izvršni svet je predlagal za današnje zasedanje predlog zakona o denarni enoti Republike Slovenije, predlog zakona o uporabi denarne enote v Republiki Sloveniji in predlog za izdajo zakonov o spreminjanju depozitnih deviznih vlog občanov pri Narodni banki Jugoslavije v dolg Republike Slovenije in izdajanju obveznic na podlagi deviznih vlog občanov pri bankah Republike Slovenije z osnutkom zakona."
28,"Glede na to, da materialov še ni - druga dva zbora sta me obvestila, da sta dnevni red izglasovala - je predlagano, da se nadaljuje skupno zasedanje v veliki dvorani."
10,"Material med tem razmnožujejo, mi bi ga morali že prejeti."
19,"Da ne bi čakali v prazno, bi v tej točki opravili potrebne predhodne proceduralne zadeve in sprejeli dnevni red."
21,"Med tem časom pričakujem materiale, da jih bomo prejeli oziroma morebiti že šli na skupno zasedanje, kjer bomo poslušali skupno poročilo."
5,Se zbor strinja s tem?
8,Vsi trije predloženi zakoni nosijo oznako strogo zaupno.
40,"Glede na predlog izvršnega sveta predlagam, da v skladu z drugim odstavkom 435. člena in tretjim odstavkom 436. člena poslovnika Skupščine Republike Slovenije obravnavamo vse tri danes predložene zakone na seji brez navzočnosti javnosti in brez navzočnosti predstavnikov sredstev obveščanja."
12,"Vprašanje je, preden smo dobili material, ali se zbor s tem strinja."
11,"Če se ne, bomo še počakali in se bomo pozneje izjasnjevali."
3,"Prosim, gospod Smole."
8,"Prosim, razčistimo, kako so lahko zakoni strogo zaupni."
9,"Vi ste rekli, da so ti zakoni strogo zaupni."
1,Predlogi.
3,"Dobro, predlogi zakonov."
7,"Druga stvar, ali je smotrno tajno zasedanje."
24,"V javnosti je sporočeno, da bomo danes na vseh treh zborih razpravljali o denarju, tajnost zasedanja bo povečala nemir pri prebivalstvu glede denarnih zadev."
6,"Samo vprašujem, če je to smotrno."
6,"Ne vem, to je stvar opredelitve."
1,Hvala.
4,Je še kdo želel?
1,Kopač.
14,Jaz sem vseeno imel vpogled v zakon o javnem dolgu s tem dolgim naslovom.
29,"Ker je zakon dvofazen in ker se na noben način z njim ne mudi, bi predlagal, da ga danes ne obravnavamo, ker je preresna zadeva za tako hitro sprejemanje."
18,"Poleg tega menim, da je zakon o denarni enoti lahko javen, zakon o uporabi denarne enote pa ne."
17,"Zato bi predlagal, da se ukine oznaka ""državna tajnost"" iz tega prvega, to je o denarni enoti."
2,Hvala lepa.
21,"Gospod Kopač gotovo pozna materiale, drugi poslanci materialov še ne poznamo - ali pa ne poznajo - in bi se težko parcialno opredeljevali."
3,"Prosim, gospod Pukl."
1,Spoštovani!
7,"Omenil bi, da bi sledili predlogu predsednika."
18,"Menim, da bi v teh časih, v teh okoliščinah le sledili predlogom vlade in počakali na predloge vlade."
32,"Čeprav je parlamentarni sistem, to je, da mi kot parlament odločamo, je pa naš izvršilni organ vlada; morda je res nekoliko počasna, nekoliko nerodna, ampak menim, da bi sledili temu predsednikovemu predlogu."
2,Hvala lepa.
2,Takole je.
19,"Stopnjo zaupnosti določi predlagatelj, zbor jo samo izglasuje in če jo izglasuje, obravnavamo zadevo, če ne po pravilu, prosim."
5,"Prosim, slišali smo dva predloga."
6,Predlog vlade in predlog gospoda Smoleta.
18,"Predlog gospoda Smoleta, tretji in prvi je predlog gospoda Smoleta, ki je najbolj čist, da obravnavamo vse odprto."
10,"Kdo je za predlog gospoda Smoleta, to je, vse javno?"
6,Je kdo proti predlogu gospoda Smoleta?
4,Se je kdo vzdržal?
5,"Ugotavljam, da predlog ni izglasovan."
25,"Sedaj dajem na glasovanje predlog gospoda Kopača, ki predlaga, da samo drugi zakon, to je zakon o uporabi denarne enote ostane zaprt, drugo pa javno."
6,"Zdaj pa takole, da se razumemo."
20,"Kako bomo zdaj usklajeno delali z drugimi zbori, ki so že odločili, da je seja zaprta in verjetno že delajo."
9,Bomo šli na skupno zasedanje ali bomo stali zunaj?
4,Predlog dajem na glasovanje!
18,"Kdo je za predlog gospoda Kopača, da je en zakon o uporabi denarne enote tajen, druga dva javna?"
3,Je kdo proti?
4,Se je kdo vzdržal?
5,"Ugotavljam, da predlog ni izglasovan."
9,"In sedaj glasujemo za predlog vlade, prosim, prosim lepo."
15,"Samo nekaj bi vas prosil, ker dvakrat seštevek ni bil enak, če lahko ugotovite prisotnost."
4,"Prosim, da ugotovimo navzočnost!"
7,V dvorani je 53 poslank in poslancev.
1,Prosim!
19,"Jaz seveda ne bom naredil tako kot je gospod Podobnik na začetku, ko je na nekoga s prstom pokazal."
35,"To sem zahteval zato, ker je bilo tukaj v dvorani očitno, da so nekateri glasovali proti in vzdržani in seštevek glasov je 55 in jaz bi ugotovil, da je glasovanje treba ponoviti in ugotoviti, da..."
2,Zelo točno.
8,"V dvorani je 55 poslancev, kakor sem preštel."
9,"Prosim lepo, gospa zadaj, vi ste v imenu koga?"
7,"Sedite tu spredaj, vsi drugi so poslanci."
9,"Dvignite roke, naj dvignejo roke prosim, da jih preštejem!"
10,"Ni treba dvigniti kartončkov, naj vas preštejejo, prosim preštejte glave."
7,"Vidim, 55 poslancev in poslank je zdaj."
6,Zdaj je v dvorani 54 poslancev.
11,"Po glasovanju je bilo 27 za predlog, 15 proti, 13 vzdržanih."
31,"Polovica od 54, tudi če nas je bilo tisti trenutek 54, je 27, to je eden manj, kot nad polovico, mora pa biti vsaj nad polovico, pomeni 28 oziroma celo 22."
8,"Prosim še gospod Jožef Školč, povejte kaj želite."
23,"Želim enostavno stvar, da se glasovanje ponovi, ker je seštevek glasov večji od tistega, kot jih je bilo prisotnih v dvorani, nič drugega."
10,Ali je to pri predlogu gospoda Kopača ali gospoda Smoleta?
7,Predlog gospoda Kopača dajem ponovno na glasovanje.
3,Kdo je za?
7,"Prosim glasujmo, saj vemo za kaj gre."
16,"Predlog gospoda Kopača, da je samo o zakonu o uporabi valute seja tajna, drugi pa javni?"
3,Kdo je za?
3,Je kdo proti?
4,Se je kdo vzdržal?
5,"Ugotavljam, da predlog ni izglasovan."
17,"Sedaj dajem na glasovanje predlog vlade, da se ti zakoni obravnavajo kot ""Strogo zaupno"" na zaprti seji."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
3,Še kratka obvestila:
38,"Obveščam vas, prosim, ste že bili obveščeni, da nadaljevanja seje jutri ni - nadaljevanja 25. seje - ampak bo tako kot je prvotno ...(prosim lepo gospod Tomšič)... nadaljevanja seje jutri ne bo, nadaljevanje seje bo v sredo in v četrtek."
22,"To smo danes obvestili po telegramu na željo, ker moram povedati, da se je veliko poslancev, moram povedati, da skoraj polovica, poslancev ..."
3,... žal tako je.
12,"Obveščam vas, da bo takoj ko bomo določili dnevni red, skupno zasedanje."
27,"Člane Odbora za proračun in javne finance obveščam, da bo seja Odbora 7. oktobra, to je danes ob 16. uri v sobi 217 v II. nadstropju Skupščine."
10,"In sedaj še zboru predlagam, da najprej opravimo proceduralna vprašanja."
18,"Izvršni svet Skupščine Republike Slovenije je predložil danes predlog zakona o denarni enoti Republike Slovenije kot ""Strogo zaupno""."
18,"Zbor predlaga, da v skladu s 314. členom Poslovnika Skupščine Republike Slovenije obravnavajo in sprejmejo po hitrem postopku."
10,"Želi kdo o predlogu Izvršnega sveta, v imenu predlagatelja, besedo?"
7,Želi kdo razpravljati o predlogu Izvršnega sveta?
8,"Če ne, dajem na glasovanje predlog Izvršnega sveta."
15,"Kdo je za, da predlog Zakona o denarni enoti Republike Slovenije obravnavamo po hitrem postopku?"
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
26,"Dalje: Izvršni svet Skupščine Republike Slovenije je predložil danes na klop, in ste ga verjetno že prejeli, predlog zakona o uporabi denarne enote kot ""Strogo zaupno""."
15,"Zboru predlaga, da ga v skladu s 314. členom Poslovnika Skupščine obravnavajo po hitrem postopku."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je bil predlog izglasovan."
44,"Izvršni svet je predložil danes prav tako predlog za izdajo zakona o spreminjanju deponiranih deviznih vlog občanov pri Narodni banki Jugoslavije v dolg Republike Slovenije in izdajanje obveznic na podlagi deviznih vlog občanov pri bankah v Republiki Sloveniji z osnutkom zakona kot ""Strogo zaupno""."
38,"Zbor predlaga, da se v skladu z 2. odstavkom 265. člena Poslovnika Skupščine Republike Slovenije pri obravnavi tega zakona združita 1. in 2. faza zakonodajnega postopka, tako da se hkrati obravnava predlog za izdajo zakona z osnutkom zakona."
7,Želi poročevalec v imenu Izvršnega sveta besedo?
6,"Če ne, dajem predlog na glasovanje."
12,Kdo je za predlog Izvršnega sveta za združitev 1. in 2. faze? ...
0,...
3,Je kdo proti?
4,Se je kdo vzdržal?
6,"Ugotavljam, da je bil predlog izglasovan."
9,In sedaj dajem na glasovanje dnevni red v celoti:
3,Kdo je za?
3,Je kdo proti?
4,Se je kdo vzdržal?
4,Dnevni red je izglasovan.
15,"Prosim službe, da takoj razdelijo vsem in potem gremo na skupno zasedanje v veliko dvorano."
8,"Če niste dobili materiala, prevzemite material s podpisom."
14,Samo kratko informacijo: Zakonodajno-pravna komisija je obravnavala - poročila še nimamo oziroma je že tukaj.
11,Odbor za kreditno-monetarni sistem pa je zasedal kot matično delovno telo.
35,"Ta trenutek je sejo prekinil, opozoril je na določena odprta vprašanja, pozval, da se vlada posvetuje - približno eno uro - in čez eno uro se zopet sestane Odbor za kreditno-monetarni sistem, da bodo določena vprašanja dorečena."
28,"S predsedniki zborov smo govorili, da naj v tem času zbori odločijo, da začnemo razpravo o stališčih matičnega odbora, pa nas bodo obvestili približno po uri in pol."
12,"Druga varianta je, da prekinitev podaljšamo še za eno uro in pol."
4,Zato bi predlagal tako.
27,"Zbor občin nadaljuje razpravo in morebiti pridejo še s strani poslancev, potem ko so gradivo preštudirali, dodatne iniciative, da se lahko na matičnem odboru opozori na njih."
4,"Predlagam, da začnemo razpravo."
0,.
36,"Če sedaj neuradno povem: matični odbor je opozoril na nekaj vprašanj (ne vem, kdo še je bil iz našega zbora tam: gospod Krefl je bil, jaz sem bil in še kdo), zlasti na vprašanje omejitve menjav."
22,Ker grozi oziroma preti ali je že prisoten velik naval dinarjev z vseh štirih ali predvsem s treh strani neba v Sloveniji.
33,"In še nekaj: opozorili so tudi na nevarnost, če zakoni ne stopijo v celoti v veljavo takoj, na nevarnost knjižnih nakazil iz drugih republik, ki bi jih bila Republika Slovenija potem dolžna konvertirati."
27,"Skratka, gre za splet vprašanj, ali za to, kar je predlagal predsednik Izvršnega sveta, za nedoločen čas, mirovanje ali pa takoj po stanju na bančnih računih danes."
17,Na vprašanje je opozoril Odbor za kreditno-monetarni sistem in sedaj naj bi se vlada o tem posvetovala.
3,To so vprašanja.
10,"So sicer še nekatera druga, ampak ne toliko aktualna vprašanja."
18,"O prvem mi lahko razpravljamo; mislim, da lahko razpravljamo tudi o drugem, pa bomo čez uro slišali stališča."
5,"Predlagam, da nadaljujemo z delom."
5,Ali se strinjamo s tem?
1,Dobro.
1,Hvala.
2,Prehajam na
11,1. TOČKO DNEVNEGA REDA - PREDLOG ZAKONA O DENARNI ENOTI REPUBLIKE SLOVENIJE.
2,Strogo zaupno.
8,Predlog zakona je predložil v obravnavo Izvršni svet.
6,Obravnavala so ga omenjena delovna telesa.
8,"Predstavnik Zakonodajno-pravne komisije, gospod Tomažič, bi morebiti poročal?"
6,Ali je tukaj predsednik Zakonodajno-pravne komisije?
6,Poročilo razmnožujejo in ga bomo dobili.
9,Ali želi morda besedo še kdo v imenu predlagatelja?
3,Poročilo smo slišali.
2,Odpiram razpravo.
3,"Prosim, gospod Tomšič."
18,"Ker je zakon tako kratek, verjetno ne bo kakšne posebne splošne razprave, zato bi kar pričel z amandmaji."
7,In sicer vlagam amandma k 1. členu.
50,"Besedilo prvega stavka 1. člena zakona o denarni enoti Republike Slovenije naj se spremeni tako, da se glasi: ""Denarna enota Republike Slovenije je karant."" Obrazložitev: Nekateri menijo, da ni pomembno ime, da imamo mnogo drugih težav ter da naj te stvari prepustimo vladi, ki je pač o tem že razpravljala."
28,"Vendar je to tako pomembna zadeva, ker to se dela enkrat v celotni zgodovini; to ni tako, da bi imeli dve leti nekaj, potem pa zopet nekaj drugega."
11,"Zato predlagamo, da se imenuje ""karant"" in to obrazložim z naslednjim:"
13,"1. Beseda ""karant"" ima kot izpeljanka zgodovinsko podlago v prvi državi slovenskega naroda."
22,"2. ne spominja tako kot beseda ""klas"" na naturalno gospodarstvo, čeprav je beseda ""klas"" tudi lepa, lepo izgovorljiva tudi v drugih jezikih."
10,"Vendar pa pač spominja na nekaj, kar je že preseženo."
21,"3. Sama beseda ""karant""je lahko izgovorljiva v vseh svetovnih jezikih; jezikoslovci pa tudi ugotavljajo, da iz nje izhaja simbol moči."
23,"4. Daje občutek vrednosti, saj spominja na besedo ""karat"", ki predstavlja enoto teže za velikost diamanta oziroma težo diamanta in za čistost zlata."
21,"5. Beseda ""karant"" pa spominja tudi na garant oziroma na garancijo, kar naj bi slovenska denarna enota v bodoče tudi postala."
6,Zato ta amandma za spremembo imena.
19,"Upam, da ne boste niti za trenutek smatrali, da gre zaa kakršnokoli politično zadevo; gre izključno za strokovno stvar."
2,Hvala lepa.
2,Hvala lepa.
2,Samo trenutek.
11,"Znano mi je, da je podano še več amandmajev, razna imena."
8,"Jasno, da bi se potem razdelili na to."
23,"V karantu je nekaj originalnega, torej če smo za krono ali tolar, potem pa najbolje, da vzamemo kar dolar, ki je najbolj poznan."
2,Hvala lepa.
1,Hvala.
2,Gospod Peršak.
10,Jaz bom za razliko od gospoda Tomšiča zagovarjal drugačno ime.
26,"Prišel sem pa z istim razlogom kot on, ker sem že vložil amandma k 1. členu tega zakona in k tretjemu odstavku 2. člena tega zakona."
13,"S tem amandmajem predlagam, da bi se ime slovenske denarne enote glasilo krona."
19,"Predlagam to tudi na osnovi diskusije v poslanskem klubu naše stranke, kjer so bila sicer mnenja približno pol pol."
24,"Nekateri so se zavzemali, del poslancev je podpiral tudi ime tolar, vendar sem se odločil in individualno vložil amandma za krono iz naslednjih razlogov."
42,"Mislim, da je prav, da tudi Slovenci uporabljamo za denar ime, ki je na nek način uveljavljeno kot ime denarja v svetu, ki že ima to konotacijo in je kot ime denarja znano in predvsem je znano v evropskem kulturnem civilizacijskem krogu."
20,"Mislim, da je prav, da se odločimo za ime, ki je po svojem izvoru in po svoji geografski konotaciji evropsko."
4,To je prvi moment.
29,"Zato sem jaz recimo, čeprav je bilo to bolj v šali rečeno, za to, da vzamemo za zgled eno evropsko valuto, ne pa ameriško, kot je bilo prej rečeno."
1,Drugo.
2,Zakaj krona?
9,Odločitev za krono ima tudi neko svojo simbolno konotacijo.
6,Nekoč smo Slovenci vstopili v Jugoslavijo.
11,"Takrat, ko smo vstopali v Jugoslavijo, so v Sloveniji uporabljali krone."
8,Takrat so krone zelo slabo zamenjali za dinarje.
24,"Danes izstopamo iz Jugoslavije in sem eden tistih, ki zagovarjajo to, da sedaj zamenjajmo te slabe dinarje, dobro zamenjajmo za krone, za dobre krone."
6,"Ne nazadnje, zakaj nisem za klas."
37,"Povedal je to že gospod Tomšič z zelo dobro oznako, pa tudi zato, ker mislim, da ni dobro uvajati v to področje naziva, imena, ki so na nek način izven spektra imen, ki so običajna za denar."
24,"Vemo, da se denar določa po utežni enoti ali po kovini ali kakšnem podobnem, ne pa, da bi se jemal po rastlinah, drevesih itd."
1,Hvala.
2,Hvala lepa.
2,Gospod Šeligo.
3,Pravzaprav samo replika.
9,Tone Peršak in gospod Tomšič sta že veliko povedala.
22,"Jaz bi tam, če je treba amandmajsko govoriti o 1. členu rekel, naj se ta enota imenuje, tiho, naj se imenuje krona."
15,Rad bi dodal nekaj v zvezi - kar je bilo že rečeno - v zvezi s klasom.
4,Jaz sem proti klasu.
31,"Poleg konotacij (prebral sem pošteno, kar je Izvršni svet naslovil na poslanske klube, kjer zelo dobro razvija možne konotacije za ime klas), izpušča zame eno bistveno in ta je zame negativna."
7,Klas najdemo v vseh bivših realsocialističnih grbih.
32,"Je klas, pa je revolucijska kosa, pa srp, pa revolucijska žanjica in vse to me spominja na stvari, ki ne vem, če so ravno primerne za to, da damo ime svojemu denarju."
8,"Torej, v prvi vrsti se zavzemam za krono."
23,"Če to ne gre, ker nam primanjkuje kraljev, nekaj jih imamo kot veste, tudi po Sloveniji hodijo, celo jaz sem enega ustoličil javno."
6,"Kolikor to ne gre, potem tolar."
4,Tretje variante zame ni.
2,Hvala lepa.
6,"Gospod Capuder, potem pa gospod Pučnik."
1,Gospoda!
18,"Izrabljam, to je glagol, ta redki trenutek, da se lahko strinjam z gospodom Šeligom in z gospodom Peršakom."
28,"Naj dodam, da sem bil jaz na seji vlade tudi za krono, pa sem potem, ko sem ugotovil, da ni v uradnem seznamu predlogov, odstopil v korist klasa."
21,"Sedaj po, ko vidim, da se lahko strinjam s tako pomembnimi vrstniki iz svojega literarnega tabora, pa res prehajam k njim."
2,Hvala lepa.
2,Gospod Pučnik.
1,Spoštovani!
18,"Jaz sem za predlog, da se naša denarna enota imenuje klas, ker pač iz klasa je vsaj kruh."
17,Krona je poudarek vladavine oblasti in mi se pod kronano ali nekronano oblastjo nismo navadno najbolje počutili.
5,Zato jaz nisem za krono.
37,"Če bi bilo, bolj mi je všeč predlog, ki ga je podal gospod Tomšič, karant, ker vsaj do neke mere odpira en del naše zgodovine, ki je sicer zelo omejena, vendar država Karantanija je za nas svetinja."
7,Ampak v prvi vrsti sem za klas.
1,Hvala.
2,Gospod Pintar.
2,Hvala lepa.
38,"Mislim, da smo v zelo težkem položaju, če bo skupščina večji del svojega časa porabila za razgovore o tem, kako naj se imenuje valuta, namesto da bi ga porabila za to, da se vprašamo, od kje ta valuta."
30,"Ker za mene je misel, da bomo problem rešili, ko bomo lahko začeli sami tiskati denar, pravzaprav triumf samoupravne deformiranosti, kjer se misli, da je problem gospodarstva tiskanje lastnega denarja."
30,"Res je, da nas je Beograd zlasti zadnjih 20 let učil te filozofije, ampak mislim, da je to slaba popotnica za novo državo, da se bo problem reduciral na to."
19,"Če že odpiramo vprašanje imena, potem bi jaz rekel, da bi morali poskušati iskati ime iz družbe, kakršno želimo."
6,"Želimo pa verjetno mirno, postindustrijsko družbo."
44,"Iskati simbol v predindustrijski družbi, ob dejstvu, da ima Slovenija komaj nekaj odstotkov proizvodnje iz kmetijstva, pobrati kmetijske simbole za to novo obdobje, se mi zdi nekakšno psevdoromantično vračanje v slovensko preteklost, točno primerno tistim, ki mislijo, da je naša prihodnost pravzaprav naša preteklost."
15,"In ki mislijo, da moramo jutri vzpostaviti preteklost za to, da bi lahko dobili ravnotežje."
9,"Zato se meni zdi, da je ime ""klas"" neprimerno."
11,To je po mojem mnenju triumf nekega provincializma v filozofiji naroda.
15,"Ne bom govoril o tem, da je - kot so nekateri omenili - ""klas"" tipični realsocialistični model."
7,"Mislim, da je bilo to lepo povedano."
24,"Rekel bi, da mene spominja še na drugo: bojim se, da bomo skozi to zares postali klasna družba v najbolj divjem pomenu te besede."
18,"Ne, ker ""klas"" tudi nima korena, kot pomeni ""zakvasiti"", zato tudi nima ""zaklasiti"" - to ne pride od klasja."
6,"Ampak mislim, da je to - to."
11,"Zato predlagam, da bi Slovenija poiskala drugačno ime za to zadevo."
24,"Ne vem, če je nujno, da ga tudi danes najdemo; mislim da vlada tudi še nekaj drugih rešitev ni dobila, ki so bolj pomembne."
19,"Niti ne vemo sedaj, kdaj bomo kaj zamenjali, zato po mojem opredelitev glede imena ta hip ni nujna zadeva."
17,"Mi bomo morali ime imeti približno v tistem času, ko se bo začelo tiskanje novega slovenskega denarja."
5,To pa ni ta teden!
6,"Tako, da bomo imeli nekaj časa."
20,"Ko pa sem že ravno tukaj, bi pa rad opozoril še na dve stvari tudi iz drugega zakona o porabi."
6,Ali bomo o tem posebej razpravljali?
1,Dobro.
6,Potem bom pa o tistem pozneje.
2,Hvala lepa.
24,"Če bi se moral odločiti: imel sem priložnost, da sem se na enem mestu pogovoril s 25-timi gorenjskimi direktorji, v prisotnosti enega od ministrov."
11,"Izpeljali smo anketo in zoževali smo opcijo, kaj bi lahko nastalo."
12,"Lahko rečem, da je izraz ""klas"" odpadel že v prvi fazi glasovanja."
34,"V zadnjo fazo sta se prebila ""karant"" in ""tolar"", in sicer predvsem zaradi tega, ker je bilo pojasnjeno, da beseda ""lipa"" iz pravnih razlogov ne pride v poštev, zaradi komplikacij z Zvezno republiko Nemčijo."
13,"Drugače sem jaz osebno prepričan, da bi v tistem internem glasovanju zmagala ""lipa""."
18,"Ampak, ta je zaradi tega odpadla, ostala sta ""karant"" in ""tolar"" in v končnem glasovanju je zmagal ""tolar""."
6,"""Klas"" je odpadal že dosti preje."
2,Hvala lepa.
2,Hvala lepa.
12,"Takoj bom dal naprej besedo, samo pred tem mi dovolite dve opozorili."
40,"Kot prvo: opozorjeno je bilo, da je problem imena vendarle pomemben zaradi tega, ker če hočemo v šestih mesecih priti do lastne valute, je potrebno izdelati oblikovalske načrte, treba je iti v tisk, itn. in to je eden izmed razlogov."
6,Tema tega zakona je dejansko ime.
38,"Strinjam se, da bi bilo sicer ob denarju govoriti še o marsičem, ampak tema tega prvega zakona je dejansko ime in zato mislim, da ni treba ponavljati očitkov, zakaj se pogovarjamo o imenu, ne pa o drugih problemih."
12,"Sedaj so prijavljeni gospod Šuklje, potem gospod Zagožen in potem Spomenka Hribar."
3,"Prosim, gospod Šuklje."
4,Gospe in gospodje poslanci!
14,"Na nek način je tudi ime denarja, s katerim bomo živeli naslednja leta, pomembno."
39,"Izmed imen, ki so po neki logiki prišla v ožji izbor in ki so nam bila znana - mislim zlasti na ""karant"", ""klas"" in ""tolar"" in danes izraženo ime ""krona"" - mislim, da le slednji dve ustrezata kriterijem moderne evropske monete."
7,"Torej mislim na ""krono"" in na ""tolar""."
27,"Ker imata obe razločevalne in ne programsko-ideološko propagandne vrednosti, medtem ko bi bilo mogoče - to bi lahko pri sosedih pričakovali - ""karant"" označiti kot denar z iredentističnimi pomeni."
9,"To je edini pomislek, ki ga imam proti slednjemu."
14,"""Klas"" sproža po mojem mnenju in po mnenju mojih strankarskih kolegov vrsto neprijetnih asociacij."
17,"Pravzaprav vse tiste asociacije, za katere je gospod ministrski predsednik povedal, da jih denar ne sme imeti."
15,"Prvič, sproža asociacijo, da ne gre za pravi denar, ampak da gre za nekakšen pradenar."
9,"Drugič gre bolj za ideološki simbol, kakor za moneto."
25,"Tretjič, (o čemer je govoril gospod Šeligo), izrazito spominja na grbe realno socialističnih držav - tudi SFRJ - kjer žitno klasje neposredno označuje določeno ideološko povzdignjena opravila."
18,"Malce cinično bi človek lahko pripomnil: oznaka denarja ""klas"", oznaka drobiža ""plamenica"" in imamo seveda nov grb SFRJ."
19,"Mislim, da ime denarja ne sme biti v nasprotju s tisto komponento denarja, za katerega je ta sploh potreben."
26,"To pa je vloga univerzalnega ekvivalenta, ki omogoča trgovino velikih blagovnih in geografskih razsežnosti in ki je gibalo kompleksne urbane civilizacije, kakršna je novoveška evropska civilizacija."
23,"Značilno je, da v moderni Evropi noben režim ni uvajal ideološkega imena denarja - sam govorim o tem, da je ""klas"" izrazito ideološko ime."
10,"Značilno je, da niti realsocialistični režim ne uvajajo ideoloških imen."
12,"Rubelj, krona, zloti, forint, dinar, lev in lek so podedovane plačilne enote."
15,"Res je, da najdemo nekatere ideološke implikacije v nekaterih neevropskih denarnih enotah, zlasti v afriških."
19,"Kot primer lahko navedem, recimo, latinskoameriški denar, ki se imenuje bolivar, ki pa spričo tamkajšnje inflacije danes deluje groteskno."
27,"Če povem, za kaj se sam odločam med tolarjem in krono, potem govorim o tem, da sta bila florin in dolar pa tudi kuna, sprva krajevne označbe."
16,"Ime holandske monete izvira iz florentinskega denarja, označenega s cvetom, ki je namigoval na kraj kovanja."
24,"Kuna je dobila ime po kuni iz slavonskega grba, vtisnjenega na kovancu, ki je bil znamenje kovnice denarja v danes vsem znani vasi Pakracu."
33,"Dolar je dedič ime monete, ki je označevala izvor kovine, nosil pa ga je cesarski srebrnik, ki je bil pri nas v rabi še v začetku 19. stoletja s slovensko fonetiziranim imenom tolar."
13,"V angleščini je prešla nizkonemška oblika daler, običajno nemško ime pa je taler."
18,"Nastalo je po rudniku srebra na Češkem, tedaj imenovano Johanistal, zato so ga zgodnje različice imena imenovale johanis-taler."
11,Slovensko ime pa je očitno posledica določenih fonetičnih in semantičnih konotacij.
45,"Mislim, da ime tolar, prav tako kot ime krona, ki je bilo tu predlagano, dejansko izvira iz tega, čemur rečemo moderno ime za denar in mislim, da je možnost izbire denarne enote po razlogih, ki sem jih navedel, samo med tema dvema imenoma za moneto."
15,"Razlogov je seveda veliko več, pa vendar na naravo seje, to ni za parlamentarno razpravo."
2,Hvala lepa.
2,Gospod Zagožen.
1,Spoštovani!
14,"Mislim, da je to pot vlada ravnala tako kot parlament od nje vedno zahteva."
3,Povprašala je strokovnjake.
18,"Pri izbiri tega imena je bila udeležena akademija, skupina umetnikov in jezikoslovcev itd. in postavili so neke kriterije."
19,"Ime naj bi bilo slovensko, naj bi simboliziralo neko vrednoto, naj bi bilo lahko izgovorljivo za tujce in nezamenljivo."
4,Klas tem kriterijem odgovarja.
3,Ni pa edini.
7,"Jaz bi vam, recimo, predlagal ime sat."
8,Ime bi lahko hkrati bilo že tudi kratica.
16,"Vsem tem kriterijem odgovarja, pomeni tudi rodovitnost, v njem se čebele množijo in pomeni bogato shrambo."
7,"Banko, kamor pridne delavke nosijo svoje zaloge."
4,"Torej, dal sem predlog."
26,"Jaz se z njim takoj sedaj več ne strinjam, tako kot najbrž večina vas ne in predlagam drugo ime, ki tudi v glavnem odgovarja tem kriterijem."
2,Recimo zlat.
7,Zlat je prav tako naše slovensko ime.
8,"Pomeni bogastvo, je lahko izgovorljivo in tako naprej."
8,Morda veliko bolj kot karant ali krona itd.
13,"Skratka, če hočemo očitati nekim imenom to ali ono, bi res lahko vedno."
9,"Recimo klas, da je to ideološko, da je realsocialistično."
12,Pri nas smo dolgo imeli v uporabi ime kovač tudi za denar.
15,"Spominja na kladivo, ki je na tem simbolu, pa nima s tem tudi nič zveze."
19,"Skratka, rad bi vam povedal, da se ne bomo mogli zediniti za ime, s katerim bi se strinjali vsi."
12,"Nekaj mesecev smo se prepirali o tem simbolu, o zastavi Republike Slovenije."
20,"Če bi sedaj izvedli anketo, da bi 99% Slovencev trdno vztrajalo na tem, da bo to naša zastava za prihodnost."
11,"In zaradi tega mislim, da so te naše razprave precej nerodovitne."
25,"Kakorkoli, morda je bolje nehati o tem razpravljati in enostavno našteti imena, potem jih pa izločati, dokler ne bomo do enega prišli, če tako hočete."
37,"Katerokoli ime bomo sprejeli, ki odgovarja v grobem tem osnovnim kriterijem, vam zagotavljam, se bo v nekaj dnevih, najkasneje pa v nekaj tednih udomačilo kot naša denarna enota in nihče več ne bo imel pomislekov na to."
8,"Zato bi predlagal, da tako nekako tudi ravnamo."
1,Hvala.
1,Hvala.
3,Gospa Spomenka Hribar.
3,"Torej, jasno je."
4,"Tolar je ""ta pravo""."
22,"Slišala sem, da je bilo to ime tudi na Izvršnem svetu izglasovano tajno, in sicer s 16 za tolar in 2 zoper."
8,Potem pa smo dobili nenadoma predlog za klas.
23,"Nisem zoper klas iz kakšnih antiruralnih nagibov, ampak predvsem zato, ker menim, da mora ime denarne enote biti postavljeno v kontekst vsakdanjega pogovora."
16,"Recimo, kako se bo to slišalo, če se bo reklo, da imam pet milijard klasov plače."
4,To je malo čudno.
8,Ali pa da nimam nobenega klasa v žepu.
18,"Se pravi, če bomo sprejeli takšno ime, se bo še vedno ohranilo, bomo še vedno govorili nimam denarja."
19,"V kolikor nam bo uspelo dobiti pravo ime za denarno enoto, se bo ta prijela, kot se temu reče."
32,"Prepričana sem, da bi se tolar prijel, ker to je, kot je že povedal prej Šuklje, ime te denarne enote je sicer poslovenjeni taler, ampak na slovenskem je bilo to ime rabljeno."
17,"Poznamo ga celo v pravljicah, toliko in toliko tolarjev je bilo treba plačati za to in to."
9,"Se pravi, za to ime imamo že neke predispozicije."
14,"Bi pa predlagala, da pazimo na to, kako bomo glasovali o imenu denarne enote."
26,"Če se bomo razdelili in nas bo nekaj za tolar, nekaj za krono, nekaj za karant, nekaj za ne vem kaj, potem bo sigurno zmagal klas."
32,"To se pravi, da se moramo najprej odločiti za to, ali bo klas ali ne, potem pa se dogovarjamo, katero ime bo namesto klasa, v kolikor se bomo na ta način dogovarjali."
2,Hvala lepa.
9,"Jaz sem pa seveda za tolar, da se razumemo."
4,Gospod Capuder ima repliko.
3,V prid verodostojnosti.
17,"Kolikor se jaz spominjam zadnjega glasovanja, tudi predzadnjega, klas je vseskozi vodil z 10 do 11 glasovi."
15,Za tolar jih je bilo pa 5 ali 6. Nikdar ni dobil tolar take večine.
4,Jaz sem bil zraven.
6,"Lahko pa, da slabo slišim, Spomenka."
1,Hvala.
1,: Hvala.
2,Gospod Kolešnik.
2,CIRIL KOLEŠNIK:
12,"Iz vseh teh razprav se da razbrati tipičnost, ki je povsem značilna."
10,"Vedno zagovarjamo, kadarkoli zagovarjamo, lastne predloge samo s pozitivne strani."
8,"Nikoli ne povemo, kaj pa je tisto negativno."
20,"In pri vseh teh primerih je največ kritike doživljal klas, od ideološke pa ne vem kaj smo nabirali in dodajali."
21,"Na koncu se nismo vprašali, ali podobne zadeve, od ideološkega pa naprej in nazaj, ne moremo očitati in kroni in tolarju."
10,"Sicer pa, mimogrede, ali vas tolar ne spominja na taler."
6,Vi pa veste kaj je taler.
9,"Tudi tolar nam pride prav, krščanskim demokratom, mimogrede povedano."
34,"Tako da, hočem povedati, da če smo pošteni in do konca na osnovi kriterijev, ki so bili podani - in kriterijev sedaj, ki jih je navajala vlada, nihče ni uporabljal - da bi svoje predloge utemeljeval."
13,"Nihče od vas ni teh kriterijev navajal in poskušal, razložiti, utemeljiti svoj predlog."
3,Predlagam pa naslednje.
10,"Če že delamo to, potem bodimo na ravni strokovnega poizkusa."
10,"Mislim, da je preresna zadeva, da bi se vsemu smejali."
17,"Morda pa tudi prav, ker če smo že omenjali pravljice, potem je tudi taka razprava lahko pravljica."
21,"Pa ne to, bodimo pošteni do konca in poskusimo videti, kaj je na osnovi teh kriterijev, ki so bili povedani, najrealnejše."
19,"Mislim, da v tem trenutku je klas primeren in da je lahko izgovorljiv in po drugih kriterijih tudi primerljiv."
17,"Tisto, kar je bilo rečeno o moderni postindustrijski družbi, pa ne za hec, ampak vam v razmislek."
21,"Če že, postindustrijsko, to krona gotovo ni, to ni niti tolar, niti karant, verjetno pa mogoče najbližje klas prav gotovo je."
7,Ker kruh bomo verjetno še naprej jedli.
6,Je pa najmodernejši postindustrijski izraz robot.
11,"Zakaj ne bi uporabili izraz robot, če govorimo o postindustrijski dobi."
2,Hvala lepa.
6,Robot sodi tudi v industrijsko dobo.
2,Gospod Balažic.
17,"Sedaj bom še jaz nekaj usodnega povedal okoli teh stvari, ker je razprava zelo zanimiva in zabavna."
24,"Po mojem mišljenju lahko vsi kličemo duhove stroke, ampak pri tem odločanju gre dejansko za tisto, kar je v psihoanalizi znano kot kaprica gospodarja."
19,"Se pravi, mi bomo zelo kapriciozno in to z gesto oblasti odločili, kakšno bo ime našega denarja, nič več."
40,"Kajti jaz moram reči, ko poslušam argumente raznoraznih, recimo, strokovnjakov, se mi zdi en bolj privlečen za lase kot drugi in zdi se mi, da danes ljudje iz petnih žil vlečejo težke argumente, ki so odločilnega pomena za posamezno ime."
16,"Meni se zdijo simpatični takšni kriteriji kot je slovensko ime, lahka razumljivost, da nekaj pomeni itd."
23,"Vendar v teh predlaganih imenih sem se tudi sam, ko smo že vsi opredeljeni, opredelil za eno ime, ki mi je dosti blizu."
26,"Za klas ne morem biti iz preprostega razloga, kot je bilo že povedano in klas je ime, ki lahko postane predmet splošnih vicev v slovenskem narodu."
16,"Kot je že en, da bom moral za Novo leto en silos menjati za marko itd."
28,"Krona ne sodi v naše prostore, ker smo pač republika, s krono smo že vrgli leta 1918 neke zadnje monarhiste, razen tistih, ki še hodijo po tej zemlji."
18,"Kar se tiče tolarja, se strinjam, da konotacija s tolarjem tudi ni prava, da bi bila splošno sprejeta."
17,"Kar se tiče zlata se ne morem strinjati, ker zlat ima že neka država, to je zlot."
23,"In ker smo imeli v bivši Jugoslaviji poljsko himno, mislim, da ne bi bilo dobro, da bi imeli še poljski denar v Sloveniji."
30,"Zato se mi zdi pomemben tisti argument, ki so ga dali psihologi in to mislim, da je predmet psihologije ali patologije, to je to, da naj bo ime pač brezpomensko."
26,"Baje je zelo pomemben tisti ""r"" v imenu, ki daje neko psihološko občutenje trdnosti, razen funta kot svetovne valute pa še ta ima včasih šterling zraven."
19,"Kar se tega tiče se moram strinjati na srečo s svojim kolegom, socialdemokratom Tomšičem in podpiram varianto s karantom."
16,"Drugi moj izbor bi bil tolar, čeprav so tu tudi težave, ki so bile že omenjene."
11,V vsakem primeru bi bil pripadnik tiste splošne nadstrankarske protiklasne koalicije.
1,Toliko.
1,Hvala.
4,PREDSEDNIK DR. LUDVIK TOPLAK:
1,Hvala.
1,Ribičič.
4,Spoštovane kolegice in kolegi!
25,"Meni je nerodno govoriti tudi zaradi tega, ker imam v imenu - če upoštevam še doktorat - tri ""r-je"", to se pravi tri več kot moj predgovornik."
13,"Rad bi govoril malo drugače kot to, kar je bilo do sedaj povedano."
14,"Zdi se mi namreč, da ima naša skupščina takšno vlado kot si jo zasluži."
27,"Če sem prav razumel taktiko vlade, potem želi, da se mi kregamo o imenu, o bistvenih stvareh bo pa odločala sama - tako o vsebinskih kot o rokovnih."
59,"Tisto, kar se meni zdi bistveno za današnjo razpravo je, kako prepričati vlado - in skupščina bi pri tem morala pomagati, ne pa da gre po isti poti - da se ukvarja z bistvenimi gospodarskimi, razvojnimi in socialnimi vprašanji, tudi tistimi, ki so povezani s to monetarno reformo, in da se ne omejuje na takšna vprašanja, kot je ime same valute."
26,"Za nas v SDP, ki smo resno razpravljali o teh vprašanjih, ni nobenega dvoma, da je smiselno sprejeti odločne ukrepe na gospodarskem in na monetarnem področju."
20,"Zdi se nam, da bi gospodarsko izčrpavanje Slovenije vodilo postopno tudi do njene podreditve v političnem in v vojaškem smislu."
31,"Zato menimo, da je ob pomoči Hrvaške, ki se nam zdi v tem trenutku bistvena, prioritetno področje za delovanje vlade in parlamenta prav to področje bistvenih gospodarskih, razvojnih in socialnih vprašanj."
27,"Mislimo, da bi to moralo biti v ospredju tudi, ko se govori o rekonstrukciji vlade, ker vemo, da so tukaj v ospredju popolnoma drugačni motivi in cilji."
12,In to bi moralo biti v ospredju tudi pri tej monetarni reformi.
21,"Glede ukrepov na monetarnem področju nimamo nobenih pomislekov zoper to, da bi se takoj odločilo in čimprej uveljavilo te nujne ukrepe."
15,"Nam se zdi, da pri tem ni bistvena dilema, kakšno naj bo ime te valute."
14,"Res je, da smo slišali v javnosti marsikaj, kar je poskušalo kompromitirati to ime."
19,"Menimo, da bi morala biti tudi v tej razpravi v ospredju ekonomska in razvojna vprašanja ne pa vprašanja simbolike."
35,"Moram reči, da tudi alternative, ki se predlagajo in za katere smo danes slišali, prav tako govorijo o simboliki iz preteklosti, ne pa o tem, na kakšen način zagotoviti čim večjo učinkovitost, stabilnost te valute."
20,"Torej se nam bolj od imena zdijo pomembna vprašanja, kako zagotoviti stabilnost valute, pozitivne učinke za gospodarjenje in za izvoz."
6,"No, vidim, da to ni zanimivo."
4,Očitno gre za nesporazum.
32,"Jaz razumem, da gre pri tem zakonu za monetarno reformo, ki naj prepreči negativne učinke dosedanjega monetarnega sistema in seveda bi morali govoriti o tem, kako to doseči in na kakšne načine."
26,"Če pa mislite, da je na dnevnem redu skupščine ne odločanje o monetarnem sistemu, ampak odločanje o imenu valute, potem je pa to povsem druga diskusija."
23,"Ampak verjemite, da je možno, da imam jaz tudi glede tega prav, tako kot vi mislite, da je pomembno samo ime te valute."
28,"Torej, bolj od imena se nam zdijo pomembna vprašanja, kako zagotoviti stabilnost te valute, ne glede na njeno ime, kako zagotoviti pozitivne učinke na gospodarjenje in na izvoz."
37,"Bistveno se nam zdi, kako je mogoče preprečiti, da spremembe, ki jih uvajamo, ne bodo pokopale še zadnjih gospodarskih vezi na jugovzhodu in ne poslabšale odnosov s Hrvaško, ki se očitno že poslabšujejo tudi na tem področju."
20,"Še bolj pomembno je vprašanje, kako preprečiti negativne posledice uvajanja nove valute za gospodarske subjekte ter za državljanke in državljane."
15,"Kako bo vplivala uvedba nove valute na varčevalce, na zaposlene, na upokojence, na socialno ogrožene?"
14,"Bojimo se, da bodo tisti, ki bodo nosili breme monetarne reforme, ljudje, delavci, varčevalci."
9,Slaba pripravljenost te reforme se bo maščevala predvsem njim.
24,Neracionalne stroške državne oblasti ne bo težko vgraditi v nov monetarni sistem in ti stroški se bodo pokrivali na račun manjše kupne moči prebivalstva.
21,"Vprašanje je, kako bodo preprečene zlorabe v času, ko nadzor nad ilegalnim prenosom denarja prek meje še ne more biti učinkovit?"
17,"Vprašanje je, kako bo zagotovljena stabilnost valutnih razmerij, kako bo z varnostjo deviznih in dinarskih hranilnih vlog?"
33,"Vprašanje, je ali je mogoče doseči, da bi z novim sistemom spodbudili zaupanje v novo valuto, v republiko, ki jo izdaja in v njen bančni sistem, ki je sedaj na najnižji možni točki?"
33,"Menim, da bi morali govoriti predvsem o teh vprašanjih in da bi nam vlada morala odgovoriti predvsem na ta vsebinska vprašanja in da ne bi smeli rezultirati razprave na samo ime te valute."
28,"Pri tem vidim dve možni rešitvi: ena je rešitev, da nam vlada odgovori na vsa ta bistvena vprašanja in da lahko parlament prevzame vso odgovornost za končno odločitev."
38,"In druga rešitev, za katero sem imel občutek, da se zavzema tudi vlada sama, to je, da jo pooblastimo, da na tem področju ravna samostojno, ne da bi z vsemi analizami, ki jih ima, o njih obvestila parlament."
32,"V tem primeru bo, seveda, vlada samostojno nosila tudi odgovornost za zgrešene ukrepe in v tem primeru eventualno neuspeh monetarne reforme ne bo neuspeh osamosvajanja in tega parlamenta, ampak neuspeh vladnega projekta."
2,Hvala lepa.
20,"Morda bo moja diskusija zanimivejša za tiste, ki jo bodo kdaj prebrali, kot za vas, ki je niste želeli poslušati."
2,Hvala lepa.
1,Hvala.
2,Gospod Gajšek.
19,"Če bi imel malo recitacijskih navad in sposobnosti, bi sedaj odrecitiral tisto: ""Al' prav se piše kaša ali kasha""."
12,Ker vsa ta diskusija me je spomnila na Prešerna in to pesem.
13,"Verjetno bi Prešeren danes, če bi nas poslušal, napisal še kakšno bolj smešno."
42,"Dejansko mislim, če bomo razpravljali o imenu in izgubljali čas s tem, se bomo preveč oddaljili od stvari, ki je danes bistveno bolj pomembna, to pa je, kako bomo čimprej dali trdnost in pridobili zaupanje v ta novi, slovenski denar - kakršenkoli bo."
31,"Mislim, da je prav vseeno, ali se mu reče ""Pintar"" ali ""Peterle"" ali ""karant"" ali ne vem kaj, glavno bi bilo, da bi bil zdrav in močan, kot sta ta dva."
2,Hvala lepa.
1,Hvala.
3,Gospod Janez Kocijančič.
4,"Kolegice in kolegi, predsednik!"
22,"Sem v zadregi, najbrž tako kot kateri mojih predgovornikov, ker sem mislil, da je tema samostojna monetarna politika oziroma monetarna suverenost Slovenije."
19,"Če sedaj to zreduciramo samo na ime denarja, potem sem razočaran nad svojim lastnim in nad našim skupnim nivojem."
31,"Ker danes tudi ne govorimo za javnost, mi nihče ne more očitati, da to, kar govorim, govorim zaradi tega, da bi izšel v kakšnem preveč levo usmerjenem časopisu, recimo, v ""Slovencu""."
11,"In mi dovolite, da se vseeno lotim teme in ne imena."
23,"Moram povedati, da se mi zdi ime pravzaprav zadeva, o kateri se bomo opredeljevali na podlagi osebnih opredelitev, okusov in degustibus non disputandum."
20,"Kar pa zadeva monetarno suverenost, bi pa poudaril, da gre za izjemno zapleteno problematiko, ki zahteva veliko strokovnosti in znanja."
22,In po mojem mnenju nam prav strokovnosti in znanja na tem področju primanjkuje in si ju bo treba v mnogočem še pridobiti.
32,"Danes izjemoma ne bi govoril o makro-političnih in makro-ekonomskih aspektih, ampak bi poskušal problematiko osvetliti z mikro področja, torej z vidika podjetja, prakse podjetja, ki ga vodim - torej letalskega podjetja Adria Airways."
60,"To pot bom zanemaril, da imamo razsuta tri letala, ki so nam jih zbombardirali lovci jugoslovanskega letalstva, da nam je v procesu, ki smo mu priča, v celoti razpadlo tržišče in da namesto milijona turistov letos ne bomo pripeljali niti enega; da imamo stalno zaprt zračni prostor in da smo iz vseh naštetih razlogov globoko pod vodo - finančno in ekonomsko."
38,"Vse to jemljem kot fait accompli in bi celo rekel, da se v teh razmerah maksimalno trudimo, da bi še naprej leteli, da skozi to dokazujemo nekaj, kar bi morali dokazovati tudi na monetarnem področju - to je trdoživost."
19,In da je v tem nek simbol upornosti in opredeljenosti za samostojnost in za preživetje v okviru te samostojnosti.
21,"Se pač zavedamo, da bi naš prestanek pomenil tudi veliko izolacijo Slovenije in Slovencev in da je to verjetno mnogokomu cilj."
6,Najbrž nas tudi niso slučajno bombardirali.
15,"Ampak v razmerah ""7. oktobra"", tega specifičnega datuma, se naše povsem konkretne gospodarske razmere zaostrujejo."
19,Zaostrujejo se pa po mojem mnenju tudi povsem konkretne gospodarske razmere večine slovenskih podjetij in vsakega Slovenca kot posameznika.
10,"Dal vam bom nekaj primerov, pa so zopet lahko banalni."
13,"Na stran to, da čez področja vojnih operacij ni možno leteti z letali."
24,"Da smo morali prekiniti široko sodelovanje s Croatia Airlines, to je s hrvaškim podjetjem, ker so hrvaška letališča zbombardirana in nimajo več kam leteti."
10,"Na stran to, da se soočamo s prvimi posledicami bojkotov."
59,"Naj povem v tej skupščini - prav zato, ker smo na zaprti seji - da je vojno bojkotiranje Jugoslavije, bojkotiranje vojnih dobav v primeru aviacije pomenilo in pomeni, da nam tuji dobavitelji, zlasti ameriški, nočejo več dobavljati rezervnih delov za letala, zlasti za motorje, zakaj te firme proizvajajo vojna in civilna letala in zato je to za njih vseeno in isto."
23,"Videli boste, koliko slovenskih podjetij bo imelo s tem težave, ker tudi z ""end use certifikate"" ni možno več uvažati najzahtevnejše zahodne tehnologije."
52,"Moram vam povedati, da je soočamo s prvimi poiskusi, da bi nam zaradi monetarne reforme, ki je predvidena v Sloveniji in za katero vedo vrabci - ne glede na to, da mi razpravljamo o tem na zaprti seji - da zahtevajo naši partnerji v drugih delih bivše Jugoslavije, recimo, v Makedoniji, plačilo v naprej."
29,"Ker pravijo, da ne vedo, s čim bomo jutri plačevali; ne vedo niti, če bomo dinarje imeli, hočejo pa dinarje v naprej, recimo, Makpetrol za gorivo, da sem konkreten."
17,"Da nam v nekaterih delih Jugoslavije na dovoljujejo, da bi leteli tako kot smo leteli do sedaj."
32,"V Beogradu so nam poskušali vse naše domače lete, ki gredo iz avstrijskega (na žalost) Celovca v Beograd, Sarajevo in Skopje, proglasiti za tuje lete, kar pomeni, da bi jih avtomatično prepovedali."
21,"V Makedoniji trdijo, da so naši leti, recimo, iz Makedonije v Švico, leti med dvema tujima državama in da niso dovoljeni."
3,In tako naprej.
14,"In na koncu naj povem, da v nobeni tuji državi nismo več finančno sposobni."
14,"Mi imamo na sporedu eno od kompleksnih popravil letala, zaupali smo ga skandinavskemu SAS-u."
17,"Za skandinavski SAS garancija Ljubljanske banke niti nobene naše banke, ni več zadostna, ker smo popolnoma nekredibilni."
21,"To so za mene problemi monetarne suverenosti, pa me takoj lahko kdo nažene dol ali osmeši, ker ne govorim o imenu."
41,"Moram povedati tudi to, da so se carinske razmere v Jugoslaviji, prav zaradi naše monetarne in siceršnje suverenosti, s 7. oktobrom - to je prav danes - zaostrile do te mere, da iz drugih delov Jugoslavije ni možno ničesar več pripeljati v Slovenijo."
22,"Da carina ne pusti na letalo - in to je zadnja prometna zveza z Beogradom - slovenskih potnih listov, ki se tiskajo v Topčideru."
14,"Slovenskih prometnih dovoljenj, ki se tudi tiskajo v Zavodu za izdelavo bankovcev na Topčideru."
63,"Da ni možno prepeljati dokumentov, denarja, da se bodo pravkar ustavili filmski programi v slovenskih kinematografih, ker ni možno iz Beograda od distributerjev pripeljati filmov; 100 kg filmov je danes prišlo na naše predstavništvo v Beogradu, pa ne morejo naprej, ker jih ni možno pripeljati, ker srbska carina vse zapleni - ali pri nas na aerodromu ali v Subotici oziroma pri Subotici na meji."
45,"Pri tem naj vam povem, da je to šele začetek nekega zelo kompliciranega procesa, ki lahko konkretno nas prizadane v naslednjih aspektih: registracija letal, ki je zaenkrat jugoslovanska; licenca letalskega osebja; certifikati usposobljenosti za letenje; in s tem v zvezi je zavarovanje, plovnost, bilateralne pogodbe."
18,"Vse to so problemi, ki so vezani na ta datum in tudi na našo samostojnost in gospodarsko suverenost."
68,"Če k temu dodamo še monetarni rizik in zagate, ko ne vemo ne mi ne druga slovenska podjetja, s kakšnim denarjem in na kakšen način bomo jutri, ali pojutrišnjem, ali ob prvem plačilnem dnevu - recimo 10., 14. - plačevali zaposlene, ki so v naših podjetjih v Jugoslaviji, ker še v skupščini nismo dobili čistega vina kar se tiče tega vprašanja, potem mislim, da sem opozoril na večplastnost tega problema."
24,"In to, po mojem mnenju, med gospodarstveniki in med ljudmi, med vsakim posameznikom v našem narodu povzroča silno tesnobo, mnogo večjo kot ime valute."
10,"Ob vsem tem ne govorim, da bi zbujal malodušje, nasprotno."
6,Želel bi spodbuditi nekaj povsem drugega.
5,"Večjo učinkovitost, strokovnost, prodornost, kljubovalnost."
10,"Ne vidim nobenega razloga, za kakršnakoli odlašanja v monetarni reformi."
30,"Če ves svet ve, da jo bomo naredili, je vsak dan, ki ga zamudimo, čista izguba in povečanje možnosti za špekulacije, za iskanje črnih lukenj, za iskanje vseh mogočih malverzacij."
16,"Tudi, oprostite mi, mislim da ne bo najbolj važno, kako se bodo te končne valute imenovale."
11,"Bistveno je tisto o čemer smo govorili, da dosežemo kvalitetno valuto."
17,"Vse to je gotovo predvsem odgovornost vlade in upravnih in strokovnih organov, ki so odgovorni tej vladi."
7,"Ne trdim, da se pristojni ne trudijo."
21,"Tudi na mojem področju, na področju zračnega prometa se gotovo trudijo, trudite se kolegi, ki ste v vladi in njenih organih."
37,"Vendar pa trdim, da bi gospodarski del projekta samostojnosti morali kljub neugodnim okoliščinam voditi mnogo kvalitetneje in mnogo bolj premišljeno, če ne želimo, da ga bo naš narod in naši ljudje plačevali predvsem s stisko in bedo."
4,"Hvala lepa, gospod Kocijančič."
2,Gospod Pukl.
1,Takole.
10,Razprava v bistvu teče tudi o drugi točki dnevnega reda.
7,"In predlagal bi, da razširimo razpravo na"
4,2. točko dnevnega reda.
9,"Ne moremo zaključiti prve, ker še nimamo drugih stvari."
16,"Tudi ne moremo glasovati o 1. točki dnevnega reda, ker tudi nimamo stališč matičnega delovnega telesa."
3,"Prosim, gospod Pukl."
5,Če dovolite kolegice in kolegi.
9,"Ko smo začeli to razpravo, smo bili relativno razposajeni."
6,Igrali smo se okoli imen valute.
8,"Večinsko mnenje je bilo, da klas ni primeren."
6,Tu bi najprej povedal svoje mnenje.
15,"Menim, da za ime denarja ni primerno ime, samostalnik, ki označuje še kakšno drugo reč."
14,"To se pravi, ki pri človeku vzbuja še hkrati asociacijo na nek drug predmet."
5,Ampak to je sedaj obrobno.
9,Po mojem mnenju bi bila primerna oznaka valute krona.
7,Poznamo krone od Skandinavije pa do nas.
19,"Krona je slovenska beseda, je slovanska beseda, ni tuja in menim, da bi bil to primeren izraz za valuto."
4,To ni toliko bistveno.
38,"Presenetilo me je to, da na zaprti seji, ta seja je zaprta, da je opozicija z gospodom Ribičičem in gospodom Kocijančičem načela cel kup vprašanj in sicer v smeri očitnega dvoma v uspešnost in primernost te denarne reforme."
46,"Čeprav je gospod Kocijančič zaključil na koncu z nekaj stavki, češ da je iskreno za to, da se nekako mora narediti čimpreje in tembolje, je opozoril na cel kup takih anomalij, na cel kup nevšečnosti, na pota, ki vodijo dejansko v propad Slovenije in njenega gospodarstva."
6,Enako je storil tudi gospod Ribičič.
35,"Tako konstruktivnega predloga ni bilo, tako da me to njihovo ravnanje spominja na ravnanje in razlage od takrat, ko smo se začeli pogovarjati o nujnosti plebiscita, od takrat, ko smo se odločali za odpor itd."
17,"Vedno so bili tu navzoči pomisleki, izraženi izredno strokovno, izredno perfidno, če bi človek temu rekel tako."
16,"Na način, češ, to in to nas čaka, če se bomo za to in to odločili."
14,"Ampak mi smo kljub temu za to, samo opozarjamo vas, kam nas boste pripeljali."
3,Gospe in gospodje!
7,"Mislim, da na to ne smemo nasedati."
8,"Poglejte, sedaj smo prisiljeni v to denarno reformo."
35,"Vsi dobro veste, da nas poplava tiskanih dinarjev pritiska s silo v to, ne glede na to, v kakšnem stanju je letalsko podjetje gospoda Kocijančiča, ne glede na to, kaj o tem misli gospod Ribičič."
8,Mi smo v to prisiljeni zaradi lastne eksistence.
15,"In tu je ta osnova, tu bi bilo treba enkrat na zaprti seji opoziciji povedati."
7,"Ali ste za to, da poskušamo rešiti"
29,"na način, ki je edino možen, to se pravi z zamenjavo denarja, ali pa menite s tem, če bi rekel poenostavljeno, jamranjem, brez ustreznega predloga doseči ne vem kaj."
39,"Ali naj še vedno uporabljamo dinarje, naj uvažamo dinarje, s katerimi plačuje vojska svoje napade na Hrvaško in verjetno bo s temi dinarji plačevala napade na nas ali pa res konstruktivno pristopimo k temu, da bi gospodarstvo reševali skupno."
23,"Ne pa tu očitati, da smo nekako preuranjeno pristopili k temu in pa da naj vlada zopet predloži ne vem kakšne programe, dokumente."
3,Kolegi iz opozicije.
5,Programi in dokumenti so preživeli.
17,"To je bilo včasih, ko se je lahko delalo, programiralo in se ti programi nikoli niso izvrševali."
5,Sedaj je treba delati pragmatično.
7,Situacija se menja iz dneva v dan.
2,Samo toliko.
2,Hvala lepa.
13,Repliko je želel Janez Kocijančič in Ribičič in za diskusijo Emil Milan Pintar.
6,Zahvaljujem se podpredsedniku Puklu za pozornost.
19,"Mislim, da njegovih ocen nisem z ničemer zaslužil, čeprav upoštevam, da je za določen nivo razumevanja strokovnost vedno perfidna."
13,"Moram povedati, da sem vse kar sem govoril, govoril iz dveh zornih kotov."
15,"Prvič zato, da bi opozoril, da nam na področju monetarne suverenosti ni potrebno nikakršno odlašanje."
20,"To je polemika s tezo, kolikor niste razumeli, da je treba vladi prepustiti odločitev, kdaj se bodo posamezne rešitve aplicirale."
7,"Mislim, da je že sedaj zelo pozno."
22,"Vtis imam, da smo vsi vedeli, da se 7. oktobra izteče rok in ni nujno, da imamo sejo pet minut pred dvanajsto."
2,In drugič.
21,"Seveda, dajati lekcijo opoziciji na tak način je stvar politične kulture, ki je jaz ne želim gojiti niti na njej participirati."
35,"Mislim pa, da tisti, ki poenostavlja stvari, pa poskuša vse zreducirati na odločitev za in proti, ki mu programi, načrti, projekti, pomenijo oteževanje situacije in manever opozicije, ne razume, za kaj v sodobnem svetu gre."
33,"Pojdite od Poncija do Pilata, pojdite v katerokoli razvito zahodno državo, pa boste videli, da imajo povsod jasno začrtane strategije in zelo jasne projekte, kako se bodo iz takih ali drugačnih zagat izmotali."
12,"Predvsem, da te strategije rastejo iz neke družbene substance, predvsem iz gospodarstva."
19,"Da gospodarstvo ve, kaj je pred njim in da se zna temu prilagajati in v skladu s tem obnašati."
16,"In to je zadeva, ki je naše gospodarstvo nima in zato je naše gospodarstvo zelo hendikepirano."
4,Posledice pa boste videli.
2,Hvala lepa.
6,Še gospod Ribičič je želel repliko.
10,"Jaz imam repliko na to, kar je gospod Pukl govoril."
20,"Moja predpostavka je, da v splošnem nemiru in nepripravljenosti za poslušanje moje diskusije tudi njemu marsikaj ušlo iz te diskusije."
7,Eno stvar od teh bi rad ponovil.
30,"To je tisto jasno stališče, za katerega sem rekel, da smo do njega prišli po daljšem razmisleku v klubu SDP, da menimo, da je takojšnja in odločna monetarna reforma nujna."
9,In da je nujna ta trenutek tukaj in sedaj.
7,O tem ne more biti nobenega dvoma.
8,To sem jasno poudaril in sedaj ponovno poudarjam.
19,"In slabo poslušanje ali namerno podtikanje je, če kdo trdi, da je v tej diskusiji bilo rečeno kaj drugega."
21,"Seveda se ne morem strinjati s tem, da nam niso potrebne analize in programi in da nam je potrebno pragmatično ukrepanje."
13,"Sem za pragmatično ukrepanje, samo podlaga tega morajo biti zelo resne strokovne analize."
15,"Mora biti tudi dolgoročnejši program, drugače nas to pragmatično ukrepanje lahko vodi v napačne smeri."
4,Dodal bi še to.
55,"Tista resna vprašanja, ki sem jih tu postavil in ki zadevajo varnost, socialno varnost državljanov, podjetij, varnost vlog itd., da so to tako pomembna vprašanja, da menim, da bi morala biti v ospredju te diskusije namesto razprave o imenu in da so to vprašanja, ki jih nikakor ne umikam po tem ostrem napadu gospoda Pukla."
13,"Nasprotno, mislim, da so to vprašanja, ki zahtevajo jasne strokovne odgovore od vlade."
2,Hvala lepa.
2,Hvala lepa.
2,Gospod Pintar.
2,Hvala lepa.
6,"Gospod predsednik, da ne bo nesporazuma."
22,"Jaz sem prej posebej vprašal predsedujočega, če lahko nekaj rečem še o drugem zakonu, pa sem bil zaprošen, da to sedaj opravim."
22,"K temu zakonu o uporabi denarne enote Republike Slovenije imam štiri pripombe, pa bi rad na nek način odprl diskusijo o tem."
16,"Prva moja pripomba je, da zakon tak kot je, v tem trenutku ne rešuje nekaterih vprašanj."
14,"Vem kakšen odgovor bom dobil, če postavim vprašanje, kdaj se bo ta zamenjava izvedla."
19,"Vemo, da gre po nekih tolmačenjih in informacijah za nekaj dni, vendar zakon ne da nobenega odgovora na to."
18,"Jaz pa mislim, da če skupščina sprejema zakone, naj sprejema take zakone, kjer bodo stvari relativno precizno dogovorjene."
30,"Zato mislim, da bi morali v enega od členov, verjetno v 4. člen, dati rok o zamenjavi, oziroma tistega čemur se tu reče vzame iz obtoka bankovce in kovance itd."
19,"Ali je ta rok en teden ali štirinajst dni, ali en mesec ali do novega leta, je stvar dogovora."
17,"Mislim, da bi - če se hočemo izogniti temu, da sprejemamo zakone brez nekih timingov - morali to določiti."
5,To je moja prva pripomba.
9,"Druga pripomba, na katero bi rad opozoril, je naslednja."
40,"Še vedno nisem prepričan, da je model, ki smo ga izbrali, to je v tem trenutku generalna zamenjava za nek začasen denar, ki bo imel isto ime, kot bo imel denar čez šest mesecev, da je to seveda pravilen model."
9,Zakaj poudarjam tudi isto ime kot čez šest mesecev.
20,"Zato, ker piše, da se 1. člen tega zakona nanaša na zakon, ki ga imamo pod 1. točko dnevnega reda."
23,"In če ta drugi zakon sprejmemo, potem ime, ki ga imamo v zakonu pod 1. točko, avtomatično postane ime za to začasno moneto."
16,"Iz razprav ministrov smo slišali, da bo ta moneta izrazito podcenjena, zato da bi spodbujala izvoz."
32,"To pomeni, da bomo imeli začasno moneto z izjemno hitro inflacijsko stopnjo in s to inflacijsko stopnjo bomo okužili ime denarja, ki naj bi čez šest mesecev postal soliden denar Republike Slovenije."
5,"Mislim, da to ni korektno."
52,"Če že gremo v to, da imamo šestmesečno začasno moneto, potem predlagam, da damo tej moneti tudi drugo ime, ne pa da najprej vpeljemo moneto, jo popolnoma diskreditiramo, da se bo potem monete prijelo ime pleve ne pa klas, potem pa seveda čez šest mesecev rečemo, sedaj se gremo igro na novo."
7,Od sedaj naprej bo moneta trdna moneta.
50,"Mislim, da je to neresno in predlagam vladi, da najde rešitev za 1. člen, da če se je odločila, da bo vpeljala moneto, da drugo ime za teh šest mesecev in da tisto kar govorimo pod prvim zakonom, velja za čas od februarja dalje, na pa za teh šest mesecev."
7,V tej zvezi imam tudi dodatno vprašanje.
54,"Ali ne bi bilo bolje, da za teh šest mesecev zadržimo dinar in njegovo že tako hitro inflacijsko stopnjo kompenziramo z izdajanjem lastnih bonov, ki bi bili neke vrste dodatek k temu dinarju, ki bi v bistvu blokirali ali kompenzirali inflacijsko rast dinarja oziroma padanje njegove vrednosti, ne pa da gremo v popolno zamenjavo."
21,"Težko je tu odpreti razpravo, ker ko sem se pogovarjal s strokovnjaki za ta vprašanja, tudi oni niso enotni glede tega."
49,"Zato je razumljivo, da se bomo mi poslanci, ki ne moremo o teh stvareh vedeti toliko kot naj bi vedeli strokovnjaki, morali nazadnje odločiti tako ali drugače in bomo morali odgovornost za to odločitev prevaliti na tistega, ki je predlagal, ki je edini, ki ima lahko za sabo stroko."
14,"Tako sem razumel govorjenje o tem, naj vlada za to, kar bo predlagala, odgovarja."
46,"Jaz nisem tu mislil na ime denarja, čeprav se mi zdi, med nami rečeno, nekorektno, da predsednik vlade lahko pove svoje mnenje, zato ker je on povedal svoje mnenje, na tričetrt diskreditira mnenje vseh drugih in je diskusija v nenormalnih družbah kot smo mi, praktično končana."
21,"Zato bi se on lahko vzdržal in počakal do konca diskusije, ne pa da vemo, da neko ime prihaja od njega."
12,"Vendarle, on bo moral prevzeti odgovornost za predlog, ki ga je dal."
11,"Mi nimamo večje strokovne moči, da bi lahko ta predlog zavrnili."
6,Osebno bi rad izrazil svoje pomisleke.
29,"Trdim, da je ta pristop, ki ga je izbrala vlada, da za šest mesecev vpelje začasno moneto, s tem da zamenja ves dinar, se mi zdi neracionalen in nekorekten."
28,"Mislim, da bi bilo mnogo boljše, če bi za šest mesecev imeli dodatne bone in to drugega imena kot naš denar od februarja, marca, aprila naslednjega leta dalje."
6,To je ugovor na 1. člen.
6,"Naslednje, na kar bi rad opozoril."
23,"Vi vidite v 6. členu, da se je vlada odločila, da govori samo o tem, da bo treba cene izraziti v novi valuti."
7,To je seveda samo po sebi razumljivo.
4,K temu nimam pripomb.
15,"Rad bi vprašal, ali se vlada tudi misli v tem začasnem obdobju lotiti kontrole cen."
2,Zakaj sprašujem?
8,"Če prav razumem vladni model, potem je takšen."
41,"V četrtek, petek, ko bo Sachova skupina še enkrat preverila postavke po raznih računih, bo prišlo do menjave dinarja za ta bon 1:1 in v nekaj naslednjih dneh bo prišlo do hitrega razvrednotenja tega novega bona, verjetno v razmerju 1:2, 1:2,5."
12,V tem trenutku se bo sprožil proces inflacije in hitrega gibanja cen.
16,"Ker bo ta 1:2, 1:2,5 sprožen glede na marko, ne bo vplival v ničemer na plačo."
7,Potem vemo do česa bo to sledilo.
36,"Kadarkoli sem videl tovrstne gospodarskocenovne reforme, in nekaj smo se ukvarjali s tem vprašanjem, so bile te reforme pripravljene kot kompletne, ne kot formalna zamenjava valute in v komplet tega je zmeraj sodilo tudi nekaj vprašanj."
24,"Praviloma je sodila notri zamrznitev plač državnim uslužbencem in infrastrukturi, ne pa gospodarstvu in kontrola cen t.i. osnovnih proizvodov, zlasti tistih uvoznih proizvodov."
8,Kajti sicer se bodo tu nekatere stvari sprožile.
16,"Nisem prepričan, da vlada to misli ali ne misli - iz tega zakona to ni mogoče razbrati."
42,"Osebno tudi mislim, da to ne sodi v ta zakon, zato ne predlagam, da se tu 6. člen spremeni, bi pa rad rekel, da sem pesimist, ko gre za občutek, da je mogoče ta zakon uveljaviti, če ni pripravljeno tudi vse drugo."
26,"In zdelo bi se mi korektno, da dobim ta zakon danes na skupščinsko klop, če bi poleg dobil tudi program kompletne monetarne reforme v tem trenutku."
41,"Kajti samo ta zakon je neizvedljiva zadeva; to je približno tako, kot če bi hoteli človeku v tem trenutku zamenjati roko (ali še kaj hujšega), ne bi pa imeli nobene zdravniške infrastrukture - od narkoze do ne vem česa vse bi pustili."
11,"Mislim, da bo šok tako hud, da bo imel katastrofalne posledice."
4,"No, to je tretje."
6,In samo še eno formalno pripombo.
46,"Predlagal bi, da v 2. členu vlada na nek v drugem odstavku tega člena izdaja svoje dosedanje delo (če tako rečem) in uporablja preteklik, da se tudi tam odloči za sedanjik, tako kot se je odločila za njega, npr. potem v 4. členu, in tako dalje."
47,"To se pravi, da bi se drugi odstavek tega člena glasil: ""Vrednostne bone izda Republika Slovenija v imenu in za račun Banke Slovenije."" Ne pa ""je izdala .."" - mislim, da moramo uporabiti enako kot potem v 4. členu: ""vzame iz obtoka"" itd. - tako da se poenoti ta dikcija."
2,Hvala lepa.
4,"Hvala lepa, gospod Pintar."
4,Besedo ima gospod Toplak.
21,"Najprej bi želel reči, da nisem razumel nesporazuma med gospodom Puklom in Kocijančičem tako kot ga je gospod Pukl očitno razumel."
43,"Gre pa pri tej razpravi za nekaj stvari in jaz bi v tej zvezi povedal neko anekdoto: Mož pravi: ""Vojska gre!"" Žena pravi: ""Joj, pa nimam frizure!"" Danes, ko poslušam to razpravo, ali ""klas"" ali ""tolar"" ali ""krona"", se mi zdi temu podobno."
18,"Mi pozabljamo, da gre za monetarno in gospodarsko vojno proti Sloveniji izrazito že nekaj dni, danes pa potencirano."
8,Jutri pa je bodisi vojna dobljena ali izgubljena.
21,"Najtežji dnevi druge svetovne vojne zoper Anglijo so bili tisti trije dnevi, ko je Hitler poskušal zrušiti Anglijo s ponarejenim denarjem."
13,"In mislim, da smo danes v tem in zato bi želel nekaj reči."
17,Nedvomno je monetarna reforma za lastno moneto element konec-koncev vzpostavitve efektivne oblasti v državi s tržno ekonomijo.
13,"V državi z administrativno ekonomijo ni važen denar, tam je važna administrativna moč."
30,"Če pa mi govorimo o tržni ekonomiji, je lastna moneta in s tem tudi efektivna oblast na področju gospodarstva element resnične efektivne oblasti in s tem element in predpostavka države."
10,"Zato menim, da so vprašanja ""klas"" ali ""tolar"" izrazito podrejena."
7,Gre samo za vprašanje: da ali ne.
3,In še nekaj.
18,"Danes sem že omenjal glede velikih količin denarja, ki so danes ali včeraj prišle na naše meje - dinarjev."
33,"Moram pa sedaj povedati pol ure staro informacijo: da so danes prišle velike vsote knjižnega denarja na tiste slovenske račune, v Sloveniji, ki so po službeni dolžnosti od včeraj za te zakone vedeli."
4,Ali smo se razumeli?
39,"Tisti, ki so včeraj že poznali določila teh zakonov po svoji službeni dolžnosti - ali vsaj z njihovim soglasjem, pa tu ne mislim na vlado - so danes prišle velike količine emisijskega denarja iz primarne emisije že v Slovenijo na račune."
34,"Zato osebno menim: če resno mislimo s to monetarno reformo, bo morala veljati od jutri po stanju nocoj, ali v izjemnem primeru (menim) po stanju od včeraj, če hočemo, da doseže vsaj delni namen."
20,Zato sem imel danes na odboru - to moram povedati - že nekaj predlogov in jih bom sedaj malo po spominu ponovil:
11,"1) Da se pariteta ""klas"" - konvertibilna valuta, npr. marka, določi danes."
14,2) Da se dinarski zneski na slovenskih bančnih računih zamenjajo po uradno določenem tečaju.
22,3) Da se dinarski pologi na bančne račune od danes omejijo; da se omejijo tudi knjižna vplačila na bančne račune v Sloveniji.
13,"4) Da se bo gotovina menjavala omejeno, in še to po drsnem tečaju."
1,Hvala.
2,Gospod Kocijančič.
29,"Pri podatku, ki ga je predsednik navedel, da je v današnjem dnevu prišlo že precej emisijskega denarja v Slovenijo, mislim, da je treba ukrepati in ne to samo navajati."
17,"Glejte, v vseh pravnih sistemih in tudi v našem, je izigravanje zakona najmanj protipravno, če ne kaznivo."
12,"In fraudemo legis agere, da se to imenuje kot problem v pravu."
39,"Mislim, da imamo monetarne oblasti, imamo Službo družbenega knjigovodstva in naj se ugotovi, kdo je dobil emisijski denar, recimo, v včerajšnjem in današnjem dnevu in naj se poroča tej skupščini, na kakšen način se je proti tistim subjektom ukrepalo."
6,"Mislim, da je to edini način."
14,"To ne more biti argument v diskusiji, to je lahko samo povod za ukrepanje."
2,Hvala lepa.
2,Še kdo?
18,"Če ni več razprave, predlagam - mislim, da sedaj zaseda Odbor za kreditno-monetarni sistem - odmor za približno 15 minut."
13,"Mene sicer še niso obvestili, če so že zaključili sestanek, verjetno pa ne."
6,"No, predlagam odmor za 30 minut."
8,"Nadaljujemo z delom in prosim, da ugotovimo navzočnost"
7,Zbor je sklepčen in nadaljujemo z delom.
12,V bistvu smo zaključili razpravo k 1. in 2. točki dnevnega reda.
15,"Vračamo se k 1. točki dnevnega reda, lahko pa skupaj poslušamo poročilo skupščinskih delovnih teles."
16,Med tem smo prejeli pisno poročilo tudi Zakonodajno-pravne komisije in Odbora za proračun in javne finance.
7,"Prosim, ali želi poročevalec Zakonodajno-pravne komisije besedo?"
2,Gospod Tomažič?
11,"Poročevalec Odbora za proračun in javne finance, samo k tretjemu zakonu."
17,"Glede matičnega delovnega telesa, t.j. poročila Odbora za kreditno-monetarni sistem pa prosim gospoda Krefla za poročilo."
10,"Ne bi vas utrujal, ker je danes kar naporen dan."
22,Odbor za kreditno-monetarni sistem je danes imel maratonsko sejo; trajala je od 9. ure zjutraj do 9. ure zvečer - z večkratnimi prekinitvami.
15,"Ta matični odbor je imel v bistvu glavni problem, kdaj ti zakoni stopijo v veljavo."
7,Ali stopijo danes ob 24.00 ali pozneje.
18,"Odbor je z glasovanjem odločil, da te zakone danes sprejmemo in ob 24.00 uri stopijo tudi v veljavo."
27,"Glede imenovanja denarne enote je odbor sklenil, da se ta denar imenuje ""klas"" in da bi bila kakšna druga razprava v tej časovni stiski v bistvu neproduktivna."
2,Samo toliko!
15,"Slišali smo sklepe, ki jih je sprejel odbor in jih predlaga skupščinskim zborom v sprejem."
9,Ali želi morebiti še predstavnik Izvršnega sveta kaj dodati?
4,"Če ne, odpiram razpravo."
4,"Prosim, gospod Vane Gošnik."
1,Spoštovani!
34,"Opravičujem se in nočem razbijati razprave, vendar moram povedati, da kroži po skupščinskih hodnikih vest, ki se veže - zato predlagam tudi 24. uro - torej vest, ki naj bi bila objavljena celo v javnih medijih."
35,Glasi pa se približno takole (ne znam biti natančen): da je emisijska banka iz Beograda poslala Banki Slovenije določeno veliko vsoto dinarjev in da je Svet banke (ne znam uporabiti pravih izrazov) to vsoto akceptiral.
6,To je seveda izjemno pomembna zadeva!
14,"In predlagam, da ta stvar pride sedaj v diskusijo (reakcije in govorjenje v dvorani)."
5,"In seveda, da se preveri."
12,"Seveda pa še enkrat ponavljam, da ta nepreverjena vest kroži po hodnikih."
4,"Upam, da ni resnična."
1,Hvala.
12,"Prosim, morebiti bo guverner Banke Slovenije, dr. Arhar, lahko odgovoril na to."
3,"Prosim, dr. Arhar."
4,"Spoštovane delegatke, spoštovani delegati!"
42,V zvezi s slednjo informacijo bi lahko pripomnil samo naslednje: s kolegi smo bili do 15. ure v Banki Slovenije - ob 15. uri smo namreč prišli v skupščinsko poslopje in od takrat se nahajamo tukaj; drugi kolegi so ostali v Banki Slovenije.
11,Do tega trenutka me ni nihče obvestil o kakšni taki akciji.
15,"Svet Banke Slovenije, ki je bil imenovan v sredo, je v soboto ves dan zasedal."
12,Do današnje 15. ure iz Beograda ni bilo - kot ponavljam - nikakršne informacije.
28,"Še enkrat pa ponavljam pred tem zborom, da smo si prizadevali, da bi na nek način razrešili ta suspenz, ki ga je svet guvernerjev sprejel - vi se spominjate."
12,"Pismeno smo prosili konec avgusta Narodno banko Jugoslavije, da nam da gotovino."
16,"Dobili smo pismeno, da se to ne more zgoditi zaradi tega, ker je suspenz v veljavi."
39,"In ko smo se v stiski odločili o tem, ker je v Sloveniji zmanjkovalo gotovine, da uporabimo stare bankovce in smo to tudi storili, ker so se pogajanja s Hrvati izkazala za neuspešna, smo dali staro gotovino v obtok."
77,"Ko smo to storili, smo dobili novo opozorilo iz Beograda - korektno, pismeno - da smo to naredili protizakonito, da nam priznavajo težave, v katerih smo se znašli, ko gotovine več nimamo, in da zaradi tega dejstva opozarjajo - in so dali tudi na svet guvernerjev vsa ta dejstva - in ugotavljajo in pledirajo, da tečejo haaška pogajanja, da naj Republika Slovenija, Skupščina Republike Slovenije razveljavi zakon o Banki Slovenije in oni bodo pripravljeni razveljaviti suspenz in nam takoj dostavijo gotovino."
43,"Ta papir vam grem lahko iskat v svojo pisarno, ki jo imam na Titovi 11. - To je vse, kar mi vemo na to temo, kar imamo mi dokumentacije v zvezi z razmerji na relaciji Ljubljana - Beograd oziroma Banko Slovenije in Narodno banko Jugoslavije."
7,"To je vse, kar vam lahko povem."
12,"In ta informacija, ki ste jo sedaj posredovali, je zame veliko presenečenje."
19,"Lahko grem pa sam sedaj pogledati - saj smo blizu tukaj, če je med tem časom resnično kakšen faks prišel."
20,"Zavedati se morate, da je gotovino treba prevažati; lahko pride tudi z avioni ta gotovina, naš trezor mora biti obveščen."
13,"Vsi veste, da to niso enostavne stvari, da je tukaj tajni postopek itd."
37,"In kolega, ki je direktno odgovoren za trezor, bi - če bi se kaj takega zgodilo po 15. uri, ko sem zapustil banko in se nahajam tukaj - zagotovo obvestil mene ali kakšnega drugih kolegov, ki so tudi tukaj."
3,Samo toliko zaenkrat.
1,Hvala.
2,Hvala lepa.
3,Je v redu?
4,"Prosim, gospod Emil Pintar."
2,Hvala lepa.
25,"Rad bi izkoristil priložnost, ko imamo gospoda Arharja tukaj in bi stvar takole postavil: seveda je ta informacija, ki nam jo je dal, izjemno pomembna."
7,"Ne dvomimo o tem, da je točna."
16,"Sedaj seveda nastane drugo vprašanje: kaj je potem s temi informacijami, ki jih očitno nekdo servira?"
49,"Ali jih sedaj servira tisk, radio ali jih servirajo skupščinski ali vladni krogi - ne vem, ampak očitno je sedaj serviranje informacij, da z ogromnimi denarji nekdo poizkuša uničiti danes ponoči naše gospodarstvo, namenoma servirano zato, da bi vplivalo na poslance, da pod pritiskom teh informacij nekaj na hitrico sprejmemo."
6,Tako jaz razumem tako drugo informacijo.
10,"Če namreč to ni, potem ne vem, zakaj bi krožila."
3,Toliko okrog prvega.
26,"Kot pa sem že rekel, bi rad izkoristil to, kar je rekel gospod Arhar, in bi postavil še eno vprašanje, ki se mi zdi izjemno pomembno."
32,"Prej sem v svoji razpravi opozoril, da se mi zdi izjemno hud in malo mesarski ta poseg, da s 24.00 (kot sem prej poslušal) nekatere stvari na ta način izpeljemo, malo nepripravljeni."
92,"Od gospoda Arharja bi rad slišal: ali vi, kot guverner Banke Slovenije, ocenjujete, da če mi sprejmemo takle zakon, ki zahteva - ne vemo v kakšnem roku - zamenjavo vseh dinarjev za vrednostne bone, ki pa bodo morali imeti neko ime v poslovanju in v označevanju cen, v označevanju enot, ali je to sedaj tista rešitev, ki jo lahko izpeljemo brez posledic, ali brez hudih posledic za naše gospodarstvo, ali mislite, da bi bilo pametneje iskati kakšno spremembo v tej zakonodaji, kakšno rešitev, ki bi nam omogočila, da peljemo stvari na najbolj trezen način?"
1,Hvala.
3,"Prosim, gospod Arhar."
30,"Kar se tiče prvega vprašanja je resnici na ljubo treba povedati naslednje: govoric o tem, kakšni dinarji so v transferu, kakšne ponudbe teh dinarjev so iz tujine - te govorice obstajajo."
12,Na svoji mizi imam ponudbo za odkup 25 milijonov dolarjev dinarske protivrednosti.
37,"Eden od slovenskih ambasadorjev je sam klical, da ima tudi sam ponudbe za to, če je Slovenija zainteresirana, da bi odkupila z velikim diskontom, po popolnoma drugačnem tečaju, dinarsko gotovino za nemške marke ali drugo konvertibilno valuto."
71,"Na ta klic sem odgovoril samo to, da taki posli niso v interesu te republike in ne morejo biti v njenem interesu, kajti ta republika si prizadeva, da bo prišla do svoje valute; da za to svojo valuto dela tudi program in vsakdo, ki bi v tem trenutku prihajal s temi dinarji v Slovenijo, te dinarje spreminjal v blago ali plačeval storitve, bi dejansko ropal slovensko imovino in zmanjševal njeno substanco."
22,Na drugi strani - kar sem tudi že danes rekel v tem poslopju - imamo trenutno približno 13 milijard dinarjev terjatev do južnih republik.
19,"Pri tem iskanju rešitev, ko prekinemo poslovanje z ""dnevom X"", nimamo razrešenega problema, kako bodo stvari tekle z jugom."
11,"Kajti to so naše pobožne želje, to kar mi sami sklepamo."
17,"Če bodo ti sklepi lahko opredmeteni in bodo realizirani, je to drugo vprašanje, odvisno od druge strani."
23,"Namreč, vi veste, da sporazuma z republikami ni, da je celo sosednja republika, s katero imamo približno 50% teh terjatev gluha za sporazume."
6,Predlagali smo tehnične rešitve - brez sporazumov.
52,"Tehnična rešitev brez sporazumov bi bila, da naša podjetja odpirajo nerezidentske račune na Hrvaškem; tam dobijo plačilo na te račune v njihovi lokalni valuti - sedaj dinar - in oni se pripravljajo tudi na svojo valuto - kasneje pa v tej svoji valuti in za reciprociteto, da hrvatske firme odpirajo nerezidentske račune pri slovenskih bankah."
32,"In je tudi ta lokalna valuta uporabljiva v Sloveniji za plačilo slovenskega blaga, ki bo šlo v izvoz v Hrvaško, za plačilo slovenskih uslug, ki bi jih bile pripravljene opraviti slovenske firme."
31,"Z drugimi besedami hočem reči, da v teh operacijah - drugo še, kar hočem poudariti: slovenski bančni sistem po podatkih, ki jih imamo - zadnje dni pa imamo podatke vsak dan - deluje normalno."
16,"To se pravi, na teh računih ni opaznih anomalij, da bi se stanja naenkrat bistveno povečala."
7,Primarna emisija v slovenskih bankah je neizkoriščena.
45,"Namreč, vi veste, da so banke same nasprotovale, ker so tako dobro likvidne, da bi se primarna emisija uporabila in se plasirala naprej v gospodarstvo, ker imajo svojega lastnega denarja dovolj in cena za ta denar je drugačna kot pa je cena za primarni denar."
26,"Z drugimi besedami: z vidika Banke Slovenije in tako, kot je deklarirala Skupščina, da dokler bomo v enotnem monetarnem sistemu, bomo spoštovali pravila igre, monetarno projekcijo."
28,"Mi smo imeli dve inšpekciji in ti dve inšpekciji sta tudi to ugotovili; tudi ti argumenti niso bili pravzaprav pomembni, da bi se v Beogradu karkoli drugega zgodilo."
28,"In na drugo vprašanje, če sem ga prav razumel: kako smo vsi skupaj pripravljeni na to in kakšna škoda bi se zgodila, če se s temi stvarmi odlaša?"
23,"Vi veste, v etru, v sredstvih javnega obveščanja je ta ""dan X"" ali iztek moratorija že dolgo časa predmet razprav, različnih napovedi, itd."
31,"Stvari na ljubljanski borzi - na eni strani na borzi papirjev, papirnatih pravic, ki zadevajo pravne osebe, in stvari na ""živilski"" borzi (če tako rečem) - so pod vtisom te histerije, pričakovanj, negotovosti."
34,"Mislim, da slovenski človek dela po logiki, po kmečki logiki, da se želi dinarske gotovine znebiti, da bo dinarsko gotovino spremenil v blago, ali pa - na drugem mestu - v drugačne bankovce, v konvertibilne bankovce."
48,"Zato pri razpravah o tem, kaj bi bilo sploh normalno zahtevati in kakšno kontrolo uvesti, kadar gremo ob ""dnevu X"" v zamenjavo, smo se spraševali, kaj bi danes bil normalni znesek za Slovenca, ob osebnem dohodku, ki je poznan v Sloveniji, in ob teh drugih elementih in parametrih."
83,"Ali je to 10 tisoč dinarjev, ali je to 20 tisoč dinarjev, ki se lahko v bankah zamenjuje, preko 20 tisoč do 50 tisoč je možno zamenjati s pogojem, da se ta zamenjava pripiše na hranilno knjižico ali na tekoči račun; preko 50 tisoč dinarjev pa je to tak znesek, za katerega mislimo, da ga je treba že vzeti pod drobnogled in pri tem znesku imeti kontrolo na dogovorjenih mestih - in ta mesta so 14 podružnic SDK in Banka Slovenije tukaj v Ljubljani."
33,"Z namenom, da če kdo potem pride, da pove več od kod mu ta denar in da se lahko potem komisijsko - če so zneski enormni - ugotavlja, od kod ima naenkrat tolikšno gotovino itd."
11,Še nekaj bi navedel v zvezi s temi transakcijami z dinarji.
28,"Narodna banka Jugoslavije nam je poslala pismo in v njem je navedla naslednje: ""Govori se in v tujini se piše o tem, da se v tujini falsificirajo dinarji."
8,In ti dinarji naj bi hodili v Slovenijo.
21,"Prosimo, sporočite nam, ali imate o tem kakršnekoli dokaze."" Mi smo reagirali, kajti v Banki Slovenije zaenkrat o tem nimamo dokazov."
21,"Vemo za en primer, ki ga je mejna kontrola ugotovila, ko so na kraju samem oziroma na meji zasegli določeno količino."
7,In ta količina je pač pod nadzorom.
16,"Hočem reči to, da gledano iz tehničnega vidika, je Banka Slovenije pripravljena na ta ""dan X""."
27,"Povem naj tudi to, da dokler stvari ne pasirajo slovenske skupščine, se nismo upali sklicati slovenskih bank, da bi jim povedali: sedaj so pa stvari 100% take."
14,"Vendar, po tehnični plati je zadeva dogovorjena s slovenskim SDK-jem in s slovenskimi bankami."
24,"Svet Banke je na seji v soboto razpravljal o monetarnem programu, ki naj bi spremljal po drugi, vsebinski plati to odločitev in to akcijo."
13,"Ta program, ki je pravzaprav vsebina in bi moral biti vsebina celotne akcije."
37,"Izhajajoč iz tega programa je svet tudi sprejel konkretne odloke, tiste, ki jih mora svet Banke in ki so mu zaupani po zakonu o Banki Slovenije, po zakonu o bančnem sistemu in po zakonu o deviznem poslovanju."
46,"To se pravi: to je odlok o eskontni stopnji, o obrestni meri pri centralni banki; to je tečajna lista; to so druge obrestne mere, ki sledijo eskontni stopnji, kot je obrestna mera oziroma zamudne obresti, kazenske obresti, itd., nadomestilo za uporabljeno obvezno rezervo, obrestovanje obvezne rezerve."
40,"Skratka, vse te parametre, ki morajo biti sprejeti, če hoče plačilni promet od ""dneva X"" ne samo teči v gotovini - ker je gotovina samo en del tega prometa - ampak da teče tudi po tej klasiki, se pravi s plačilnimi inštrumenti."
4,To je bilo sprejeto.
24,"Prej tudi sprejeto ni moglo biti in vse to je pogojevano s tem, da sta omenjena zakona, ki sta danes pred vami tudi sprejeta."
40,"In povsem odkrito, naš namen je - in mi smo z bankami dogovorjeni, da se dobimo jutri in da predstavimo vso situacijo - seveda pod pogojem, če v tej skupščini ne bo bistvenih sprememb v zvezi z zakonodajo, ki je tukaj predstavljena."
65,"Mi se zavedamo situacije - in mislim, da teh stvari ni treba ponavljati in poudarjati - da smo v zelo težkem položaju, da imamo celo vrsto neznank proti jugu, severu, zahodu in vzhodu kar zadeva mednarodna plačila, kar zadeva naša dobroimetja itd., da so nam finančni trgi zaprti in da bo treba praktično v procesu stvari prilagajati in se boriti za cilje, ki smo si jih zastavili."
21,Mi se zavedamo naslednje situacije: da je rešitev slovenskega gospodarstva v izvozu in da je temu primerno treba naravnati tečajno politiko.
54,"Pri naravnanju tečajne politike (da vam povem samo metodološki pristop) smo izhajali iz dveh predpostavk: iz uravnoteženih tečajev, potrjenih s strani Mednarodnega fonda leta 1983, ko je bil takratni program vlade akceptiran in je bil tečaj okarakteriziran kot realen, in iz druge predpostavke: maj leto 1988, ko je dobil praktično ta program enake ateste."
34,"Z bistveno razliko, ki jo moram ponoviti in poudariti, da je federalni nivo takrat imel take in take devizne rezerve in da je imel mednarodno finančno podporo, stand by aranžma in vse druge stvari."
4,Vsega tega mi nimamo.
6,Banka Slovenije je brez deviznih rezerv.
39,"Vi veste - slovenske banke imajo devizne rezerve na tekočih računih v tujini in to je tudi vse premoženje, ki pa je zopet odvisno od vseh teh dogodkov, ki bodo sledili in od reakcij tako iz tujine kot iz Beograda."
23,"Slovenski izvoz trenutno kaže dobre rezultate; neplačanega je približno 184 milijonov dolarjev izvoženega blaga, in to tistega, kjer je rok presegal 90 dni."
20,"In iz teh predpostavk in iz te baze smo izhajali pri določanju nekega tečaja, ki naj bi presekal sedanjo situacijo."
50,"Ker mi se moramo zavedati, da je sedanja situacija nerealna, da imamo nizek carinski tečaj, ki je historičen - 13; da ima ta velike vplive tudi pri izvoznikih, tistih, ki kombinirajo svoj izvoz z uvozom; in da imate akonto takega nizkega tečaja velike finančne pravice na te pravice za višji tečaj."
34,"In vse to pomeni, da inflacijo v Sloveniji v mesecu septembru - ocenjujemo - v veliki meri povzročajo finančne operacije in taka pričakovanja in tako povpraševanje na ljubljanski devizni borzi, kajti v drugih republikah je nižja."
13,"Tukaj prihaja do prelivanj: carine prejema ta republika, carine ne gredo v Beograd."
26,"In do prelivanj prihaja, kakšna pa so ta prelivanja, kako se reflektirajo na posameznih subjektih ve vsakdo, ker ve kakšno strukturo svojega izvoza in uvoza ima."
16,"In temu je treba z novim monetarnim sistemom, na žalost ali pa na veselje, narediti konec."
10,"Imeti moramo en tečaj tako za carino, za devizni trg."
21,"Nimamo pa teh iluzij, da bi za občane, če ni konvertibilne valute - in ta konvertibilnost ne more obstojati - imeli predpisan tečaj."
12,"Občani bodo vedno imeli svoj trg, svojo ceno, svoje povpraševanje, svojo ponudbo."
13,"Kako bo uvedba valute vplivala na delovanje tega trga, je seveda drugo vprašanje."
21,"Predstavljamo si, če bi ti ukrepi delovali konsistentno, ob znanih dogodkih na jugu, bi morala praktično nova slovenska valuta iti navzgor."
25,"Ali z drugimi besedami: tečaj stare valute - dinarja bi moral nasproti slovenski valuti od začetnega menjalnega razmerja 1:1 iti v nasprotno smer, to je padati."
4,"Hvala lepa, gospod guverner."
2,Še kdo?
10,"Prosim, gospod Žakelj in bi počasi pripeljali diskusijo h kraju."
7,"Ne želim tako dolgega odgovora, ampak kratkega."
28,"To, dr. Arhar, kar sem te poslušal, govori vse za to, da bi bilo z ekonomskega vidika modreje postopno vpeljati novo valuto, z uvajanjem nove in jemanjem dinarjev."
14,"Tako vis-ŕ-vis suficita, ki ga imamo z južnimi republikami kot zaradi psihološkega učinka ne."
14,"Ker jaz se strinjam, da je najbrž ta ponudbena stran sedaj generirala pravzaprav inflacijo."
29,"Kateri pa so tisti razlogi, ki so stroko - in pri tem tudi politiko (upam, da ni bilo drugače) - navedli za to nenadno menjavo 24.00 pač nekega dne, recimo, danes."
1,Hvala.
2,Hvala lepa.
2,Še kdo?
19,"Če ni več, si dovoljujem, da bi na podlagi te razprave predlagal nekaj dodatnih sklepov, in to zelo konkretno:"
35,"1) Zadolži se Izvršni svet, da dobi osebno od ministra za finance, direktorja SDK in guvernerja Banke, da pripravijo potrebno poročilo glede nihanja nakazil na računih slovenskih bank, po dnevih od 1. do 8. oktobra."
15,2) Da se hkrati z zakonom o uveljavitvi denarne enote objavijo tudi potrebni izvedbeni predpisi.
22,"3) Da na nadaljevanju te seje, ki bo predvidoma 9. oktobra, Izvršni svet in Banka Slovenije podata poročilo o morebitnih odprtih vprašanjih."
1,Hvala.
2,Še kdo?
3,"Prosim, gospod Zagožen."
8,Gospod Arhar bo dal kratek in jasen odgovor.
6,"Samo malo prosim, kratek in jasen."
3,"Prosim, gospod guverner."
8,"Gospod Žakelj, takole bi odgovoril na vaše vprašanje."
14,Uvajanje dodatne valute ali bonov kot pomanjkanje efektive pomeni ostajati v isti monetarni politiki.
9,Mi ne moremo sprejemati nobene druge politike obrestnih mer.
40,"Mi smo to politiko obrestnih mer sprejeli zaradi tega, ker ne moremo še to vprašanje, glejte, se je postavilo teh drobnih par, kovancev, ki so vredni manj kot dinar, še to so oporekali, pravno gledano, da je to tuja lastnina."
15,"In če gremo v obtok z lastno valuto, potem je treba iz obtoka spraviti vse."
36,"Z drugimi besedami, tudi ta pristop je možen kot ste rekli, vendar to pomeni samo dopolnjevanje denarnega obtoka s to efektivo in je pri tem naprej vsa dinarska logika obrestnih mer, logika tečaja in vsega drugega."
5,Tak odgovor vam lahko dam.
2,Hvala lepa.
2,Še kdo?
3,"Gospod Zagožen, prosim."
57,"Gospoda Arharja bi vprašal, kako si v banki predstavljajo in v poslovnih bankah te omejitve, o katerih je govoril pri menjavi dinarskih bankovcev za slovenske klase (ali kaj že bodo), zaenkrat boni, ker verjetno ni mogoče voditi evidence v vseh bankah, koliko kdo menja in ljudje lahko gredo od banke do banke in menjajo tisto zgornjo vsoto."
3,Postavljam kot vprašanje.
25,"Ali pa to, recimo, dobijo prijatelje in znance in sorodnike itn., in se velika vsota tudi razdeli na veliko majhnih, ki ne presegajo takih omejitev."
4,Še eno vprašanje imam.
16,"Odbor za kreditno-monetarne zadeve predlaga, da se sprememba zgodi nocoj ob 24. uri ali 00. uri."
4,Predlog zakona je drugačen.
47,"V tem primeru bi seveda bilo treba, če se bomo odločili za to, da bo banka določila datum, kdaj gre v to zamenjavo, zanesljivo zavarovati meje in naknadni vnos bankovcev, ker samo tiste omejitve v bankah, o katerih je gospod Arhar govoril, najbrž ne bi bilo dovolj."
14,"Jasno je, da je to stvar policije, samo zanima me, ali je policija pripravljena."
2,V redu.
2,V redu.
4,Hvala za to informacijo.
80,"Po drugi strani, če se odločimo tako kot predlaga Odbor za kreditno-monetarni sistem, da gremo v zamenjavo takoj, bi rad vedel ali ima Banka Slovenije dovolj precizno in zanesljivo - tako da za to lahko odgovarja - določen devizni tečaj in obresti, ki bi veljale po tej zamenjavi; ker čeprav naj bi dobili bone in ne še bankovcev na dobrem papirju, je najbrž treba zdaj ob tej zamenjavi takoj zavarovati tudi ta novi denar in zagotoviti njegovo stabilnost in odpraviti inflacijo itn."
3,Še eno vprašanje.
4,Predlagano je razmerje 1:1.
25,"Ali je to dovolj pretehtano ali ni, to je psihološko neprimerno, če se računa s tem, da naj bi zagotovili ob zamenjavi stabilnost novemu denarju."
19,"Ali ne bi bilo kako drugo razmerje, ki je prav tako ugodno za preračunavanje, recimo, 1:10 ali kaj podobnega."
10,"No, 1:10 pride v poštev, če hočemo zelo enostavno menjavo."
38,"Bolje, desetkratna vrednost teh dinarskih bankovcev na istih papirjih z istim številom ničel bi bila, mislim, bolj primerna glede na sedanji tečaj tega dinarja (ne vem kakšen bo prihodnji), ampak sedaj tečaj jugoslovanskega dinarja, do npr., nemške marke."
19,"Tako, da bi dobil na nekaj teh vprašanj odgovore, če je mogoče, da se bomo vsi skupaj lažje odločili."
2,Hvala lepa.
8,Dr. Arhar bo dal kratek in jasen odgovor.
1,Prosim.
5,Če dovolite čisto na kratko.
24,"Kar dr. Zagožen ugotavlja, kar se deviacij tiče in kontrole, ali pride lahko nekdo neštetokrat itd. ali lahko druge izrabi, ta zadeva seveda obstaja."
34,"V ta namen smo predvideli, da bo v bankah evidenca in post festum se da to tudi ugotavljati, če bi se to zgodilo, ampak na neko razumno številko, na nek razumen znesek moramo iti."
5,To zadevo lahko tudi spremenimo.
13,"Pogovarjali in posvetovali smo se z marsikom o tem, kaj bi bilo normalno."
28,"To je, tukaj, da bi nekdo prišel preko različnih oseb pa k eni in drugi banki, resnici na ljubo je treba tudi povedati, da ta solucija tudi obstaja."
23,"Kar zadeva zavarovanje meja, smo ves čas poudarjali, da samostojnega monetarnega sistema v taki situaciji z začasnim denarjem itd. brez trdnih meja ni."
53,"Je, vendar s to nevarnostjo: ta avstrijska centralna banka nam je povedala, da so imeli po vojni dve leti v obtoku stare žigosane marke, vendar da so tesno držali meje, da se ne bi kaj preko teh meja zgodilo ali se zgodilo s takimi vplivi, ki bi škodljivo delovali na takratni monetarni sistem."
13,"Kako je z našimi mejami, veste, in najbolj ranljiva je tu južna meja."
3,To je dejstvo.
12,Mi se tega zavedamo in smo na to tudi ves čas opozarjali.
13,"Kar zadeva predlagano razmerje 1:1 s psihološkega vidika, se za vami popolnoma strinjam."
23,"Mogoče bi boljše 1:100 ali 1:10000, da bi si v tistem trenutku mislil, kaj imaš v rokah, vendar moramo izhajati iz realnih predpostavk."
25,"Zelo pomembno je drugo razmerje, koliko bo treba odšteti novih enot za nemško marko, to se pravi tečaj, ta je pomemben čisto iz praktičnih razlogov."
35,"Glejte, ker prihajamo v obdobje , 30. september je za nami in s tem je tretji kvartal za nami, tak pristop 1:X in ne 1:1 bi pomenil tudi velike tehnične priprave v podjetjih in bankah."
52,"Po razgovorih in konzultacijah, ki smo jih imeli, teh stvari ni mogoče opraviti v enem dnevu in smo izhajali, vsi ali večina, s katerimi smo govorili tako iz gospodarstva kot iz bank, so nam poudarjali, dajte napraviti to operacijo čimbolj neboleče, da bo čimbolj pod kontrolo in da bo zadeva čimprej stekla."
17,"Kot rečeno, ima psihologija svoje vplive in temu ni oporekati, vendar proti postavljam tudi to drugo dejstvo."
28,"Kar zadeva sedanji tečaj dinarja proti nemški marki, veste, da vas moram takoj vprašati, na katerega mislite, ali mislite na borznega ali živilskega ali uradnega, vsi so različni."
13,"Priznan je praktično samo tisti, za katerega dobim to nemško marko od nekoga."
25,"Če je v mojem interesu, da bom to marko dobil in če se mi to izplača, bom izplačal tistega kot nasprotna stran od mene zahteva."
19,"Tako, da o tem diskutirati, sem povedal, vi si morate nekaj vzeti za bazo, kadar greste v tečajno razmerje."
19,"Čimveč faktorjev in čimveč tudi ponderjev je treba vzeti za to, da pridete po neki metodi do nekega izračuna."
23,"Vzeli smo tisto, kar vemo in znamo in kar smatramo, da bi bilo najbolj primerno in s čimer se dajo stvari najbolj utemeljevati."
26,"Nimamo pa nobenih iluzij, da bi na ta način razreševali naš javni dolg, kolikšen je ta javni dolg, koliko bomo tega dolga prevzeli od federacije itd.."
28,"Skratka, nimamo iluzij, da bi s tem pristopom čez noč rešili probleme, ki niso vsi od včeraj in od danes, ampak se v družbi kopičijo že več let."
4,"Hvala lepa, gospod guverner."
8,Še eno kratko vprašanje ima gospod Žarko Pregelj.
7,Imam na pol vprašanje na pol predlog.
27,"Sprašujem, ali je mogoče to zamenjavo opraviti s tečajem in sicer s takim tečajem, ki bi bil prvi dan 1:1, drugi dan 1:2, 1:3 in tako naprej."
21,"To je vrednost je izenačena 1:1 tako kot je v zakonu, nakar naj bi se menjalni tečaj v bankah rapidno spuščal."
20,"Spomnim se spomladi, ko smo o podobnih stvareh razpravljali, je bil govor, da bo bon kasneje zamenljiv zgolj za devizo."
2,Hvala lepa.
3,"Prosim, gospod Arhar."
4,"Oprostite, možno je vse."
16,"Če ta skupščina pravi, da bo prvi dan razmerje 1:1, drugi dan 1:2, tretji dan 1:3,"
26,"ja oprostite, tako moramo iti, ker se zastavlja tudi vprašanje, ali lahko pridejo vsi ljudje prvi dan na bančni šalter in jim je zagotovljena ta pravica."
27,"Nemčija je ena od držav, vi veste, ki je lansko leto v vzhodni Nemčiji menjala stvari in tam je bilo menjalno razmerje 1:1 za 2.000 nemških mark."
5,Menjava je tekla teden dni.
10,"Za 2.000 mark je bilo 1:1, za vse drugo 1:2."
18,"Ampak te stvari so bile določene, dogovorjene in če bi to sprejeli, potem bi naredili krivico slovenskemu človeku."
4,Hvala lepa dr. Arharju.
2,Še kdo?
4,"Če ne, zaključujemo razpravo."
7,Do zdaj smo razpravljali k prvemu zakonu.
5,"Še želi gospod Tomšič, prosim."
3,Imam čisto kratko.
4,"Upam, da me razumete."
20,"S tem, da bomo takoj glasovali kar o tem zakonu, ker je odbor predlagal, da sploh ni razprave o imenu."
5,Mi smo pa vložili amandamaje.
3,Amandmaje moramo obravnavati.
2,Smem pojasniti.
6,Pisnega poročila odbora še nismo prejeli.
14,"Odbor podpira predlog Izvršnega sveta, se pravi, ne podpira amandmajev glede morebitne spremembe imena."
4,"""Glasujemo pa normalno, ja""."
2,Glasujemo pa.
2,Gremo dalje.
5,Vloženih je bilo sedem amandmajev.
6,Prvi je amandma k 1. členu.
10,"Želi gospod Balažic povedati, kako in za kaj bo glasoval."
3,Razprava je zaključena.
8,"Samo eno kratko vprašanje, ker sem dobil informacijo."
15,"Slišal sem in to iz obveščenih krogov, da je Zbor združenega dela sprejel ime Tolar."
4,Ali je to res?
2,Ne vem.
2,"Ja, dobro."
1,Dobro.
4,Kaj pa Zbor občin?
4,Dobro gremo k stvari.
9,Amandma k 1. členu k denarni enoti Republike Slovenije.
20,"Amandma je vložil Milan Balažic, kjer predlaga k 1. členu amandma, da le-ta glasi: ""Denarna enota Republike Slovenije je ""karant""."
22,"Karant se deli na sto stotin."" Enak amandma je vložil gospod France Tomšič, kjer predlaga, da je denarna enota Republike Slovenije ""karant""."
6,"Mislim, da gre za isti amandma."
2,Glasujmo skupaj.
8,"Prosim, gospod Tomšič bo povedal, kako bo glasoval."
2,"Torej, spoštovani!"
18,"Glede na to, če je Zbor združenega dela že sprejel ime tolar, umikam ta amandma - karant za tolar."
6,Gospod Tomšič je umaknil svoj amandma.
7,"Gospod Balažic, ali vztrajate pri svojem amandmaju?"
3,To ni barantanje.
3,Razprava je zaključena.
5,Predlaganje k predlogu je zaključeno.
1,Prosim.
1,Hvala.
1,Spoštovani!
8,Umikam tudi svoj amandma v prid imena tolar.
1,Hvala.
1,Hvala.
7,"Po vrstnem redu, kakor so bili vloženi."
27,"Amandma, ki ga je vložil Anton Peršak v Družbenopolitičnem zboru, kjer predlaga k 1. členu amandma, da naj 1. člen glasi: ""Denarna enota Republike Slovenije je krona."
7,"Krona se deli na 100 stotin."" Glasujemo."
3,Kdo je za?
1,Umika?
5,Jaz začasno umikam ta amandma.
2,Tega ni.
1,Dobro.
4,Umikam ga za tolar.
1,Hvala.
1,Dalje.
32,"Naslednji amandma k 1. členu je vložila Spomenka Hribar, kjer predlaga, da se 1. člen spremeni, tako da se glasi: ""Denarna enota Republike Slovenije je tolar; tolar se deli na sto stotin."""
4,"""Ga umika za karant."""
13,"Enak amandma z enakim besedilom so vložili gospod: Šuklje, Magajna, Pintar in Bebler."
1,Glasujemo.
3,Kdo je za?
2,Za kaj?
3,Ali za tolar?)
2,Za tolar.
3,Je kdo proti?
4,Se je kdo vzdržal?
5,"Ugotavljam, da je predlog izglasovan."
33,"Sedaj se na to navezuje še amandma k 2. členu, kjer predlaga prav tako Spomenka Hribar, da se 2. člen glasi: ""V denarnem prometu se uporablja skrajšano ime denarne enote Republike Slovenije SLT."
4,Se pravi slovenski tolar.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je amandma Spomenke Hribar k 2. členu izglasovan."
12,"Še amandma Zakonodajno-pravne komisije redakcijske narave, ki je sedaj s tem brezpredmeten."
39,"Še amandma gospoda Golije k istemu členu, kjer predlaga v skladu s predlogom Odbora za kreditno monetarni sistem kot matičnega delovnega telesa k 4. členu: Ta zakon začne veljati z dnem objave v Uradnem listu Slovenije, ki izide 8.10.1991."
8,Gospod Tomažič želi pripomniti k temu redakcijski popravek.
4,"Tako je, dodatni sklep."
14,"Rad bi povedal, zakaj bom glasoval proti temu amandmaju, čeprav imamo vsi isti namen."
37,"To smo tudi razpravljali na Zakonodajno-pravni komisiji in smo dali celo v naše poročilo in bi bil to mogoče celo dodatni sklep, če kdo ne zaupa, da jutri ne bo objavljeno, čeprav je dogovorjeno z Uradnim listom."
26,"Zelo čudno besedilo bi bilo v samem tekstu, če bi pisalo: ""ki izide 8. 10."", kar bo tako in tako v glavi Uradnega lista ta datum."
4,Vsaj tako je zagotovljeno.
15,"Drugače pa bi dali dodatni sklep, ampak to ne bi smelo biti to v tekstu."
13,"Ja, v tem smislu je bil tudi predlog Odbora za kreditno monetarni sistem."
13,"Gospod Golija, se strinjate s korekcijo, s tem da se predlaga dodatni sklep?"
11,"Torej v bistvu gospod Golija amandma umika, predlaga pa dodatni sklep."
1,Dobro.
13,"Sedaj dajem na glasovanje zakon z amandmaji v celoti, kakor smo jih izglasovali."
3,Kdo je za?
3,Je kdo proti?
4,Se je kdo vzdržal?
5,"Eden aktivno, kdo pa pasivno?"
1,Dobro.
1,Hvala.
5,Zakon z amandmaji je izglasovan.
9,"Sedaj preidemo na predloge dodatnih sklepov, ki glasijo takole."
2,Čakajte malo.
3,Moram biti jasen.
3,Kako se glasi.
24,"Predlagam, da dodatni sklep, ki se sprejme, glasi preprosto: ""Uradni list iz člena številka 4. zakona o uporabi denarne enote Republike Slovenije izide 8.10.1991."""
1,Dobro.
9,"To je dodatni sklep, ki ga dajem na glasovanje."
3,Kdo je za?
12,"To velja za ta zakon, za prvi zakon, zakon o denarni enoti."
3,Je kdo proti?
4,Se je kdo vzdržal?
7,"Ugotavljam, da je bil sklep soglasno izglasovan."
44,"In zdaj predlagam še dodatne sklepe, kakor sem jih sicer že prebral: ""Zadolži se Izvršni svet, da poda poročilo na osnovi osebnih poročil ministra za finance, guvernerja banke in direktorja SDK glede nihanja dinarskih nakazil na računih slovenskih bank od 1. do 8. oktobra."""
21,"Drugi dodatni sklep je, da se zadolži Izvršni svet, da se sočasno z uveljavitvijo tega zakona izdajo tudi potrebni izvršilni predpisi."
4,To zavezuje Narodno banko.
38,"In tretje, da v nadaljevanju te seje, ki bo predvidoma 9. oktobra, Izvršni svet in Narodna banka podata poročilo o morebitnih odprtih vprašanjih vključno s kontrolnim sistemom in sistemom sankcij za zagotovitev zakona o denarni enoti Republike Slovenije."
3,Dajem na glasovanje.
10,"Kdo je za te dodatne sklepe, kakor sem jih prebral?"
3,Je kdo proti?
4,Se je kdo vzdržal?
6,S tem smo izglasovali dodatne sklepe.
9,V tej zvezi želi gospod guverner dr. Arhar besedo.
1,Prosim.
37,"Če ti sklepi veljajo in bi bilo treba samo to potem sprejeti, da bi ta zbor sprejel, da so potem jutri, če sem prav razumel, če ta zadeva od jutri naprej velja, da so jutri banke zaprte."
53,"Namreč, če bo to taka valuta, kot se je zdaj tukaj izglasovalo, ti sklepi, ki so pripravljeni in teh je približno štirideset, in ti morajo biti tudi objavljeni v Uradnem listu, to mora biti vse sočasno, potem bi bilo prav, da ta zbor sprejme tudi sklep, da so na dan uveljavitve banke zaprte."
3,To je normalno.
6,To se ne dela z zakonom.
11,"To se naredi verjetno, no, s čigavim sklepom, verjetno ne skupščine."
4,Za to ni skupščina.
2,Ja dobro.
13,"To se pravi, da bomo jutri zjutraj, ali kdaj naj skličemo Svet banke?"
20,"Po radiu se to že ponoči obvesti in brez skrbi, jutri zjutraj bodo že vsi vedeli; to že vsi vedo."
6,Tehnično se to ne da izvesti.
1,Dobro.
2,Gremo naprej.
6,Smo pri drugi točki dnevnega reda.
12,Na tem bo dr. Arhar še sformuliral predlog morebitnega kakega dodatnega sklepa.
15,Gremo dalje na 2. TOČKO DNEVNEGA REDA - PREDLOG ZAKONA O UPORABI DENARNE ENOTE REPUBLIKE SLOVENIJE.
3,Preidemo na glasovanje.
61,"Vloženi so bili trije amandmaji, in sicer poleg amandmaja Zakonodajno-pravne, ki so večji del redakcijske narave; gospod Emil Milan Pintar je vložil amandma k 1. členu, kjer predlaga, da se doda drugi odstavek, ki naj glasi: ""Dokler Banka Slovenije ne izda novih bankovcev in kovancev v skladu s prvim odstavkom, velja v Republiki Sloveniji kot plačilno sredstvo začasna denarna enota (boni)."""
7,Je morebitno stališče Izvršnega sveta do tega?
7,"Samo malo, prosim, gospod minister je slišal?"
2,Ni slišal.
6,Na ministra se nanaša konkreten predlog.
56,"Prosim za stališče Izvršnega sveta do konkretnega amandmaja k 2. členu, ki ga je vložil gospod Emil Milan Pintar, da naj se glasi: ""Dokler Banka Slovenije ne izda novih bankovcev in kovancev v skladu s prvim odstavkom, velja v Republiki Sloveniji kot plačilno sredstvo začasna denarna enota (boni)."" Stališče Izvršnega sveta do tega amandmaja me zanima."
1,Prosim?
3,Zakonodajno-pravna ni obravnavala.
1,Dobro.
2,Gremo naprej.
10,"Gospod Pintar bo povedal, kako in za kaj bo glasoval."
1,Prosim.
2,Hvala lepa.
22,"Najprej bi rad pojasnil, gospod minister, zakaj sem to predlagal, in če se izkaže, da to ni potrebno, sem pripravljen tudi umakniti."
4,Gre za naslednjo zadevo.
15,"Ne strinjam se povsem s tistim verjetnostnim računom, da bodo zdaj iz drugih delov Jugoslavije."
8,"Gospod Pintar samo to, kako in zakaj glasuje."
1,Prosim.
5,"Mislim, da imam pet minut."
10,"Bi pa rad pojasnil, ker sem pripravljen umakniti, da razčistimo."
5,"Če pa hočete, pa formalizirajmo."
4,Mi smo razpravo končali.
3,Gre za to.
1,Stališče.
1,Ne.
5,Gospoda ministra ni bilo tukaj.
5,Gre predvsem za naslednjo zadevo.
17,"Bojim se, da bo ta valuta, ki jo bomo vpeljali za šest mesecev, izpostavljena strahovitemu inflacijskemu pritisku."
40,"Če se bo to zgodilo, bo to pravzaprav na nek način popolnoma izgubilo na vrednosti, hkrati pa je to ime, kot sem razumel, da ga mi s 1. členom tega zakona predlagamo kot trajno, ime slovenske valute v kasnejšem obdobju."
32,"Zato sem poskušal ponuditi rešitev, da mi tisto valuto, ki jo bomo teh šest mesecev vrteli in inflacionirali, ne imenujemo z imenom, ki bo od februarja ali marca naprej ime slovenske valute."
4,To je bistvo amandmaja.
26,"Če me prepričate, da to imenu ne bo škodovalo ali da se to ime ne bo uveljavilo, sem pripravljen amandma umakniti, ker nimam nobenih posebnih razlogov."
5,Poskušam pomagati pri tej zadevi.
28,"Seveda bom glasoval za amandma, je pa nerodno, ker v primerjavi z 2. členom na prvi pogled kaže, da gre za isto, gre pa vendar za drugo zadevo."
8,Ne gre za bankovce ampak za ime valute.
2,Hvala lepa.
2,Hvala lepa.
6,Želi odgovoriti gospod minister za finance.
29,"Mi smo imeli tudi najprej idejo, da bi vendarle to speljali skozi dve imeni, pa je bil potem predlog v okviru vlade, da bi to rešili z enim imenom."
9,"Tudi sam mislim, da je bolje z enim imenom."
21,"Zakaj bi zdaj, ljudje so bili navajeni na dinar, zamenjali v bon, čez šest mesecev se bomo zopet učili novo valuto."
22,"Glavni razlog je, da v momentu vsaj besedno skočimo v novo ime in se tega imena držimo, da se tudi nas prime."
21,"Nas je držal dinar toliko in toliko let in mi bomo tudi rabili določen čas, da se nas bo majčkeno prijelo."
32,"Glede tega, da se bo to ime pokvarilo, sem prepričan, da bo Banka Slovenije vodila tako monetarno politiko, s katero bo skušala v čim večji možni meri ohraniti dobro ime nove valute."
30,"Mislim, da situacija makroekonomsko čez šest mesecev ne bo toliko drugačna, da bi lahko rekli, da bo zdaj šest mesecev to ime oblateno, čez šest mesecev bo pa to pozlateno."
4,"Hvala lepa, gospod Šešok."
1,Prosim.
3,Razpravo smo zaključili.
5,Zdaj samo kako in zakaj.
13,"Mene ta del razprave sicer ni prepričal, vendar sprejemam argumente in umikam amandma."
2,Hvala lepa.
43,"Preidimo na drugi amandma gospoda Emila Milana Pintarja k 2. členu, kjer predlaga, da se drugi odstavek prestavi v sedanjik, tako da glasi: ""Vrednostne bone izda Republika Slovenija v imenu in za račun Banke Slovenije."" Mislim, da je to tudi predlog Zakonodajno-pravne komisije."
1,Je?
7,Redakcijski amandma v identičnem besedilu Zakonodajno-pravne komisije.
1,Glasujmo.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je amandma soglasno sprejet."
6,Prehajamo na naslednji amandma gospoda Pintarja.
21,"K 4. členu predlaga, da se za besedami: ""z dnem uveljavitve tega zakona"" dodajo besede ""vendar ne kasneje kot 15.10.1991."" Umika?"
12,"Gre za to, da prvi in drugi zakon govorita o različnih stvareh."
12,"Prvi o imenu, ta pa o tem, kdaj bomo prišli do bonov."
24,"Zato jaz niti nisem prepričan, da je potrebno da jutri opravimo tisto zadevo, ampak to je tako in tako stvar drugega sistema glede bank."
11,"Mi moramo določiti, kdaj bo Slovenija zamenjala sedanje dinarje za bone."
17,"Mislim, da ni prav, da sprejmemo zakon, kjer tega notri ni, kjer je to odprto v nedogled."
7,"Zato sem predlagal, da damo nek datum."
9,"Datum je izbran, tako da imamo en teden časa."
29,"Mislim, da je to zadosti, da se vlada konsultira s tujimi strokovnjaki in svojo vestjo in da bi to v tem času lahko bilo opravljeno, da pridemo do tega."
5,Zato je tu 15. 10.
3,Če bo to ...
5,Do kdaj boš menjaval dinar?
9,"Zato bom glasoval za nek datum, ki je realen."
14,"V roku enega tedna, desetih dni, tri dni, kakorkoli, ampak naj bo datum notri."
4,Stališče vlade do tega?
6,"Prosim, ampak Izvršni svet je predlagatelj."
12,"Predlagatelj se mora izjasniti do tega, prosim gospod Arhar, guverner Banke Slovenije."
9,Jaz sem že povedal naše stališče o tem vprašanju.
42,"Poudaril sem to, da glede na prejšnji sklep kako stvari jutri veljajo, da jutri ni mogoče tega izvršiti zaradi priprav, popolnoma tehničnih z bankami, in če vi sprejmete tak sklep, da bo prepuščena odločitev, sedaj ne vem koga mislite, če se sprejme."
35,"Sedaj sem razumel tako, da naj bi bil ta rok do 15. 10. in v tem roku naj bi potem nekdo sprejel sklep, da nek dan v tem terminu pridemo s to zamenjavo v javnost."
5,Tako sem razumel gospoda Pintarja.
20,"Potem ta predlog zasluži samo še pooblastilo, da nekdo to objavi, da bo sedaj to jutri, recimo, ali katerikoli dan."
6,Ker drugače bi bila zadeva nepopolna.
8,Mi si sami te pravice ne moremo vzeti.
20,"Gospoda Pintarja sem razumel, da on daje možnost, da se de facto pride z menjavo določen dan do 15. oktobra."
2,"Ne, ne."
7,"Prosim, da pojasni gospod Emil Milan Pintar."
34,"Skoraj natančno tako, pa vendar drugače. 4. člen namreč pravi: ""Z dnem uveljavitve tega zakona Banka Slovenije vzame iz obtoka bankovce in kovance."" Mi v bistvu datuma, kdaj se bo to zgodilo, nismo določili."
15,"Določili smo, da od jutri dalje, to je s prvim zakonom, velja nova denarna valuta."
5,"Kdaj bo zamenjava, pa nismo."
28,"Samo predlagam, da omejimo čas do v času do 15. naj se pa banka in vlada zmenita, katerega od teh dni do 15., ki ga imata na razpolago."
10,"Jutri se zamenja ime valute, ne bodo pa zamenjani bankovci."
5,To sta dve različni stvari.
7,"Mislim, da sem prav razumel gospoda Pintarja."
25,"Samo vprašanje je, ali potem ta zbor daje pooblastilo vladi ali Banki Slovenije, da sama sprejme odločitev, da se na dan X začne ta menjava."
5,Da se konča do takrat?
12,"To se pravi, da je lahko predpostavka, da se lahko začne jutri."
6,"Prosim, da ne bi sedaj barantali."
2,Gospod Pintar.
6,Da ne bi mi sedaj barantali.
6,Gospod Pintar je dal predlog amandmaja.
5,Vlada je predložila skupščini zakon.
9,"Prosim, stališče Izvršnega sveta do tega, če ga ima."
6,K temu bi dodal še to.
10,Skupaj s temi zakoni bo objavljen celoten repertoar podzakonskih aktov.
9,Med temi podzakonskimi akti mora biti tudi tečajna lista.
20,"Mi ne moremo čakati, da bo ta objavljena in da bi šli ne vem kateri dan pozneje v to zamenjavo."
2,Tako da
2,Hvala lepa.
6,Kdo je za predlog gospoda Pintarja?
3,Je kdo proti?
4,Se je kdo vzdržal?
5,"Ugotavljam, da amandma ni izglasovan."
18,"Imamo amandma Zakonodajno-pravne komisije k 9. členu, kjer predlaga, da se za besedo ""postopek"" doda besedi ""in rok""."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma izglasovan."
7,In sedaj imamo še predlog gospoda Golije.
10,"Verjetno, kot v prejšnjem členu se spremeni v dodatni sklep."
5,Podobno kot pri prejšnjem zakonu.
9,"Iz redakcijskih razlogov, ki izide 8. 10., ne gre."
1,Dobro.
10,"Na glasovanje dajem zakon z amandmaji, kakor smo jih izglasovali."
3,Kdo je za?
3,Je kdo proti?
4,Se je kdo vzdržal?
0,.
8,"Ugotavljam, da je je bil predlog zakona sprejet."
34,"Sedaj še predlog dodatnega sklepa gospoda Golije, kjer predlaga, da se zakon o uporabi denarne enote objavi skupaj z zakonom o denarni enoti Republike Slovenije in se objavi v Uradnem listu, ki izide 8.10.1991."
5,To je predlog dodatnega sklepa.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je dodatni sklep izglasovan."
12,"Še dodatni predlog dodatnega sklepa gospoda Peršaka, kakor ga je prej predlagal."
19,"Predlagam dodatni sklep k obema zakonoma, in sicer tisto, kar je opozoril gospod Arhar po konsultacijah tu z nekaterimi."
16,"Mislim, da je prav, da to sprejmemo in da to predlagamo v sprejem tudi drugima zboroma."
8,In sicer bi se dodatni sklep glasil takole:
38,"Skupščina Republike Slovenije pooblašča Banko Slovenije, da zaradi izvedbe nalog iz zakona o denarni enoti Republike Slovenije in zakona o uporabi denarne enote Republike Slovenije, lahko odloči, da bodo vse banke na območju Republike Slovenije dne 8.10.1990 zaprte."
3,Kdo je za?
9,Gospod Školč bo povedal zakaj in kako bo glasoval.
3,Sprašujem samo nekaj.
11,"Nisem prepričan, če je skupščina tista, ki lahko sprejema take sklepe."
28,"Mislim, da se to lahko sprejme na drugih mestih, predvsem v vladi in ne bi sprejemal takšnega sklepa, dokler se ne pojasni, če je skupščina pristojna za to."
13,Po zakonu o Banki Slovenije je Banka Slovenije podrejena izključno Skupščini Republike Slovenije.
14,"Mi dajemo pooblastilo, da lahko to odloči kot centralna banka Slovenije, kot banka bank."
4,Predlog dajem na glasovanje.
6,Kdo je za predlog dodatnega sklepa?
3,Je kdo proti?
4,Se je kdo vzdržal?
0,.
7,"Ugotavljam, da je predlog dodatnega sklepa sprejet."
9,Sedaj še prosim petčlansko skupino za usklajevanje teh zakonov.
15,"Pet imen prosim: France Tomšič, Ciril Kolešnik, Spomenka Hribar, Janez Kopač in Emil Milan Pintar."
5,Gospod Jožef Školč namesto Kopača.
1,Dobro.
12,"Ponovim: France Tomšič, Ciril Kolešnik, Spomenka Hribar, Jožef Školč, Emil Milan Pintar."
3,Kdo je za?
3,Je kdo proti?
4,Se je kdo vzdržal?
6,Usklajevalna komisija že zaseda v salonu.
7,"Člani komisije, če odidete takoj v salon."
4,Čakajo vas v salonu.
39,"Prehajamo na 3. TOČKO DNEVNEGA REDA - PREDLOG ZA IZDAJO ZAKONA O DEPONIRANJU DEVIZNIH VLOG OBČANOV PRI NARODNI BANKI JUGOSLAVIJE V DOLG REPUBLIKE SLOVENIJE IN IZDAJANJU OBVEZNIC NA PODLAGI DEVIZNIH VLOG OBČANOV PRI BANKAH V REPUBLIKI SLOVENIJI, Z OSNUTKOM ZAKONA."
3,Nadaljujmo z delom.
6,"Ni odmor, nadaljujmo z delom, takoj."
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
10,Obravnavala sta ga Odbor za kreditno-monetarni sistem ter Zakonodajno-pravna komisija.
6,"Predstavnik Izvršnega sveta prosim, poda poročilo."
6,Želi kdo od članov Izvršnega sveta?
7,"Gospod predsednik Izvršnega sveta, kdo poda poročilo?"
1,Hvala.
6,Želijo dati poročilo poročevalci delovnih teles?
12,Gospod Kopač v imenu Odbora za javne finance in proračun kot zainteresiranega.
2,Kot matično?
25,"Odbor za javne finance in proračun je danes popoldne obravnaval navedeni zakon s tako dolgim naslovom, da je enostavneje, da rečemo zakon o javnem dolgu."
19,"V zakonu se, kot ste verjetno prebrali, predvideva, da se devizne hranilne vloge občanov pretvorijo v obveznice Republike Slovenije."
4,Stvar je pa dvostopenjska.
8,Najprej banke dolgujejo občanom in država dolguje bankam.
12,Proces vračanja je dolg 20 let in vse to je lahko sporno.
16,"Nekoliko je sporno tudi zato, ker Izvršni svet natančnih izračunov za dinamiko odplačevanja tega ne predvideva."
9,V prilogi 2 pa je to vendarle nekako rešeno.
10,To je zdaj stvar malo politične in malo ekonomske odločitve.
9,Pač pa se je odbor posvetil nekaterim drugim členom.
15,Čisto na kratko bi se sprehodil čez dva manj pomembna in pa čez enega pomembnejšega.
28,"Najprej, 3. člen je popolnoma kontradiktoren 1. členu, zato ga je pač potrebno črtati; 4. člen je popolnoma nepotreben glede na 6. člen in ga je treba črtati."
61,"Zelo sporen pa je 15. člen predlaganega zakona in če vam pozna večerna ura morebiti ne preprečuje, da bi si ga pogledali, lahko vidite, da v 15. členu piše, da se lahko te obveznice uporabijo tudi za odkup stanovanj po stanovanjskem zakonu in pa za nakup delnic po zakonu o lastninskem preoblikovanju podjetij in za namene, določene z morebitnimi drugimi zakoni."
3,Kaj to pomeni?
38,"Pomeni, da se obveznice v njihovi nominalni vrednosti, ki pa bo imela tržno vrednost zelo majhno, kajti gre za obveznice z zelo dolgo odplačilno dobo, torej da se te obveznice v nominalni vrednosti lahko uporabijo za tovrstne nakupe."
61,"Vi veste, da smo v tej skupščini dolge mesece debatirali o stanovanjskem zakonu in smo z republiškim stanovanjskim skladom končno prišli do tistega inštrumentarija ekonomske politike na stanovanjskem področju, s katerim smo bili relativno vsi, tako pozicija kot opozicija, zadovoljni češ, da bo funkcioniral in da ustrezno rešuje probleme novih generacij, ki prihajajo in si bodo poskušale razrešiti svoj stanovanjski problem."
18,"Funkcioniranje lastninjenja družbenih stanovanj poteka z velikim odkupom, formalno s 60 odstotnim, neformalno je ta skorajda 70 odstotni."
3,Vse to veste.
4,"Ampak, zakaj to ponavljam?"
45,"Namreč, če lahko z nominalno vrednostjo teh obveznic, ki se predvideva v zakonu o javnem dolgu potem odkupite tisti preostali delež, recimo, tistih 30 realno oziroma formalno 40% preostale vrednosti družbenih stanovanj, si zaradi majhne tržne vrednosti povečate dodatni popust na kakšnih, recimo, realnih 90%."
31,"Na ta način seveda potem pride ena tretjina prebivalstva Slovenije do stanovanj, ki stanejo 10% njihove vrednosti, dve tretjini prebivalstva Slovenije pa mora prihajati do stanovanj, ki stanejo 100% njihove vrednosti."
7,Na ta način se zgodi več stvari.
34,"Prva od teh je, da je republiški stanovanjski sklad, ki bi se napolnil izključno s temi obveznicami, popolnoma neuporaben inštrument ekonomske politike in ga pravzaprav niti ne potrebujemo, vsaj na nek krajši rok ne."
7,Smo ga pa prejšnji teden pravkar uzakonili.
20,"Druga posledica je, da že tako in tako s temi popusti prihaja do neke neenakosti ali pa neenakopravnosti med državljani."
31,"Z uporabo teh obveznic za odkup družbenih stanovanj pa bi prihajalo do tako temeljne ali pa temeljite neenakopravnosti med dvema velikima slojema slovenskega prebivalstva, da bi po mojem nastali precejšnji konflikti."
21,"Ampak s tem se poseže tudi na druga področja npr., na področje davčnega sistema, kjer v Sloveniji poznamo davek od premoženja."
20,"Davek od premoženja pa je v vseh industrijsko razvitejših državah uveden z enim samim namenom, vzpostaviti večjo enakost med državljani."
41,"In prav zdaj v tem trenutku, se v Sloveniji počasi pripravlja reforma davka od premoženja, ki seveda prav tako temelji na tem izhodišču in s tovrstnim ukrepom iz zakona o javnem dolgu preprosto nima več smisla razmišljati o davku od premoženja."
25,"Poleg tega je javni dolg po svoji naravi neko breme za trenutno porabo ali pa celo za preteklo porabo, ki se prenaša na bodoče generacije."
6,To je ekonomska definicija javnega dolga.
46,"V tovrstnem ukrepanju po zakonu o javnem dolgu bi postal slovenski javni dolg breme, ki se prerazporeja samo na majhno število generacij in to na generacije, ki bodo samostojno razreševale svoj stanovanjski problem približno med leti 1987 in 1993 do 1994, tako po oceni, na oko."
3,To je posledica.
32,"To pomeni, zvežemo si roke, oziroma naredimo državo Republiko Slovenijo popolnoma neučinkovito pri interveniranju na področju stanovanjske politike preko najpomembnejšega inštrumenta, republiškega in občinskih stanovanjskih skladov, ki so bili prejšnji teden uzakonjeni."
25,"Druga posledica uporabe obveznic, kot to predvideva zakon o javnem dolgu, je seveda uporaba obveznic za odkup družbenih podjetij skozi zakon o lastninskem preoblikovanju podjetij."
33,"Ker pa zakon še ni sprejet, tudi zakon o javnem dolgu ni kaj dosti ekspliciten in nič ne pove, za kateri namen pri tem odkupu družbenih podjetij naj bi se te obveznice uporabile."
24,"Njihov vpliv ali pa njihov učinek bo popolnoma enak kot pri odkupu nekega dela, tistega preostalega dela družbenih stanovanj, tudi pri odkupu družbenih podjetij."
48,"Na ta način se nam seveda prav tako zgodi, da bomo vse sklade, ki se predvidevajo v zakonu o lastninskem preoblikovanju podjetij, če bi se za vse sklade to upoštevalo, naredili dokaj neoperativne in to seveda tako odškodninski sklad kot vzajemnostne oziroma investicijske sklade kot tudi pokojninski sklad."
24,"Odbor se s posledicami uporabe tovrstnih obveznic pri lastninskem preoblikovanju podjetij ni podrobneje ukvarjal, kajti na sejo odbora tudi ni bilo povabljenega ministra Umeka."
32,"Podrobneje smo se ukvarjali, ker smo imeli na voljo vseh vrst različne podatke, samo s posledicami na področju delovanja stanovanjskega sklada, kajti tam so bili predstavniki ustreznega resorja na seji odbora prisotni."
66,"Izpostavili smo vse te probleme, ki izhajajo iz 15. člena osnutka zakona in smo vsaj, kar se tiče posledic na delovanje stanovanjskega sklada, tovrstno zakonsko rešitev zavrnili, Izvršni svet zadolžili oziroma s podporo zborov, upam, zadolžili, da pripravi analizo posledic delovanja, še posebej pa morajo obdelati morda v kasnejši fazi, torej v fazi predloga, tudi posledice uporabe tovrstnih obveznic iz tega zakona pri lastninskem preoblikovanju podjetij."
26,"To so pripombe Odbora za javne finance in proračun in predlagam, da jih podprete in da jih potem Izvršni svet pri pripravi predloga zakona tudi upošteva."
1,Hvala.
2,Odpiram razpravo.
11,Kdo želi razpravljati o predlogu za izdajo in osnutku tega zakona?
2,Gospod Kociper.
1,Spoštovani!
27,Želel bi prav o tem spornem 15. členu nekaj reči in sicer prav iz nasprotnega zornega kota kot ga je Odbor za javne finance in proračun odprl.
20,"Namreč, zdi se mi hvalevredno, da je lahko devize, ki jih ne morem unovčiti, uporabiti tudi za ureditev stanovanjskega vprašanja."
10,Zakonu o stanovanjskih zadevah bi s tem dali novo kvaliteto.
22,"Številnim državljanom bi omogočili, da devize, ali so to večje ali manjše vsote, namenijo tudi za razširitev oziroma ureditev svojih stanovanjskih potreb."
17,Dikcija 15. člena se mi zdi v tem smislu celo problematična oziroma vsaj premalo jasna oziroma preozka.
44,"Predlagal bi predlagatelju tega zakona, ki ga sicer ni tukaj ampak upam, da bo prišlo do njega, da v tem členu zapiše namesto ""odkup stanovanj"", kar pomeni odkup starih stanovanj, da zapiše termin ""nakup"", ker pomeni tudi možnost nakupa novih stanovanj s privarčevanimi devizami."
13,"In še dodatek, da se vključi še nadaljnja dikcija ""in gradnja stanovanjskih objektov""."
4,Toliko k temu členu.
2,Hvala lepa.
1,Hvala.
2,Gospod Magajna.
1,Spoštovani!
15,"Mislim, da o 15. členu ne bo več razprave oziroma, da bomo kot zbor enotni."
32,"Že prej v odmoru sem se posvetoval tudi z gospodom Jazbinškom in je opozoril na ta problem, v bistvu na to točko, da lahko s tem členom ekonomska osnova stanovanjskega zakona pade."
5,To je zelo resna zadeva.
8,"To, kar je gospod Kopač opozoril, je res."
8,Stanovanjski sklad ne bo imel ekonomske osnove delovanja.
9,"Kakšna bo dejanska vrednost obveznic, je tudi veliko vprašanje."
50,"To, kar je bilo že prej opozorjeno, nekateri del prebivalstva bo na neverjetno lahek način prišel do stanovanja, poleg tega pa stanovanjski sklad ne bo pridobil nujno potrebnih financ za dano poslovanje in bi bil vesel, če bi danes sprejeli ta sklep, da se ta 15. člen modificira oziroma črta."
4,Bilo bi zelo priporočljivo.
1,Hvala.
2,Gospod Potrč.
1,Spoštovani!
30,"Kljub pozni uri govorim v svojem imenu in bom sodil po tem zakonu med tiste, ki bodo v zaokroženju na 100 markah, tako da ni problema z velikim deviznim računom."
30,"Moram pa reči, da bi poleg skrbi, ki jo pošteno naš Odbor za finance postavlja v odnosu do države in stabilnosti dinarja, morali reči tudi kakšno besedo o položaju državljanov."
26,"Vem, da so zdaj imeli izjemno neugoden položaj, ker jim te devize niso bile varovane, niso jih mogli dvigovati, razen tu in tam v posameznih obdobjih."
35,"Mislim pa, da bo predlog, takšen kot je sprejet, za njih pravzaprav pomenil samo to, da jim tudi nova slovenska samostojna država pravzaprav ne ponuja nič kaj bistveno ugodnejšega od tega, kar so imeli doslej."
36,"Ne plediram, da zdaj rečemo, razdelili bomo devize oziroma vsak jih bo lahko dvignil, niti za to, da bo lahko vsak sto odstotno dvignil dinarsko protivrednost, ker vem, da je treba te stvari premisliti in preračunati."
121,"Opozarjam pa, da bi morali zaradi položaja državljanov - in tukaj gre za mnoge, ki so dejansko tudi zelo skromne vsote vlagali in varčevali, ker je takšna nestabilnost vsakega izmed njih silila, da pač ni varčeval v dinarjih ampak je varčeval v devizah - najti nekatere rešitve, v katerih bi le priporočili vladi, da najresneje, o tem, ali je 10-letni rok ali za vse enako, ne glede na vsoto deviz veljajo vse te rešitve ali pa bi bile lahko tudi drugačne, deloma z možnostjo dviga v devizah, v določenem obdobju tudi možnost po uradnem ali srednjem tečaju kakršen bo dinarskega odkupa, ker se mi drugače zdi, da bo tisto, kar želimo, to je zaupanje v bančni sistem tudi po novem zelo zelo dvomljivo."
7,V zvezi s stanovanjsko zakonodajo pa naslednje.
18,"Veste, da smo imeli predloge, ki so bili kasneje črtani iz stanovanjskega zakona, to je možnost uporabe obveznic."
10,"Moram reči, da ima ta stvar prav tako dve plati."
36,"Če želimo, da bo tega odkupa zelo malo ali pa bistveno manj, potem recimo, da uporaba obveznic ni mogoča, če želimo, da bo tega odkupa nekaj več, potem omogočimo določen obseg teh obveznic, da se uporabi."
18,"Res je, kar pravi Odbor za finance, da njihova realna vrednost ni takšna, kot jo bo dejansko unovčil."
39,"Res pa seveda je, da je to realna vrednost za tistega, ki te devize v banki ima, je točno nominalna oziroma tisti znesek, ki ga ima v banki krat tisto tečajno vrednost, ki jo bo pač Banka Slovenije določila."
27,"Predlagam, da tudi tako poenostavljeno ne podpremo predloga Odbora za finance ampak da predlagamo, da se o teh stvareh še zelo resno v pripravi predloga zakona razmisli."
1,Hvala.
1,Hvala.
4,Želi še kdo razpravljati?
6,"Gospod Pregelj, potem pa gospod Battelli."
8,"Se oproščam, jasno, globlje tega nisem uspel razmisliti."
22,"Občutek imam, da je v 11. členu vgrajena zakonska luknja, in sicer poravnavanje obveznosti na računih bank v tujini se utegne zlorabljati."
18,"Kar se 15. člena tiče, je vgrajena v tem členu bodoča inflacija in verjetno tak ne more ostati."
1,Hvala.
1,Hvala.
2,Gospod Battelli.
32,"Tisti poštenjaki ali kar naivneži, ki so varčevali v devizah v bankah, so to delali predvsem zaradi tega, da bodo lahko investirali te devize v zelo važne stvari, kot so tudi stanovanja."
5,Poznam osebno nekaj takih primerov.
7,Ti ljudje so ostali brez teh deviz.
30,"Kar predpostavlja Odbor za javne finance in proračun je to, da se pravzaprav celoten stanovanjski sklad napolni s temi obveznicami, kar se pa verjetno ne bo zgodilo, v celoti ne."
2,"Ja, vem."
101,"Se pravi, pridružujem se tistim predlogom, ki pravijo, da naj se ta zadeva še enkrat bolj temeljito premisli in da se potem najdejo mehanizmi, da se ne zgodi to, česar se stanovanjski sklad želi otepati in spustiti na te naivne državljane in ki bo omogočilo tudi tem poštenjakom, da nekaj imajo od tega, da so varčevali devize v bankah in s tem omogočali tudi, da smo pač vsi skupaj lažje živeli na tej podlagi do sedaj in kar jim omogoča pravzaprav, ker je vse kalkulirano na vsak dinar, da odkupijo stanovanja lahko po tistih pravičnih pogojih, ki jih stanovanjski zakon predvideva."
1,Hvala.
9,"Če ni več razpravljalcev, gospod Kopač bo očitno repliciral."
3,Niti ni replika.
3,Morda dodatno pojasnilo.
62,"Prvič, v zvezi z nastopom gospoda Kocipra, je seveda vse tisto, kar je povedal res, vendar je res samo v predpostavki ali pa je realno samo v predpostavki, da npr., predvidevamo, da bo tržna cena teh obveznic 40% in se potem v zakonu o stanovanjskem gospodarstvu črta vsakršno olajšavo in potem pridemo iz 100 na 40, to kar zdaj predvideva stanovanjski zakon."
50,"Kar zadeva velikost tega dolga in velikost stanovanjskega sklada, pa seveda ni nobenega dvoma, da vse do zadnjega ne bodo v stanovanjski sklad prihajala samo sredstva v obliki obveznic, kajti tovrstnega dolga je skoraj za dve milijardi mark, stanovanjski sklad pa je predvidevan na okrog 100 do 150 milijonov mark."
19,"Jasno je, da se bo najprej predvsem ta napolnil s tovrstnimi obveznicami in seveda potem ostal brez likvidnih sredstev."
17,"Navsezadnje brez likvidnih sredstev ostanejo tudi podjetja, kajti predvideva se določena oblika dokapitalizacije pri privatizaciji družbenih stanovanj."
26,"Če mi v dveh stavkih dovolite osebno razmišljanje, kako bi morda tovrstne obveznice vseeno porabili pošteno, koristno, tako da bi njihovi imetniki od njih nekaj imeli."
35,"Če bo koncept privatizacijske zakonodaje ostal na principu državljanskih delnic, bi bilo najustrezneje tovrstne obveznice v njihovi nominalni vrednosti uporabiti za nakup državljanskih delnic, vendar to predvideva dodatne amandmaje k zakonu o lastninskem preoblikovanju podjetij."
1,Hvala.
8,"Če ni več razpravljalcev, predlagam zboru naslednji sklep."
37,"Prvič, zbor sprejema predlog za izdajo zakona o spreminjanju deponiranih deviznih vlog občanov pri Narodni banki Jugoslavije v dolg Republike Slovenije in izdajanje obveznic na podlagi deviznih vlog občanov pri bankah v Republiki Sloveniji z osnutkom zakona."
17,"Drugič, zbor nalaga predlagatelju, da ob upoštevanju razprave na zboru in v delovnih telesih pripravi predlog zakona."
6,Želi kdo razpravljati o predlogu sklepa?
8,"Če ne želi, dajem ta sklep na glasovanje."
4,"Najprej prosim, preverimo navzočnost."
7,"Vse delegate prosim, da dvignete zeleni karton!"
2,Preverjamo navzočnost.
2,"Vse, prosim!"
5,Kdo je za predlagani sklep?
3,Je kdo proti?
4,Se je kdo vzdržal?
0,.
5,"Ugotavljam, da je sklep sprejet."
8,S tem smo opravili 3. točko dnevnega reda.
7,Sedaj moramo počakati na poročilo usklajevalne komisije.
11,"Prosim vas, da se zadržujete v dvorani ali v bližini dvorane."
8,"Odmor je, dokler ne dobimo poročila usklajevalne komisije."
8,"Predlagam, da se v petnajstih minutah zopet dobimo."
2,Kolegi poslanci!
4,"Prosim, če nadaljujemo sejo."
8,"Predlagam, da vodje klubov ali namestniki zagotovijo sklepčnost."
2,Nadaljujemo sejo.
7,"Najprej prosim, da ugotovimo, če smo sklepčni."
7,"Vse delegate prosim, da dvignete zelene kartone!"
4,Počakajmo še kakšno minuto.
12,"Prosim POROČEVALCA K 1. TOČKI DNEVNEGA REDA, gospoda Franceta Tomšiča, za poročilo."
2,Hvala lepa.
1,Spoštovani!
9,"Nekaj novic, kaj se je dogajalo, ste že zvedeli."
9,"Vsakdo je pač razložil, kako je prišlo do tega."
24,"Tudi jaz sem razložil, kako je pri nas prišlo do imena tolar, s tem, da se je pač umaknilo in zakaj se je umaknilo."
10,Potem je prišlo do zaostritve med Zborom občin in nami.
13,"Namreč, Zbor občin absolutno ni bil pripravljen, da bi sprejel usklajevalni predlog tolar."
4,Zato smo iskali kompromis.
19,"Predlagano je bilo, torej rečeno je bilo, da naša komisija nima imperativnega mandata, da lahko tudi oblikujemo kompromisen predlog."
6,Oblikovan je bil potem kompromisen predlog.
5,Zakaj so bili proti tolarju?
36,"Večina je govorila, da je to popačenka, da preveč spominja na brkača, da je bilo preveč polemike v časopisu in predvsem tudi, da je možna in da bi bila zamenjava z dolarjem, ker d in t"
2,Ali dovolite?
12,"Prosim, če bi sprejeli fonetično tolar - dolar je pa že bolje krona."
4,To so bili argumenti.
14,"Zato smo pričeli razpravljati tudi z Zborom združenega dela, kaj bi bili oni pripravljeni."
9,Oni so obravnavali vse te predloge in tudi karant.
18,"Glasovali so zanj, seveda je dobil manj glasov in člani usklajevalne komisije so bili pripravljeni, da predlagajo to."
27,"To je bilo tisto, da je potem Zbor občin, ki ni bil pripravljen prevzeti našega predloga, in Zbor združenega dela, ki je bil pripravljen prevzeti ime karant."
17,"Zato smo glasovali in večinski predlog je bil, torej šli smo v vse zbore s predlogom krant."
4,To je ena stvar.
9,"Druga stvar je bila, da smo uskladili tudi stotin."
11,Mi smo ga že sprejeli in nam ga ni potrebno usklajevati.
10,Potem sta oba druga zbora sprejela oba naša dodatna predloga.
3,To je bilo.
24,"Vseskozi je bilo v zraku, ali smo mi upravičeni, naša peterica, da sprejmemo kompromisen predlog, ali moramo striktno zastopati to, kar je bilo tukaj."
17,"Pravniki so rekli, da se je tudi do sedaj večkrat dogajalo, da je prišlo do kompromisnega predloga."
24,"Jaz bi lahko povedal več konkretnih stvari, ker sem bil tudi sam v teh komisijah, da smo sprejeli tudi na ta način kot danes."
5,"Skratka, predlagam usklajevalni predlog karant."
1,Hvala.
2,Gospod Pintar.
2,Hvala lepa.
42,"Jaz sem že na usklajevalni komisiji pojasnil, da bom ločeno podal to poročilo, zato ker sem doživel na tem usklajevanju dve stvari, ki po moje naš zbor in nas, ki smo bili tam z nalogo, da usklajujemo, postavlja v zelo težak položaj."
1,Prvič.
31,"Doživel sem to, da je bilo več kot nas 15 usklajevalcev prisotnih drugih poslancev, ki niso bili člani komisije, predvsem članov vlade, ki so tudi govorili in navijali za svoje predloge."
11,"Recimo, predsednik vlade je ponovno navijal za klas in podobne zadeve."
4,To je prva stvar.
42,"Mislim, da bi bilo treba zagotoviti, če je usklajevalna komisija iz treh zborov, naj se sestanejo tisti, ki so zadolženi za to s strokovno službo, če je potrebno in naj opravijo svoje delo, ne pa, da smo delali tako kot na tržnici."
2,Prvi del.
2,Drugi del.
15,"Osebno sem prepričan, da je ravno zaradi pristnosti številnih drugih ljudi prišlo do nenavadnega pojava."
36,"Prišlo je do tega, da v tistem hipu, ko se je razprava začela, se je pokazalo, da sta dva člana naše usklajevalne skupine, iz našega zbora, začela govoriti proti predlogu, ki ga je ta zbor sprejel."
18,"In govorila sta o tem, da sta bila na nek način zapeljana, da je bilo to vse skupaj"
0,...
29,"Da, da je bilo to vse skupaj zmanipulirano, ker je nekdo prišel noter in povedal, da je Zbor združenega dela to že sprejel, sicer to ne bi bilo tako."
18,"Nazadnje je prišlo do glasovanja in rad bi vas posebej opozoril na to, kakšen je bil izid glasovanja."
16,"8 ljudi iz naše usklajevalne skupine je glasovalo za karant, 6 ljudi je glasovalo za tolar."
20,"Pri tem sta dva člana tega zbora, ki sta bila poslana z nalogo, da zagovarjata varianto tolar, glasovala za karant."
24,"In če bi glasovala tako, kot je glasoval zbor, bi 8 ljudi od te usklajevalne skupine glasovalo za tolar in 6 ljudi za karant."
6,Zato moram postaviti vprašanje in zahtevo.
31,"Prvo je vprašanje, ali je možno, da sprejmemo kot večinski predlog usklajevalne komisije predlog, ki sta ga podprla dva člana tega zbora, čeprav je bilo njima naročeno, naj zastopata drugačno stališče."
14,"In če bi se tega držala, bi bilo popolnoma drugačno večinsko stališče usklajevalne komisije."
16,"Osebno mislim, da je zaradi tako imenovanega prestopa na drugo stran, bilo porušeno večinsko mnenje komisije."
15,"To je prvo vprašanje in se je treba prej opredeliti do tega, kot bomo glasovali."
46,"Kajti, če je zbor slučajno mislil, da je nam dal neke vrste mandat, potem seveda ni točno, da je večinski predlog komisije karant, ker v tem primeru bi morala ta dva človeka najmanj kar je, se vzdržati ali glasovati za tolar in je večinsko mnenje tolar."
3,To je prvo.
6,"In drugo, predlagal bi eno zadevo."
22,"Drugič, ko imenujemo usklajevalno komisijo, dajmo tistim, ki ne vedo zakaj so tam, kakšna mnenja naj zastopajo, ko gredo v usklajevalno komisijo."
2,Hvala lepa.
2,Prosim lepo.
13,"Mislim, da gre za resnejšo zadevo kot je sedaj izpadla iz teh poročil."
5,Dva zbora sta nekaj odločila.
6,Tretji zbor se je odločil drugače.
13,"Usklajevalna delovna skupina, samo kot usklajevalna skupina, brez pooblastil predlaga neko tretjo varianto."
13,"Gre za resno vprašanje, ali je ta delovna skupina sploh za to pooblaščena."
18,"Ali lahko delovna skupina predlaga nekaj popolnoma tretjega, kar nikoli prej, niti kot amandma, ni bilo predloženo zboru."
3,Ni bilo izglasovano.
1,Prosim?
2,"Ne, ne."
3,Ni bilo izglasovano.
14,"Gre za usklajevalno skupino, ki usklajuje neusklajena stališča med zbori, ne pa nekaj tretjega."
3,"Prosim, gospod Kolešnik."
1,Spoštovani!
8,Gospod Pintar je pač razložil en del resnice.
6,"Druga zadeva, če lahko to pojasnim."
11,"Ne gre za tako hecno zadevo, ampak za zelo resno zadevo."
19,"Mislim, da je gospod Pintar razložil del zadeve, tisto, ki je on hotel videti in jo je on videl."
5,Drugi del je pa naslednji.
27,"V pogajanjih, v pogovoru in to je naslov usklajevalne komisije, je prišlo do tega, da se nismo mogli uskladiti za dva različna predloga, ki sta bila izglasovana."
7,Na eni strani tolar na drugi lipa.
36,"In da ne bi prišlo do neusklajenega predloga, je prišlo do predloga, ki je bil izglasovan in sicer tako: skupna usklajevalna komisija predlaga zborom, da umaknejo svoj izglasovani predlog in da glasujejo o predlogu usklajevalne komisije."
11,To je po poslovniku in to je praksa dela usklajevalnih komisij.
14,"Če ne verjamete, poglejte zapisnike za nazaj in boste videli, da se tako dela."
13,"Sicer usklajevalne komisije nimajo smisla, ker bi praviloma vedno prišli do skupnega zasedanja."
12,"On je videl samo, kako so glasovali člani usklajevalne komisije Družbenopolitičnega zbora."
16,"Ni pa videl, kako so glasovali člani usklajevalne komisije iz Zbora občin in Zbora združenega dela."
14,"Ker sicer, ko je povedal osem, šest, ena, bi moralo biti v bistvu drugače."
10,Moralo bi jih biti najmanj pet za predlog za lipo.
11,"Se pravi, da so tudi drugi usklajevalci glasovali za usklajen predlog."
6,In to je ta predlog tu.
42,"Mislim, da je povsem jasno, zato predlagam, da tako kot je predlagal v poročilu usklajevalne komisije predstavnik, to je gospod Tomšič, da Družbenopolitični zbor umakne svoj izglasovani amandma in da glasuje o usklajenem predlogu, večinskem predlogu usklajevalne komisije, to je predlog karanta."
3,To je vse.
2,Hvala lepa.
3,"Prosim, gospod Pintar."
2,Hvala lepa.
19,"Ne želim replicirati na tisti del, ko mi kolega Kolešnik pravi, da sem videl to, kar sem hotel videti."
11,Vendar vas še enkrat opozarjam in to je bistvo moje replike.
28,"Če sedaj razglašamo, da je za to usklajen predlog karant, ker je osem ljudi glasovalo zanj, potem še enkrat poudarjam, da je glasovalo šest ljudi za predlog tolar."
51,"In če bi druga dva člana našega zbora, ki sta dobila pooblastilo, da se pogajata za to, da to uveljavimo, glasovala v skladu s popotnico, ki sta jo dobila na poti v komisijo, bi osem ljudi glasovalo za tolar in bi bil to ne samo večinski, ampak edini in normalen predlog."
51,"Zato trdim, govoriti zdaj o tem, da je zmagal karant ob tem da sta dva, ki bi morala glasovati za tolar glasovala za tretje, je smešno, ker ob tem ni dobil, če bi karant 14 glasov, mi bi pa obstali s 3. Potem bi bilo to smiselno gospod Kolešnik kar predlagate."
6,Tako pa to seveda ni smiselno.
4,Spomenka Hribar želi besedo.
17,"Mogoče ni tolikšen problem, da tisti, ki smo šli na usklajevalno komisijo, nismo usklajeni s tem zborom."
14,"Večji problem je, da dva od naših članov nista bila usklajena sama s sabo."
27,"Ker gospod Tomšič - nihče ga ni silil, da se je svojemu amandmaju odpovedal - ga je prostovoljno tukaj takorekoč nekam podaril, potem je prišel in začel gor pesniti."
7,In tudi mislim na tej usklajevalni komisiji.
37,"In gospod Kolešnik ni imel nobenih pomislekov zoper tolar, da bi prišel gor in to povedal in da bi imel pomisleke in bi ga ali sprejel ali zavrgel, ampak je začel o teh pomislekih začel govoriti tam."
56,"Mislim dva kolega naša, ki sta bila vendarle izvoljena v to usklajevalno komisijo, sta popolnoma spremenila mnenje in to, o čemer je Pintar govoril ni nič govoril to kar je videl, ampak točno tako je bilo. 8 ljudi je potem bilo za karant, namesto, da bi bilo 8 ljudi za tolar in to ni bilo korektno."
6,"Samo malo, gospod Tomažič želi besedo."
9,"Torej jaz predlagam, da glasujemo o predlogu usklajevalne komisije."
22,"Ne razumem, da mora tistih pet ljudi, ki gredo tja toliko vztrajati pri tistem, potem pa sploh ne bi bilo nobenega usklajevanja."
5,Mi smo cel večer debatirali.
30,"Jaz moram reči, da sem prej glasoval za tolar, zdaj so me pa prepričali, jaz osebno bom za karant, zato da bo stvar sprejeta, ker se mi zdi to najvažnejše."
24,"Ne razumem gospoda Emila Milana Pintarja, ki je prej rekel, da zakaj sploh o imenu, zdaj pa tako nekako vehementno napada te člane komisije."
19,"Mislim, da smo dolgo časa čakali in da je bila ta naloga opravljena, da so naredili nek usklajevalni predlog."
4,Jaz bom glasoval za.
2,Hvala lepa.
6,S tem zaključujem razpravo po poročilih.
18,"Predlog usklajevalne komisije dajem na glasovanje, kjer se predlaga, da Družbenopolitični zbor umakne amandma, ki smo ga izglasovali."
23,"To je amandma Spomenke Hribar k 1. členu, kjer predlaga, da je denarna enota Republike Slovenije tolar, tolar se deli na sto stotin."
12,"V skladu s tem tudi v 2. členu, da kratica glasi SLT."
12,"Predlaga se nam, da umaknemo ta amandma, ki smo ga prej izglasovali."
3,Kdo je za?
3,Je kdo proti?
4,Se je kdo vzdržal?
5,Predlog usklajevalne komisije ni izglasovan.
8,"Zdaj pa predlagam novo komisijo, prosim 5 ljudi."
4,Še eno usklajevanje imamo.
3,Prosim pet imen.
10,"Marjan Podobnik, Janez Kopač, Spomenka Hribar, Peter Reberc, Peter Bekeš."
1,Prosim.
8,"Podobnik, Kopač, Hribar, Reberc, Bekeš, hitro v salon."
10,"Pardon, kdo se strinja, dajem na glasovanje petčlansko delovno skupino."
6,To pa je že skupna komisija.
3,Prosim v salon.
