7,"Spoštovane poslanke in poslanci, gospe in gospodje!"
8,Pričenjam 36. sejo Zbora občin Skupščine Republike Slovenije.
12,Za današnjo sejo zbora sta se opravičili Vika Potočnik in Isabella Flego.
9,Po podatki službe je na seji prisotnih 55 poslancev.
5,Ugotovimo še navzočnost v dvorani.
7,Bomo ponovili in poglejmo še enkrat prisotnost.
10,Zbor je torej sklepčen in lahko pravno-veljavno razpravlja in sklepa.
9,Prehajamo na določitev dnevnega reda 36. seje Zbora občin.
8,Predlog dnevnega reda ste prejeli s sklicem seje.
59,"V zvezi s predlogom zakona o ratifikaciji sporazuma o gospodarskem sodelovanju med Republiko Slovenijo in Republiko Hrvaško, ki smo vam ga poslali dne 1.4.1992 in napovedali, da bo zbor o morebitni razširitvi dnevnega reda s tem zakonom sklepal na seji danes, vas naj obvestim, da je Komisija Skupščine Republike Slovenije za mednarodne odnose ta zakon obravnavala na včerajšnji seji."
5,Njeno poročilo ste danes prejeli.
12,"Komisija predlaga zborom, da s tem zakonom razširijo dnevni red današnje seje."
9,Želi v zvezi s tem predlogom morda poročevalec komisije?
4,"Prosim, gospod dr. Vivod."
4,"Spoštovani zbor, spoštovano predsedstvo!"
9,Namreč mi s tem sporazumom s Hrvati pač kasnimo.
27,"Mi bi morali to pravzaprav opraviti dejansko že lansko leto, ko so bili dosti bolj ugodni pogoji za Slovenijo, torej že takrat bi morali sprejeti te sporazume."
17,Vendar je iz nekih nerazumljivih razlogov to izpadlo in seveda to nekje tudi v škodo same Slovenije.
44,"Zato komisija sodi, da bi bilo treba ta sporazum le podpreti in ga potem tudi sprejeti oziroma, da bi ga vnesli v dnevni red, da bi poskušali čim preje normalizirati odnose s Hrvaško, čeprav mislim, da to ne bi smelo biti v škodo Slovenije."
29,"Menim pa, da s sosedi je treba sodelovati in tudi predsednik hrvaške vlade Gregorić je rekel, da ne želijo, da bi imeli poleg enega sovražnika še druge na Balkanu."
22,"Zato jaz mislim, da bi le poskušali z neko uvidevnostjo sprejeti to na dnevni red in potem tudi poskušali ta sporazum sprejeti."
2,Hvala lepa.
4,"Hvala lepa, gospod Vivod."
9,Želi o predlogu Komisije za mednarodne odnose kdo razpravljati?
15,"Prosim, želite v zvezi s predlogom, da se ta predlog zakona da na dnevni red?"
9,"Potem ne, ker to je pozneje na dnevnem redu."
7,Sedaj samo v zvezi s tem zakonom.
27,"Potem dajem na glasovanje predlog, da se dnevni red današnje seje razširi s predlogom zakona o ratifikaciji sporazuma o gospodarskem sodelovanju med Republiko Slovenijo in Republiko Hrvaško."
4,Poglejmo še enkrat prisotnost.
4,"Ja, na dnevni red."
11,"Te ratifikacije obravnavamo v vsakem primeru enofazno, to je predlog zakona."
5,"Samo, da najprej ugotovimo prisotnost."
8,Pred glasovanjem še gospod Gros želi obrazložiti glas.
3,"Prosim, gospod Gros."
8,Jaz se pa z gospodom Vivodom ne strinjam.
21,"Namreč s Hrvaško nimamo mi tako dobrih odnosov, kot se rado govori in tudi Hrvaška ni benevolentno nastopala proti državi Sloveniji."
31,"Moram povedati, da nam v Liberalni stranki ni všeč, da je vlada sprejela odlok o blagu, za katerega se plačuje posebna davščina za izravnavo davčne obremenitve uvoženega blaga v letu 1992."
9,Tako je na nivoju odloka pravzaprav ustvarila jugoslovanski trg.
84,"Vam bom kar prebral samo en stavek: ""za blago, ki se uvaža iz območja Republik Bosne in Hercegovine, Črne gore, Hrvaške, Makedonije in Srbije in je po izvoru iz teh republik, če se za uvoz blaga iz teh republik uporablja preferenčna carinska stopnja, prosto, pri čemer in tako naprej."" Skratka uvaja se nekak jugoslovanski trg, nas se pelje nazaj v Jugoslavijo, vodi se nas nazaj v vojno in zato protestiram proti takemu načinu in zato bom glasoval proti uvrstitvi tega predloga na dnevni red."
2,Hvala lepa.
2,Hvala lepa.
5,Gospod Zakonjšek želi obrazložiti glas.
4,"Spoštovani predsednik, spoštovani zbor!"
37,"Jaz bom glasoval ""za"" uvrstitev na dnevni red, kasneje bomo videli, ko bomo razpravljali o tem zakonu, predvsem zato, ker je ta sporazum dejansko okviren sporazum, ki pač ureja gospodarsko sodelovanje med Republiko Slovenijo in Republiko Hrvaško."
30,"In ta sporazum določa, da je potrebno skleniti, zdi se mi da okrog osem posebnih sporazumov na posameznih področjih; med temi tudi na področju, o katerem je gospod Gros govoril."
17,"Skratka, ta sporazum v tem smislu ničesar ne prejudicira, pač pa normalizira odnose med dvema sosednima državama."
15,"V tem smislu glasujem ""za"" to, kar je predloženo s strani Komisije za mednarodne odnose."
3,PREDSEDNIK IVAN BIZJAK:
2,Hvala lepa.
11,"No, potem lahko preidemo na glasovanje o tej razširitvi dnevnega reda."
4,Kdo je za razširitev?
3,Je kdo proti?
4,Se je kdo vzdržal?
10,"Ugotavljam, da je predlog za razširitev z večino glasov sprejet."
28,"Komisija Skupščine Republike Slovenije za mednarodne odnose tudi predlaga, da zbori uvrstijo v dnevni red današnje seje predlog izjave Skupščine Republike Slovenije o priznanju Republike Bosne in Hercegovine."
4,Želi besedo poročevalec komisije?
3,"Prosim, dr. Vivod."
10,Tudi Slovenija zamuja glede priznanja Hrvaške oziroma Bosne in Hercegovine.
32,"Namreč pošta je potovala iz Bosne dvakrat, pa obakrat ni prišla na naš naslov, tako da zdaj smo dobili čisto direktno osebnega kurirja, da je potem prinesel to potrdilo oziroma to prošnjo."
37,"Gre pa zato, da Evropska skupnost je priznala Bosno in Hercegovino, priznala jo je tudi Amerika oziroma Združene države in jaz mislim, da ne bi smelo biti pri nas potem vprašanja, ali jo bomo priznali ali ne."
13,"Jaz mislim, da smo nekje tudi moralno obvezani, da pač to republiko priznamo."
26,"To nam lahko koristi obojestransko, ker nas tudi Bosna priznava in tudi pri pogajanjih z ostanki bivše Jugoslavije imamo potem le tudi podporo s strani Bosne."
17,"Zato mislim, da je prav, da poskušamo nekako prisluhniti želji oziroma predlogu komisije, da to republiko priznamo."
2,Hvala lepa.
2,Hvala lepa.
6,Želi o tem predlogu kdo razpravljati?
5,Potem ga dajem na glasovanje.
5,Kdo je za predlagano razširitev?
3,Je kdo proti?
4,Se je kdo vzdržal?
11,"Ugotavljam, da je ta razširitev dnevnega reda z večino glasov sprejeta."
63,"V zvezi s postopki oziroma s fazami obravnave posameznih aktov iz predloga dnevnega reda današnje seje imamo dva predloga; predlog za izdajo zakona o spremembi zakona o financiranju javne porabe s predlogom zakona je predložila skupina poslancev vseh treh zborov Skupščine Republike Slovenije - v našem zboru je bil to dr. Ivan Vivod - in predlagala, da ga zbor obravnava in sprejme po skrajšanem postopku."
12,Želi o predlogu za obravnavo navedenega akta po skrajšanem postopku kdo razpravljati?
17,Potem dajem na glasovanje predlog skupine poslancev vseh treh zborov za obravnavo navedenega akta po skrajšanem postopku.
15,"To je hkrati predlog za izdajo zakona in zakonski predlog, se pravi tudi zadnja faza."
9,"Kdo je za tak predlog, za tak način obravnave?"
3,Je kdo proti?
4,Se je kdo vzdržal?
9,"Ugotavljam, da je z večino glasov ta predlog sprejet."
45,"Drugi predlog pa je: Vlada Republike Slovenije predlaga, da zbor pri predlogu za izdajo zakona o uporabi grba, zastave in himne Republike Slovenije, z osnutkom zakona združi prvo in drugo fazo zakonodajnega postopka, to je, da hkrati obravnava predlog za izdajo zakona in zakonski osnutek."
16,"Predlog za tak postopek je podprla Komisija za notranjo politiko, Zakonodajno-pravna komisija pa temu ni nasprotovala."
5,Želi morda besedo predstavnik predlagatelja?
7,Želi morda kdo razpravljati o tem predlogu?
6,Potem dajem ta predlog na glasovanje.
3,Kdo je za?
3,Je kdo proti?
1,Vzdržani?
8,"Ugotavljam, da je predlog z večino glasov sprejet."
22,"Tako torej predlagam za današnjo sejo dnevni red, ki ste ga danes prejeli na klop in mi dovolite, da ga ne berem."
8,Ali želi o predlogu dnevnega reda kdo razpravljati?
8,Prej se je že prijavil gospod Matjaž Jež.
3,Zeleni iz Maribora.
3,Hvala za besedo.
25,"Z nekolikim presenečenjem ugotavljam, da v predlogu današnjega dnevnega reda ni nadaljevanja razprave in odločanja o sprejemu zakona o spremembi zakona o naravni kulturni dediščini."
12,"Nazadnje smo to obravnavali, ugotovili smo, da smo z ostalimi zbori neusklajeni."
8,"Naročeno je bilo, da se sestane usklajevalna komisija."
26,"Ta se je danes zjutraj ob 8. uri sestala in oblikovala skupni predlog in bi seveda človek pričakoval, da bomo danes s to zadevo tudi nadaljevali."
14,"Zato sprašujem gospoda predsednika ali je to pomota, da tega ni na dnevnem redu?"
10,"Sicer pa predlagam, da to uvrstimo kot nadaljevanje prejšnje seje."
2,Hvala lepa.
2,Hvala lepa.
18,"No, takoj po sprejetju dnevnega reda sem že dal obvestilo, da bomo danes nadaljevali z obravnavo tega zakona."
23,"Je pa tako, da nadaljevanje obravnav tistih aktov, pri katerih smo ostali neusklajeni med zbori, ne uvrščamo na dnevni red kot posebno točko."
31,"To je pač sestavni del procedure, ki se včasih zaključi v okviru ene seje, včasih se del tega postopka odvije tudi v okviru neke druge seje, če se to malo zavleče."
37,"Vendar sem mnenja, da se vse to nanaša natanko na neko določeno točko dnevnega reda in da bi bilo neumestno razpravljati o uvrščanju nadaljevanja razprave oziroma usklajevanja na dnevni red, ker nam to pravzaprav nalaga sama procedura."
40,"Tako da ne glede na to, da tega ni na dnevnem redu, kakor tudi ni bilo ob kateremkoli od prejšnjih nadaljevanj obravnave, bomo to seveda danes obravnavali in tako smo vas obvestili tudi že z enim, morda celo zadnjim dopisom."
6,Tako da glede tega ni problema.
12,Izdelano je tudi že poročilo delovnih skupin in ga boste tudi prejeli.
9,"Toliko o tej zadevi, ki jo bomo seveda obravnavali."
4,Gospod Starman želi besedo.
7,"Demos Koper - Gospod predsednik, kolegice in kolegi."
27,"Predlagam, da uvrstimo na dnevni red pobudo poslancev našega zbora, za katero sem zadolžen, da jo vam predstavim, o odgovornosti in delu zunanjega ministra dr. Dimitrija Rupla."
21,"Predlog je bil posredovan vladi, ministru za zunanje zadeve in poslancem vseh zborov 19.3.1992, podpisal ga je predsednik dr. France Bučar."
15,"Sklicuje se v tem predlogu tudi na člena Poslovnika 232., 233., ki opredeljujeta postopek interpelacije."
29,"V 233. členu je določeno, da če vlada v 15 dneh ne da poročila o interpelaciji, se uvrsti na sejo zbora vprašanje in se o njem razpravlja in odloča."
69,"Mislim, da je vprašanje dela in odgovornosti in organiziranosti v zunanjem ministrstvu v tem trenutku, ko prihajamo - kot pravi dr. Rupel - v drugo bistveno intenzivno fazo naše zunanje politične dejavnosti, skratka menim, da je ta informacija tako pomembna, da moramo razpravljati o dosedanjem delu in zaradi tega prosim, da uvrstimo na dnevni red današnje seje tudi posebno točko: razprava v zvezi z interpelacijo o delu in odgovornosti zunanjega ministra."
2,Hvala lepa.
2,Hvala lepa.
90,"No, rad bi vas obvestil, da je bila ta interpelacija pri nas vložena, da je predsednik skupščine potem odločil, da se za obravnavo interpelacije seveda uporablja nova ustava, ker to ni ena od zadev, za katero velja tisto določilo zakona, ustavnega zakona za izvedbo ustave Republike Slovenije, ki pač pravi v svojem 2. členu, da do konstituiranja državnega zbora in državnega sveta sprejemajo zbori Skupščine Republike Slovenije zakone in druge akte na način in po postopku, določenim z Ustavo Republike Slovenije iz leta 1974 in z njenimi spremembami ter dopolnitvami."
19,"Ker obravnava interpelacije ni sprejemanje zakona ali drugega akta, pač to določilo po mnenju predsednika za interpelacijo ne velja."
8,Zato se seveda smiselno uporabljajo tudi določila poslovnika.
34,"Je pa tako, da za zadeve zunaj območja, ki ga zamenjuje to določilo ustavnega zakona, dela sedanja skupščina kot državni zbor v skladu z ustavo, kar pa pomeni, da obravnava zadeve na skupni seji."
46,"Glede na to, da je potem tudi samo interpelacijo poslal v obravnavo izvršnemu svetu predsednik skupščine in ne predsedniki zborov, kot to sicer določa 232. člen poslovnika, sem mnenja, da če ostanemo pri takem tolmačenju, ne more zbor sam uvrščati na dnevni red obravnave te interpelacije."
34,"Sicer pa, če poslanec Starman vztraja na tem predlogu, sem osebno mnenja, da bi vendarle pred uvrstitvijo na dnevni red ali pa vsaj pred obravnavo te točke, bilo potrebno pridobiti mnenje ustreznih delovnih teles."
28,"V tem primeru je to lahko komisija za pripravo in spremljanje izvajanja poslovnika, če bi se ta nekako priglasila za nepristojno za to zadevo, pa morda ustavna komisija."
4,Tako je moje mnenje.
46,"Zdi se mi potrebno, da sem to povedal, ker bi želel, da zbor deluje tako kot je treba oziroma če so stvari sporne, če se kaže, da so sporne, da se jih predhodno razčisti, preden bi šli v postopke, ki bi jih nam lahko kdo očital."
2,Hvala lepa.
12,"Spoštovana kolegica, kolegi, predsednik ima prav, da mi nimamo tega poslovniško urejenega."
20,"Pri tem je pa treba dodati, da zbori, ki nimajo pravil svojega dela, svojega obnašanja, ta pravila lahko sproti postavljajo."
27,"Očitno je nastala situacija, v kateri v tej skupščini nihče ne prevzema odgovornosti, kako udejanjati ustavne določbe, ki so pred nami in na osnovi katerih že delujemo."
14,"Če takih naporov tu ni, potem je pač zbor dolžan iskati izhod iz sile."
55,"Ta izhod iz sile je danes v tem, da zbor pač mora realizirati nekatere ustavne določbe, omogočiti realizacijo ustavnih določb, in to je s tem, da če nihče od pristojnih teles ne pripravi aktov za tako poslovanje, potem mora zbor z aktom at hoc, od slučaja do slučaja reševati zadeve, ker zadeve je treba reševati."
38,"Zato je moj predlog v tem, da mogoče tule, sedaj, res odločimo, ali to naš zbor naredi ali pa odloži in da možnost komisiji za poslovnik, da z nekim začasnim aktom predlaga vsem trem zborom, da to rešijo."
55,"Nesmiselno pa je, da pristajamo, da vsi trije zbori nekako nadaljujejo delo kot državni zbor, ker potem pristajamo na to, da smo neučinkoviti, da se lahko izigravajo nujna dejanja, ustavna dejanja poslancev, ki jih morajo početi, in prihajamo do tega, da je to prepuščeno volji posameznikov, ali bodo posamezne zadeve v parlamentu obravnavane ali ne."
6,Mi pač imamo dejstvo treh zborov.
28,"Hočeš nočeš je to treba upoštevati tudi pri takih vmesnih odločitvah, dokler ne pridemo do državnega zbora in odločanja v državnem zboru, ki bo popolnoma drugačno kot sedaj."
17,"Zato mislim, da je slepo prenašanje in avtomatično prenašanje zadev, ki gredo državnemu zboru, na skupno sejo."
13,"To ne bo vzdržalo vseh argumentov, ki so tu, namreč, avtonomnost vsakega zbora."
24,"Ta avtonomnost se kaže tudi pri sklicu takih skupnih sej in pri delu takih skupnih sej, zlasti pa pri udeležbi na teh skupnih sejah."
11,"Potem pridemo do tega, da skoraj pristajamo na nespoštovanje ustavnih določb."
16,"Zato mislim, da le moramo danes o tem nekaj reči in se tudi o tem odločiti."
2,Hvala lepa.
2,Hvala lepa.
3,Še gospod Starman.
31,"Meni je žal, da zapravljamo dragoceni čas za proceduralno vprašanje, ki bi moralo biti rešeno, če ne drugače, z nekim začasnim poslovnikom, za prehod iz ustavnega sistema v staro realsocialistično skupščino."
40,"Mislim, da je predsednik skupščine s tem, da je prevzel legitimno vloženo interpelacijo predsednikom vseh treh zborov, v nekem smislu prekoračil pooblastila, ker je enostavno prevzel funkcijo sklicatelja in odločanja o tem, na kakšnem sistemu se bo o tem odločalo."
7,S prof. Bučarjem sem o tem govoril.
8,Tudi on ni trden v tej svoji odločitvi.
7,"Vprašanje je, ali interpelaciji sledi neki akt."
17,"Naš predsednik je prebral, da se uporabljajo ustava in dosedanje poslovniške določbe za zakone in druge akte."
10,"Torej, interpelacija ni samo debata, je tudi izdajanje nekega akta."
15,Tudi braniti se to da iz 2. člena drugega odstavka ustavnega zakona za izvedbo amandmaja.
21,"V celoti pa podpiram razpravo kolega Lukača, ki je popolnoma pravno prakticistično interpretiral sedanji status treh zborov, ki so delovni zbori."
12,"Skupno zasedanje je reprezentančno zasedanje, kjer se odloča samo o izjemnih zadevah."
10,"Delovni, razpravljajoči, garaški del dela se pa opravlja po zborih."
19,Ta garaški del je tudi interpelacija o delu in odgovornosti zunanjega ministrstva kot izjemno občutljive zadeve za ta trenutek.
29,"Zato predlagam, da podprete to idejo in lahko tudi v teku razprave ugotovimo poslovniška vprašanja, torej, da to uvrstimo na naš zbor, ki je ves čas deloval zelo konstruktivno."
2,Hvala lepa.
2,Hvala lepa.
6,Tukaj si dovolim še nekaj besed.
13,"Ne bi se želel spuščati v polemiko s pravniki, ker sam nisem pravnik."
16,"Zato sem tudi že prej dal tak predlog, da naj o tem presodi neko delovno telo."
45,"Sedaj, ko se stvari navajajo, bi opozoril vsaj še na eno stvar, namreč v zvezi s tem, kaj je zaključek interpelacije. 118. člen ustave pravi: ""če po razpravi o interpelaciji večina vseh poslancev izreče nezaupnico vladi ali posameznemu ministru, državni zbor vlado ali ministre razreši."""
4,Tukaj sta dve zadevi.
5,Končna stvar je torej nezaupnica.
4,Nezaupnica ni ravno akt.
8,Jaz si tega ne predstavljam kot akt skupščine.
18,"Tudi v poslovniku med akti skupščine ta stvar ni navedena, če se glede tega lahko sklicujemo na poslovnik."
10,Večina vseh poslancev - ta se po zborih precej težko ugotavlja.
17,"Če gremo po zborih, ugotavljamo, ali je neki zbor sprejel ali ne, ali so vsi trije sprejeli."
19,"Če govorimo o večini vseh poslancev, potem je meni logično, da je to takrat, ko so skupaj vsi poslanci."
26,"Govorim samo o svoji interpretaciji te zadeve, s čimer bi rad povedal samo to, da se mi zdi zadeva sporna, ne pa da imam zanesljivo prav."
8,Končno dejanje te zadeve je eventualna razrešitev ministra.
9,Minister je bil izvoljen na skupni seji vseh zborov.
15,"Postavlja se mi vprašanje, ali bi bilo prav, da je pa potem razrešen po zborih?"
31,"Ta vprašanja se mi pač postavljajo, zato ne bi rad, da gremo na vrat na nos v to zadevo, ker zaradi vseh teh pomislekov se v to ne bi želel spuščati."
34,"Zato predlagam, da zahtevamo od komisije za poslovnik, da poda postopek obravnave interpelacije o delu ministra v najkrajšem možnem času - lahko postavimo tudi neki rok - da bi lahko potem vedeli, kako obravnavati to zadevo."
3,"Prosim, gospod Starman."
6,"Predlagam, da o mojem predlogu glasujete."
31,"Mislim pa, da bo morala ustavna komisija skupaj s komisijo za poslovnik odločati ne samo o tem vprašanju, ampak tudi o številnih vprašanjih, ki se pojavljajo v zvezi s konstruktivno nezaupnico."
6,Tudi ta institut se grobo zlorablja.
34,"To bomo na skupnem zasedanju posebej razčiščevali in mislim, da ne bomo mogli odločati, preden ne bosta ti dve komisiji sprejeli vsaj začasnih pravil igre v zvezi z uporabo ali zlorabo tega plemenitega instituta."
19,"Zato predlagam, da uvrstimo na dnevni red in da v teku razprave razčistimo poleg ostalih vsebinskih tudi proceduralno vprašanje."
21,"To, kar predlaga naš predsednik, je samo odlaganje zadev, za katere bi lahko že predsednik in drugi do sedaj razčistili situacijo."
1,Hvala.
2,Hvala lepa.
4,Gospod Atelšek ima besedo.
8,"Gospod predsednik, spoštovani poslanci, pridružujem se predlogu predsednika."
28,"Mislim, da imamo dovolj točk dnevnega reda, katere so vredne pozornosti in da ne izgubljamo časa z raznimi prepiri in praktično nečistimi zadevami, ki se predlagajo v interpelaciji."
19,"Danes je nejasno, zakaj lahko to pride na dnevni red, zakaj ne more priti na dnevni red tega zbora."
15,"Mislim, da je to obrazložil predsednik našega zbora in zato bom glasoval za njegov predlog."
1,Hvala.
1,Hvala.
2,Gospod Kramarič.
3,Hvala za besedo.
23,"Interpelacija je jasno pravilno vložena, vendar mi v klubu smatramo, da tako kot pravi predsednik zbora, ni razlogov, da bi se danes obravnavala."
12,Interpelacija o nezaupnici naj bi prišla po rednem postopku na dnevni red.
17,"Nekako se tudi strinjamo, da naj bo obravnavana po zborih, tako kot je bilo tudi že rečeno."
2,Hvala lepa.
2,Hvala lepa.
4,Besedo ima gospod Urbančič.
7,Jaz nimam v zvezi z interpelacijo nič.
70,"Pač pa bi postavil vprašanje: ali bi mi tu danes razpravljali kot naš zbor ali kje bi to razpravljali - recimo, če poslujemo že po novi ustavi in izgleda da poslujemo po novi ustavi - potem bi jaz vprašal, kako je možno, da je navadnemu miličniku prepovedano politično udejstvovanje in kako je možno, da potem, dokler je notranji minister v službi te vlade na notranjem ministrstvu, kako se lahko on politično udejstvuje."
2,Hvala lepa.
2,Hvala lepa.
13,"To je verjetno eno od vprašanj za tisto skupno sejo, ki bo popoldan."
4,Besedo ima gospod Kuhar.
4,"Spoštovani, kolegice in kolegi!"
45,"Jaz bom glasoval proti uvrstitvi te točke na dnevni red, kajti argumenti, ki so podani v interpelaciji o delu in odgovornosti ministra za zunanje zadeve, dr. Dimitrija Rupla, me ne zadovoljujejo in me ne prepričujejo o tem, da bi se lahko odločal za njegovo razrešitev."
46,"Hkrati pa menim, da bi tudi komisija za mednarodne odnose morala povedati, ali je gospod minister uresničeval cilje in politiko, ki jo je skupščina oblikovala na področju zunanje politike, ali je delal zoper našo državo, zopet odločitve in cilje ter politiko, ki jo je oblikovala skupščina."
28,"In nenazadnje menim, da so tudi argumenti, ki jih navaja gospod predsednik zadosten razlog, da danes o tej zadevi - na predsednika zbora mislim - ne odločamo in ne razpravljamo."
57,"Na to bi samo to rekel, da o sami uvrstitvi na dnevni red sicer ni dileme, interpelacija mora biti obravnavana, če je vložena, vendar pa kot rečeno, poslovnik, kolikor ga lahko upoštevamo, pač govori, če izvršni svet ne da poročila v roku, ki je določen, se da interpelacija na dnevni red prve seje po preteku tega roka."
22,"Sedajle je vprašanje samo, ali gre za prvo sejo zbora ali skupno sejo, glede na ustavne spremembe, ki so se medtem zgodile."
5,"Predlagam, da opravimo dve glasovanji."
68,"Najprej glasujemo o predlogu gospoda Starmana o uvrstitvi te točke na dnevni red zbora, nato pa bi, če to ne bo sprejeto, potem moj predlog odpade, lahko pa tudi ne, potem bi glasovali o tistem, kar sem predlagal, da zadolžimo komisijo za poslovnik, če pa ta ne bi bila pristojna, pa ustavno komisijo, da nam da svoje mnenje oziroma da nam predloži postopek, kako se te stvari obravnavajo."
37,"Lahko torej tak sklep sprejmemo tudi v primeru, da bo točka uvrščena na dnevni red, ker mislim, da bi bilo prav, da tako mnenje imamo, tudi če uvrstimo to na dnevni red, preden bi pač to obravnavali."
7,Po tem vrstnem redu bi torej šli.
20,"Najprej glasujemo o predlogu gospoda Starmana, da se ta točka, obravnava interpelacije o delu zunanjega ministra, uvrsti na dnevni red."
2,Preverimo prisotnost.
6,Kdo je za predlog gospoda Starmana?
3,Je kdo proti?
4,Se je kdo vzdržal?
5,"Ugotavljam, da predlog ni sprejet."
1,Drugo.
23,"Na glasovanje dajem predlog sklepa, da v zvezi z vloženo interpelacijo zahtevamo od pristojnih delovnih teles razlago postopka, tako kot sem preje formuliral."
5,Kdo je za tak sklep?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
9,Je še kakšna razprava v zvezi z dnevnim redom?
19,"Dajem predlog dnevnega reda na glasovanje; se pravi, da je v taki obliki, kot ste ga prejeli na klop."
7,Kdo je za tak predlog dnevnega reda?
3,Je kdo proti?
2,(1 poslanec.)
4,Se je kdo vzdržal?
2,(1 poslanec.)
10,"Ugotavljam, da je predlog dnevnega reda z večino glasov sprejet."
31,"Kot že rečeno, bomo v okviru te seje opravili tudi nadaljevanje obravnave oziroma ponovno obravnavo predloga zakona o spremembah in dopolnitvah zakona o varstvu naravne in kulturne dediščine, s predlogom zakona."
19,"To bomo opravili takoj, ko boste dobili na klop pisno poročilo delovnih skupin za pripravo predloga za ponovno obravnavo."
63,"Naj povem še to, da v zvezi s predlogom za izdajo zakona o pravniškem pripravništvu in pravniškem državnem izpitu, z osnutkom zakona, ki smo ga obravnavali na 33. seji, da je pač pri tem zakonu Družbenopolitični zbor, ki je ta zakon obravnaval z manjšo zamudo, sprejel le predlog za izdajo zakona, ne pa tudi osnutka, ki pa sta ga sprejela ostala dva zbora."
27,"Glede na to moramo o tem zakonu opraviti usklajevalni postopek in zato predlagam, da izvolimo v skupno komisijo za pripravo sporazumnega predloga k temu zakonu pet poslancev."
10,"Prosim za predloge: Matjaž Jež, Pavšič, Dragovan, Štefančič, Lovšin, Lukač."
5,Je še kakšen spreminjevalni predlog?
5,Dajem tako sestavo na glasovanje.
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je z večino glasov sprejeto."
8,Še eno kratko opozorilo bi vam rad dal.
17,"V zadnjem času se kar pogosto dogaja, da so zaradi premajhne udeležbe članov seje delovnih teles nesklepčne."
31,"Čeprav mislim, da lahko trdim, da je v zadnjem času časovno prekrivanje sej mnogo bolj redko kot je bilo včasih in da je torej tako prekrivanje zmanjšano na najmanjšo možno mero."
67,"Glede na to, da pred uvrstitvijo posamezne zadeve na dnevni red sej zbora, le-te morajo biti predhodno obravnavane v matičnem delovnem telesu - vsaj odločamo v Zakonodajno-pravni komisiji - in da morajo ta delovna telesa oceniti, ali so za obravnavo na sejah zborov izpolnjeni vsi potrebni pogoji, se v skupščini že nabira tako rekoč na zalogo kar precej aktov, ki čakajo na to predhodno obravnavo v matičnih delovnih telesih."
39,"Zato pozivam vse poslance našega zbora, ki so člani delovnih teles, da s svojo udeležbo in aktivnostjo na sejah delovnih teles kar največ prispevajo k njihovemu uspešnejšemu delu, s tem pa hkrati tudi k boljšemu in učinkovitejšemu delu zborov."
57,"Morda samo še ta namig, če so se komu razmere spremenile v tem smislu, da se zaradi nekih posebnih okoliščin zelo težko udeležuje sej delovnih teles bi bilo morda prav, da v svoji stranki, v svojem klubu izrazi željo za zamenjavo, če je dejansko oviran oziroma mu je udeleževanje v delu delovnega telesa, katerega član je, nemogoče."
2,Naslednje obvestilo.
14,"Skupna seja bo ob 15. uri, odmor bo imel naš zbor ob 12. uri."
9,Prehajamo na 1. TOČKO DNEVNEGA REDA - ODOBRITEV ZAPISNIKOV 10.
2,IN 11.
9,DELOVNE SKUPNE SEJE VSEH TREH ZBOROV SKUPŠČINE REPUBLIKE SLOVENIJE.
38,"Osnutka zapisnikov 10. delovne skupne seje, ki se je pričela dne 18.12.1991 in nadaljevala 27.12.1991 ter 15. in 22.1.1992 in 11. delovne skupne seje, ki se je pričela 27.12.1991 in se nadaljevala 15.1., 19.2. in 5.3.1992, ste prejeli."
10,Ima morda kdo na osnutka zapisnikov kakšno pripombo oziroma popravek?
6,Dobili smo že pripombo gospoda Schwarzbartla.
4,"Prosim, če jo razložite."
27,"Jaz sem sicer pisno 4.4.1992 poslal vsem trem predsednikom zborov svojo pripombo na 11. zapisnik seje in sicer na tisti del, ki se nanaša na razpravo 5.3.1992."
22,V zapisniku je po mojem mnenju namreč nepravilno in neprimerno tolmačena moja razprava v zvezi z glasovanjem o pokojninskem in invalidskem zavarovanju.
37,"Tekst, ki je tukaj napisan, ne ustreza dejstvom, zato sem v pisni obliki zaprosil predsednika gospoda Jožeta Zupančiča in s kopijo obvestil predsednika Zbora občin in Družbenopolitičnega zbora, kako mislim, da se mora ta del zapisnika glasiti."
22,"Morda bi vam, ker gradiva nimate ne na klopi niti ga niste dobili, prebral - se pa menda razmnožuje in ga boste dobili."
10,"Prebral bi tisti del, ki je za moje pojme sporen."
12,"Z vsebino zapisnika, ki obravnava razpravo na seji 5.3.1992, se ne strinjam."
16,"Razlog, zakaj je bil poslancu Zbora združenega dela Jaši Zlobcu izrečen opomin, iz zapisnika ni razviden."
7,Prav tako je napačno tolmačeno moje opravičilo.
19,"Zahtevam, da se v zapisniku navede, da je Jaša L. Zlobec med mojo razpravo zavpil ""fašist"" in zapustil dvorano."
19,"Izrečena beseda ""fašist"" je bila tako razločna, da je zapisana tudi na magnetogramu, ki sem ga dobil v avtorizacijo."
28,"Prav tako ni res, da sem se Jaši L. Zlobcu pisno opravičil in tudi ni res, da sem se mu želel opravičiti zato, ker sem ga nenamerno izzval."
34,"Če se prav spomnim, kopije rokopisnega opravičila nimam, ker sem jo oddal predsedujočemu med sejo, sem se želel opravičiti zato, ker sem s svojo obrazložitvijo imenovanega zrevoltiral do takšne mere, da je ravnal nerazsodno."
16,"Zato predlagam, da se sporni tekst glasi: ""Razpravljal je tudi poslanec Zbora občin Ervin Anton Schwarzbartl."
9,Med njegovo razpravo se je slišal glas iz dvorane.
10,"Poslanec Jaša L. Zlobec je zavpil ""fašist"" in zapustil dvorano."
11,Predsedujoči je izrekel opomin poslancu Zbora združenega dela Jaši L. Zlobcu.
12,Kasneje med razpravo je Ervin Anton Schwarzbartl pisno prosil predsedujočega za besedo.
9,"Predsedujoči mu besede ni dal, je pa zaprosilo prebral."
30,"Iz zaprosila je razvidno, da se Ervin Anton Schwarzbartl želi opravičiti za to, ker je Jašo L. Zlobca s svojo obrazložitvijo glasu zrevoltiral do takšne mere, da je ravnal nerazsodno."""
26,"Prepričan sem, da boste na osnovi magnetogramov lahko ugotovili, da je moja pripomba na zapisnik umestna in da gre za bistveno vsebinske poudarke v spornem tekstu."
2,Hvala lepa.
2,Hvala lepa.
29,"Najprej glede tega, to pisno pripombo sem dobil potem, šele med sejo so mi jo prinesli, po tem ko je gospod Schwarzbartl že povprašal, kako je s to zadevo."
15,"Ne glede na to, slišali smo njegov predlog za popravek zapisnika 11. delovne skupne seje."
6,Ta predlog popravka dajem na glasovanje.
2,Poglejmo prisotnost.
9,"Kdo je za to, da se odobri ta popravek?"
3,Je kdo proti?
4,Se je kdo vzdržal?
10,"Ugotavljam, da je z večino glasov ta popravek zapisnika odobren."
9,Na zapisnik 10. delovne skupne seje ni bilo pripomb.
18,"S tem štejem, da je ta zapisnik odobren in z izglasovanim popravkom tudi zapisnik 11. delovne skupne seje."
23,Prehajamo na 2. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO ZVEZNE REPUBLIKE NEMČIJE O UKINITVI VIZUMOV.
7,Predlog zakona je predložila vlada Republike Slovenije.
4,Želi njen predstavnik besedo?
19,"Predlog zakona je bil objavljen v Poročevalcu št. 6, obravnavali sta ga Komisija za mednarodne odnose in Zakonodajno-pravna komisija."
12,Ti dve komisiji sta zboru pisno poročali in k ratifikaciji nimata pripomb.
7,Želi besedo kdo od poročevalcev delovnih teles?
4,Prosim gospod dr. Vivod.
2,Hvala lepa.
7,"Spoštovani predsednik, predsedstvo, spoštovane poslanke in poslanci!"
8,Gre tu pravzaprav za take rutinske potrditve deklaracije.
14,"Namreč, Slovenija je postala država in zato pač poskuša potem svojim državljanom olajšati potovanja."
19,"Namreč enake sporazume ima vsaka država z drugimi državami, zato komisija predlaga, da bi naš zbor ratificiral ta sporazum."
23,"Moram pa povedati to, da verjetno bo to nekaj sto ali nekaj tisoč takih podobnih sporazumov, ki naj bi jih ta zbor ratificiral."
24,"Vsekakor gre tu za pragmatičen pristop, da čim preje to ratificiramo in s tem olajšamo našim državljanom, da lahko potujejo v Zvezno republiko Nemčijo."
5,V tem primeru brez vizumov.
1,Hvala.
2,Hvala lepa.
13,"Opozoril bi na to, da je Zakonodajno-pravna komisija izoblikovala amandma k temu zakonu."
2,Začenjam razpravo.
3,Želi kdo razpravljati?
22,Potem prehajamo na glasovanje o predlogu zakona o ratifikaciji sporazuma med vlado Republike Slovenije in vlado Zvezne republike Nemčije o ukinitvi vizumov.
3,Poglejmo najprej prisotnost.
8,"Opravičujem se za prejšnjo informacijo, ni bila točna."
14,"Amandma je vložen samo k zakonu, ki ga imamo pod naslednjo točko dnevnega reda."
8,Tako da pri tem predlogu zakona ni amandmajev.
8,Glasujemo torej takoj o predlogu zakona v celoti.
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog zakona soglasno sprejet."
20,Prehajamo na 3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED REPUBLIKO SLOVENIJO IN REPUBLIKO FINSKO O UKINITVI VIZUMOV.
5,Predlog zakona je predložila vlada.
4,Želi njen predstavnik besedo?
30,"Predlog je bil objavljen v Poročevalcu št. 6, obravnavali sta ga isti dve komisiji, kot je to veljalo pri prejšnji točki, to je Komisija za mednarodne odnose in Zakonodajno-pravna komisija."
17,"Tukaj ima Zakonodajno-pravna komisija amandma k 4. členu predloga zakona, ki se nanaša na datum uveljavitve zakona."
8,Želi tu besedo kdo od poročevalcev delovnih teles?
3,Želi kdo razpravljati?
4,Potem prehajamo na glasovanje.
9,Najprej glasujemo o amandmaju Zakonodajno-pravne komisije k 4. členu.
3,Kdo je za?.
3,Je kdo proti?
4,Se je kdo vzdržal?
8,"Ugotavljam, da je z večino glasov amandma sprejet."
7,Glasujemo še o predlogu zakona v celoti.
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog zakona soglasno sprejet."
17,Gremo na 4. TOČKO DNEVNEGA REDA - PREDLOG IZJAVE SKUPŠČINE REPUBLIKE SLOVENIJE O PRIZNANJU REPUBLIKE BOSNE IN HERCEGOVINE.
19,Predlog izjave je predložila Komisija Skupščine Republike Slovenije za mednarodne odnose in ste jo prejeli skupaj z njenim poročilom.
8,Ali želi besedo poročevalec komisije za mednarodne odnose?
9,Ali želi o tem povedati svoje mnenje predstavnik vlade?
2,Pričenjam razpravo.
3,Kdo želi besedo?
16,Potem prehajamo na glasovanje o predlogu izjave Skupščine Republike Slovenije o priznanju Republike Bosne in Hercegovine.
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog izjave soglasno sprejet."
18,5. TOČKA DNEVNEGA REDA - PREDLOG ZAKONA O RATIFIKACIJI SPORAZUMA O GOSPODARSKEM SODELOVANJU MED REPUBLIKO SLOVENIJO IN REPUBLIKO HRVAŠKO.
7,Predlagatelj tega akta je Vlada Republike Slovenije.
5,Ali želi njen predstavnik besedo?
6,"Prosim, gospod Jeraj, minister za trgovino!"
6,"Spoštovani predsednik, spoštovani zbor, lepo pozdravljeni!"
22,Naša vlada oziroma ministrstvo za trgovino je imelo 6.3.1992 na Otočcu s hrvaškim ministrstvom za trgovino in z ministrstvom za finance razgovore.
34,"Potem smo sodelovali kot ministrstvo za trgovino še na razgovorih v Zagrebu oziroma smo bili prisotni ob sklenitvi dogovora o ustanovitvi mešanih zbornic med Hrvaško in Slovenijo, to je bilo 30. marca v Zagrebu."
6,Rad vam bi povedal nekaj vtisov.
3,Piše se veliko.
21,"Dosti je stvari, o katerih se človek resno zamisli oziroma ga resno pokoleba, kam vodijo ti odnosi med Hrvaško in Slovenijo."
17,"Moram reči, da se v principielnih odnosih med obema vladama ne kaže tendenca zaostrovanja, pač pa obratno."
34,"To srečanje gospodarstvenikov, ob sklepanju sporazuma o ustanovitvi mešane zbornice, je celo pokazalo, da jim je veliko do tega, da bi se pomirile govorice, ki se pojavljajo v tisku in pa v drugih medijih."
24,"Oni so posebej izrazili začudenje, kako ne uspemo, da bi uradne politike prehitele medije in ne bi dale razlogov za neugodne polemike v javnosti."
2,"Vendar, poglejte."
7,Ta svečani del je potekal kar normalno.
5,S tem ste bili seznanjeni.
16,Po tistem sestanku smo pa imeli delovni razgovor - vodstvi obeh zbornic in tudi ministrstvi za trgovino.
9,"Ugotovili smo nekaj objektivnih razlogov, ki zavirajo naše sodelovanje."
9,"Predvsem je to problem, da Hrvaška nima dosti blaga."
15,"Slovenija bi želela povečati blagovno menjavo, vendar Hrvati ne morejo parirati z ustreznimi količinami blaga."
10,"Druga stvar je, da imamo mi na Hrvaškem velik suficit."
8,Tega suficita se ne da odpraviti čez noč.
19,"En problem je sedaj tisti suficit, ki je bil zatečen ob naši osamosvojitvi oziroma pri uvedbi naše nove valute."
10,"Rečeno je bilo, da je bilo tega okrog 5 milijard."
8,Sedaj se pa ta deficit še stalno povečuje.
12,"Tu je sedaj problem predvsem v tem, ker njihov dinar ni konvertibilen."
38,"Predlagali smo bankam in Banki Slovenije, da najde možnost, da bi ta hrvaški dinar bil konvertibilen oziroma da bi prišel na borzo v takšni ali drugačni obliki in da se najde tudi realen odnos med dinarjem in tolarjem."
10,"Ko bo postavljen realen odnos, potem bo tudi lažje trgovati."
10,"Jasno pa je, da hrvaška stran formalno ne nasprotuje temu."
24,"Praktično bi pa pomenilo, da bi dinar dobil dosti nižjo ceno, kot jo ima sedaj oziroma na kakršnem odnosu vztrajajo hrvaške banke pri menjavi."
11,"Naslednja stvar, ki smo se jo dotaknili, je bil problem premoženja."
14,"Že na Otočcu, ko smo imeli prvi razgovor, je bila večurna diskusija o tem."
28,"Gospod Martinovič je iz Bruslja prinesel informacijo, da v Srbiji vztrajajo, da se vse družbeno premoženje pretvori v državno in da vse državno bo pa stvar delitvene bilance."
22,"Mi smo Hrvatom lepo povedali, da tega principa ne sprejemamo in da vztrajamo na tem, da se družbeno premoženje šteje kot privatno."
8,Okrog privatnega premoženja ni bilo izpostavljenih nobenih vprašanj.
25,"Člani vlade, ki so bili tam prisotni, so smatrali, da bi bilo to pošteno in pravilno in da bi veliko doprineslo k hitrejšemu urejanju odnosov."
25,"Stvar se je potem zapletla v hrvaškem parlamentu ob sprejemanju oziroma ratificiranju tega sporazuma, o katerem mi danes tu razpravljamo, in to mimo volje vlade."
9,"Vlada se je trudila, da pride do te ratifikacije."
6,Poslanci HDZ so pa temu nasprotovali.
41,"Njihovi predstavniki, ki so bili na teh razgovorih 30. marca poleg, so povedali, da je zelo neugodno vplivalo na to, da je Slovenija ostro protestirala proti preletu njihovih letal pri nas in da so se v medijih začele pojavljati razne govorice."
12,"Predvsem pa morate razumeti, da se hrvaško gospodarstvo čuti ogroženo od slovenskega."
16,"Oni so večkrat izpostavili, kako smo mi agresivni, oni pa da v Sloveniji nimajo tega učinka."
13,"Mi imamo tam 1.300 poslovalnic, oni jih imajo v Sloveniji samo okrog 380."
8,To je res zelo neugodno razmerje za Hrvaško.
5,To jih po svoje boli.
22,"Mi smo jim jasno povedali, da je to njihova stvar, da se morajo oni ravno tako prilagoditi kot se prilagaja naše gospodarstvo."
29,"Problem, ki so ga izpostavili Hrvati, je bil tudi ta, da smo Slovenci računali, da se bodo vse stvari zelo hitro rešile in smo vztrajali na zelo podrobnem sporazumu."
27,"Če pa pogledate ta sporazum, pa vidite, da je cela vrsta točk, kjer je povedano, da bo treba določene sporazume, ki urejajo posamezna vprašanja, še posebno rešiti."
16,"Ta sporazum, ki je bil podpisan med obema predsednikoma vlad, je bil pravzaprav narejen kot kompromis."
14,"Mi smo vztrajali na bolj podrobnem, oni so pa hoteli, da je zelo načelen."
14,"Rad bi še povedal, da si mi kot vlada želimo večjo aktivnost obeh zbornic."
10,Te stvari so čisto poslovne in jih morata zbornici usklajevati.
26,"Tudi o tem klirinškem pokrivanju uvoza in izvoza, zaradi zavarovanja plačil bi morale biti zbornice zelo aktivne, da ne bi prišlo do takih ravnovesij, kot so."
28,"Pričakujemo tudi večjo prožnost bank, da bodo vplačila hitreje izvajale in da najdejo slovenske banke način, kako sredstva, ki so na Hrvaškem plačana od podjetij, prenesti k nam."
44,"Ob tej priliki bi povedal še to, da ta sporazum, ki ga naj bi danes sprejel naš parlament, bo kot zakon stopil v veljavo po objavi v Uradnem listu, praktično bo pa prišel v veljavo šele takrat, ko bosta izmenjani noti med obema vladama."
4,To bo hkrati akt.
10,"Gospod predsednik, če bodo vprašanja, sem pa še pripravljen odgovarjati."
2,Hvala lepa.
2,Hvala lepa.
9,Predlog tega zakona je obravnavala komisija za mednarodne odnose.
5,Njeno poročilo ste prejeli danes.
19,"Naj opozorim, da komisija predlaga amandma k 4. členu predloga zakona, ki se nanaša na rok uveljavitve tega zakona."
5,Ali želi poročevalec komisije besedo?
2,Pričenjam razpravo.
3,Kdo želi razpravljati?
3,"Gospod Jug, prosim."
37,"Imel bi pripombo na ta sporazum predvsem zaradi tega, ker se mi zdi, da Republika Slovenija ni pravilno oziroma dovolj dobro emitirala vseh problemov, ki jih ima tačas medsebojno sožitje teh dveh narodov, recimo Hrvatov in Slovencev."
10,"Živim na obali, pa ne bi sedaj hotel spolitizirati stvari."
11,"Ta problem ni pravilno postavljen, spolitiziran in konkretno ni pravilno rešen."
23,"Druga zadeva je pa ta, da obala in Slovenija imata ne samo na področju gospodarskih odnosov, ampak tudi družbena infrastruktura ima določene probleme."
19,"Obala je skupaj s Hrvati gradila bolnico, kjer je bilo 50% tega objekta tudi za potrebe prebivalstva onstran meje."
9,V teh sporazumih ni o tej zadevi nič omenjeno.
4,Gre tudi za šolstvo.
4,Tu to ni omenjeno.
3,Piše gospodarski sporazum.
8,Jaz bi ga razširil tudi na kulturni itd.
15,"Na Hrvaškem so določene šole, kjer jih obiskujejo Slovenci, ker takega profila pri nas ni."
11,"Mi imamo italijanske šole, kjer jih obiskuje tudi ona stran itd."
9,Državi Hrvaška in Slovenija bi take probleme morali reševati.
9,"Gre tudi za problem vode, ki ni primerno rešen."
26,"Predlagam, ne da bi zaviral tega sporazuma, da bi konkretne, zelo strokovne skupine, ocenile, emitirale ta problem in konkretno našim pogajalcem predlagale, kako in kaj naprej."
25,"V nasprotnem primeru se bojim, da bo zopet določene probleme, ki dnevno eskalirajo na tej meji, kot so ribištvo in vse ostale zadeve, reševala ulica."
16,"Zdi se mi, da je to en madež za nas, da prepustimo reševanje teh problemov stihiji."
18,"Druga zadeva je pa ta, ki je zelo problematična, mogoče ni niti za javnost, niti ni uradna tajna."
9,Mi ljudem skozi bančne sisteme še kaj drugega dolgujemo.
18,"Jaz bi bil zelo previden okrog teh zadev, kdo komu kaj dolguje in kdo mora komu kaj dati."
16,"Treba je to resnično ugotoviti in videti, kaj se da napraviti na področju denarništva oziroma vlog."
10,"To je zelo resna zadeva, ker gre za velike denarje."
7,Resnost tega problema bi bila tu umestna.
2,Hvala lepa.
2,Hvala lepa.
2,Gospod Šonc.
2,Hvala lepa.
2,Spoštovani kolegi!
13,"Smatram, da zakon o ratifikaciji sporazuma med Republikama Hrvaško in Slovenijo moramo sprejeti."
19,"Ocenjujem, da tak kot je, bi lahko bil že veliko prej sprejet, ker je precej načelen in ni konkreten."
12,"V zakonu je navedeno, katere sporazume bo treba še sprejeti, bolj konkretizirati."
63,"Zdi se mi, da bi bilo narobe, če ga ne bi sprejeli, ker smo zainteresirani, predvsem na našem področju, za sodelovanje, ki je vedno bilo, posebno Zagreb, in ni nobenega razloga ter potrebe, da bi se stvari reševale na ulici, da bi stvari reševali v medijih, da bi se stvari reševale nestrokovno, da bi se stvari reševale na načine, ki ne pritičejo državljanom."
15,"Gledal sem zagrebško oddajo - okroglo mizo ravno o teh problemih, ki je trajala dosti dolgo."
12,"Moram reči, da so se oni veliko bolj zrelo postavili kot mi."
15,"Jasno in glasno so povedali, da smo dve državi in da ima vsak svoj interes."
11,Interese je treba identificirati in o interesih se je treba pogovarjati.
10,Vsa polemika okrog ribištva in morja se mi zdi nepotrebna.
8,"Sploh ne razumem, za kaj navsezadnje že gre."
14,"Če je Hrvaška država, če smo mi država, moramo spoštovati njihove in naše pravice."
11,"Ravno tako ne razumem te ceremonije, ki jo delajo po Kolpi."
4,Meja je po sredini.
30,"Po tem vzorcu so se začeli pogovarjati naši ribiči, kako bodo lovili na Sotli, ki je samo 10 metrov široka, če lahko trnek vržeš čez, on pa na našo stran."
15,"To so stvari, ki so neprimerne in ne pritičejo državljanom, ki zagovarjajo svoj legitimni interes."
8,"Kjer so interesi skupni, se je treba dogovoriti."
4,"Predlagam, da sporazum sprejmemo."
1,Hvala.
2,Hvala lepa.
4,Gospod Stadler je naslednji.
8,"Spoštovane kolegice poslanke, spoštovani kolegi poslanci, spoštovano predsedstvo!"
16,"Lahko povem, da sem eden izmed poslancev v tem zboru, ki je med najbližjimi hrvaški meji."
11,"Lahko tudi povem, da imam dosti prijateljev in sodelavcev na Hrvaškem."
21,"Dejansko moram priznati, da nas je ta meja, nas obmejne ljudi, govorim v imenu vseh svojih volilcev našega konca, precej prizadela."
12,"Dejstvo pa je, da nas je prizadela bolj kot je bilo potrebno."
40,"Mislim, da je tu dosti kriva tudi naša počasna diplomacija, ki enostavno ni dojela, da smo sedaj dve državi, da smo država Slovenija, da je tam država Hrvaška, s katero bi bilo čimprej potrebno vse odnose korektno in sporazumno urediti."
9,To smo zamudili in zaradi tega se pojavljajo problemi.
27,"Poznam tudi svoje poslanske kolege, mislim, da kolegi iz hrvaškega sabora - tudi skupaj smo se že pogovarjali - in tudi oni, kakor jaz, določenih stvari ne morejo razumeti."
19,"Mi obtožujemo oziroma nergamo nad Hrvati, Hrvati nergajo nad nami, tam kjer sem absolutno prepričan, da ni nobene potrebe."
8,Samo poglejmo si to naše ribištvo na morju.
34,"Ja, če je Hrvaška druga država, če hočejo naši ribiči tam loviti ribe, pač bodo morali neko odškodnino plačati, saj ni več vse skupno, saj ni več vse naše, tako kot smo preje govorili."
15,"Ono je hrvaško, od kjer naprej je hrvaško, kje je pa slovensko, je pa slovensko."
8,In če imamo določene probleme s plačilnimi bilancami.
22,"Gospod minister pravi, da imamo suficit pri izvozu na Hrvaško, Hrvatje pravijo, da imajo Hrvatje ne vem koliko vlog v slovenskih bankah."
33,"Jaz to točno ne vem, podatki so stalno različni, jih slišiš z ene strani, jih slišiš z druge, resnica je mogoče nekje vmes, zaradi tega predlagam, da je treba te stvari čimprej urediti."
14,"Kar se pa tega sporazuma tiče pa apeliram na poslance, da ga čimprej sprejmemo."
21,"Če ima pa kdo kakšen konstruktiven predlog, da bi se še kaj dalo izboljšati, pa mislim, da lahko tudi to podpremo."
1,Hvala.
2,Hvala lepa.
4,Besedo ima gospod Juri.
3,"Spoštovani kolegi, pozdravljeni!"
13,Jaz bi se vsekakor in v celoti pridružil razpravam kolegov Šonca in Stadlerja.
19,"Seveda gre za zelo pomembno odločitev, ki naj bi jo danes sprejeli in ki se tiče ratifikacije tega sporazuma."
6,Res so prisotne tu vse težave.
11,"Vemo, o njih smo govorili z nastankom meje in tako naprej."
33,"Razlika z razpravo kolega Stadlerja je z moje strani le v tem, da jaz pripisujem odgovornost za vse nastale težave in za neustrezne priprave vladi v celoti, sorazmerno z pristojnostmi, ne samo diplomaciji."
21,"Res pa je, da se ve, da pa je Sabor zaenkrat odložil ratifikacijo, torej se ni še opredelil do samega sporazuma."
25,"Res pa je, če bi nastali pomisleki z naše strani do te ratifikacije, mi dejansko bomo samo to storili, da se stvar v celoti zablokira."
39,"Če bomo mi danes, tak kot je, ta sporazum ratificirali, bodo 50% možnosti, da se žoga v teh odnosih totalno umiri in naš prispevek bo tukaj 100% in iz tega bo sledila možnost, da se posamezni problemi seveda rešujejo."
29,"V ta okvir sodi sporazum o ribolovu, ki ga sam gospodarski sporazum zavezuje vladam, sem sodi sporazum, ki ga tudi ministrstvo pripravlja o gospodarskem sodelovanju v obmejnem območju itd."
20,"Marsikatera stvar se bo potem nadalje reševala in mislim, da v tem okviru tudi vprašanje bolnice, tudi vprašanje vodovoda itd."
46,"Seveda, če pa ne bi na tak sporazum pristali, začeli vleči ven neke pomisleke, potem se vse tako zapleta, da niti s hrvaške strani ne bo pričakovati boljših potez in se bodo odnosi zaenkrat tako ohladili in bodo postali res težko rešljivi, tudi na sami meji."
15,"Zato jaz tudi apeliram na to, da danes brez nadaljnjih pomislekov pristanemo na ratifikacijo sporazuma."
1,Hvala.
2,Hvala lepa.
4,Besedo ima gospod Deželak.
6,"Spoštovano predsedstvo, spoštovane kolegice in kolegi!"
37,"Tudi sam izhajam iz podjetja, ki je zaradi specifičnosti, če tako rečem, osamosvojitvenih procesov na Hrvaškem, ki mu je bilo amputirano 45% trga, gre za pivovarno Laško, trga, na katerem smo bili prisotni od leta 1945 dalje."
18,"Zato seveda takšen sporazum podpiram, ne glede na to, da ustrezen sporazum v hrvaškem saboru ni bil sprejet."
37,"Sam jemljem sprejem tega sporazuma v parlamentu te države kot izraz naše dobre volje ali pa če hočete neke državniške modrosti, da se umiri žoga, da vzpostavimo odnose na način, kot je to običajno med civiliziranimi državami."
21,"Ne glede na to, da je ena izmed partnerjev, v tem primeru Republika Hrvaška, v vojnem stanju in to moramo upoštevati."
14,"Vendar bi rad opozoril na en problem, problem suficita v trgovinski bilanci z državo."
35,"Namreč stališče monetarnih oblasti, Banke Slovenije v tem primeru, za katerega sam osebno smatram, da je zelo racionalno, izrecno postavlja tezo, da se ti saldi avtomatično ne bodo transferirali ali pa monetizirali v tolarske zneske."
50,"Se pravi, da dokler se ne vzpostavijo normalni odnosi, bi podjetja morala izhajati iz striktnega upoštevanja določil ""barter poslov"" ali ena za ena, blago za blago, čeprav seveda to pomeni prenos razmerij v prejšnje stoletje ali še dlje v zgodovino, vendar upoštevati moramo dejstvo, da je ta država v vojni."
60,"Torej, problem, ki ga vidim je v tem, da se avtomatično, dokler ne vzpostavimo seveda tržnih tečajev teh dveh valut, dveh samostojnih držav, avtomatično suficitni saldi slovenskih podjetij na nerezidenčnih računih ali na računih podjetij, ki so jih slovenska podjetja ustanovila na Hrvaškem, prav zaradi teh namenov, da olajšajo trgovinske posle, ti saldi se avtomatično ne bodo spreminjali v tolarske."
6,Zato vidim v tem določeno nevarnost.
23,"Potem vidim tudi problem večanja denarne mase na Slovenskem, torej tolarske denarne mase, kar pa seveda si niti slučajno ne bi smeli dovoliti."
2,Hvala lepa.
1,Hvala.
3,Še kdo želi?
4,Besedo ima gospod Atelšek.
12,"Osebno podpiram, tudi razpravljalce, da sprejmemo takšen predlog, kot nam je predložen."
6,Rad bi pa izrazil nekaj stvari.
21,"Mislim, da je pripravljenost Slovenije, ne samo naroda kot takega, ampak tudi slovenskega poslovnega sveta, dovolj velika za sodelovanje s Hrvaško."
17,"Mislim pa, da na oni strani niso prisotne take želje, ne glede na to, da je vojna."
5,Tudi med vojno smo ljudje.
25,"Kot sem videl v hrvaškem parlamentu, kako se obnaša HDZ do tega, tako da jih je moral opozoriti predsednik vlade, da si delajo sovražnika tu."
10,Pribežnikov smo imeli 30.000 in vsi so bili toplo sprejeti.
17,"Zato bi opozoril te hrvaške jastrebe, da naj ne delajo razdorov in da se jim bomo uprli."
18,"Ne bomo klonili nobeni zadevi, ki bi nam škodovala, niti ne bomo zahtevali takih, ki bi njim škodovale."
34,"Zato predlagam, da bi morali urediti zapadli saldo, da bi morali danes sprejeti sklep, da je vlada dolžna, da te stvari uredi na bazi dolarja, obveznosti z naše strani in obveznosti iz njihove strani."
12,"Namreč ne verjamem, da bo dinar - tolar, lahko šel tudi v bodoče."
27,"Mislim, da bi bilo treba celotno poslovanje urediti ali na pariteti dolarja oziroma na dolarski vrednosti ali na marki ali kakorkoli, ker drugače stvari ne bodo ""štimale""."
27,"Smatram, da je to največji problem sedaj odprtega dolga, prav tako pa bi bilo treba tudi postaviti vprašanje našim izvoznikom na Hrvaško, kako praktično prodajajo brez pokritja."
5,Pa še nekaj bi vprašal.
15,"Zanima me, ali je vse blago odprto s strani Hrvaške za prodajo na slovenske trge?"
29,"Prosim, da se ne bi slepili, da ne bomo tako prišli kot Srbi, ki so rekli, mi vam bomo prodajali avtomobile, vi pa nam vse ostalo, kar mi potrebujemo."
23,"Torej, če je enakopravnost trgov, torej tudi z naše strani jaz nisem videl, da je kje omejitev, potem zahtevamo neomejitve tudi pri njih."
23,"To kar slišim, da bi neke koridorje delali in ne vem kaj v zamenjavo; jaz mislim, da so to sanje duševno bolnih Hrvatov."
30,"V odprti Evropi si to dovoljujejo, da bodo prihajali na te trge, Slovenija je odprta in evropska dežela in bo taka ostala, zato si želi tudi take odnose z njimi."
31,"Mislim, da ni samo vojna kriva temu, ampak da je njihov ta družbeni sistem, ki je vprašljiv, koliko je drugačen od prejšnjega, ta je tisti, ki dela te zdrahe nasproti sosedom."
14,"Zato smatram, da bi bilo v redu, pokažimo to dobro voljo, podprimo ta sporazum."
21,"Mislim pa, da je naša zahteva najmanj takšna, da želimo biti najmanj enakopravni partnerji v igri, ki jo imamo z njim."
2,Hvala lepa.
1,Hvala.
5,Besedo ima gospod Borut Razdevšek.
3,Hvala za besedo.
6,"Spoštovano predsedstvo, spoštovane kolegice in kolegi!"
27,"Osebno podpiram ta sporazum, ki je pred nami, ker pač tudi določa, da se vsa razmerja na posameznih področjih med državama, da se urejajo z medsebojnimi sporazumi."
55,"Edino kar me moti, je pa ta aneks št. 1, kjer se pa natančno odredi, da je možno v skladu s četrtim odstavkom 3. člena odrediti plačilo prelevmanov, kot je to določeno za uvoz iz tretjih držav, to velja za kmetijske proizvode in izdelke in pod točko 2., da se začasno omeji izvoz določenega blaga."
55,"To pomeni, da kljub temu, da se bodo vsa razmerja, pač na vseh področjih, posameznih področjih urejala z medsebojnimi sporazumi, je pa v aneksu natančno navedeno, da je možno odrediti prelevmane in začasno omejiti izvoz določenega blaga, kar mislim da potem ni v skladu s tem duhom, ki naj bi ga ta sporazum pač obravnaval."
2,Hvala lepa.
2,Hvala lepa.
4,Besedo ima gospod Partljič.
31,"Ker se tako rekoč z vsemi strinjam, bom rekel samo to, da so bila vprašanja naslovljena vladi, mislim okoli suficitnosti in okoli trga oziroma enakopravnosti trga, kar je kolega Atelšek postavil."
26,"Drugače pa mislim, da poleg tega, da nekako reč racionaliziramo, ohladimo, sem prepričan, da če ta sporazum sprejmemo, da pokažemo tudi eno superiornost pri celi stvari."
22,"Predvsem pa mislim, da je dobro, da doslej nismo nič razpravljali, mi ne o HDZ-ju, ne o slaboumnih ali zelo pametnih Hrvatih."
38,"S tem to postane njihova stvar, da o tem govorijo in tudi o ubežnikih, mislim, da se to nas popolnoma nič ne tiče pri tej stvari in da so sedaj oni na potezi, da to med seboj razčiščujejo."
25,"Jaz mislim, da je treba ta sporazum sprejeti in da poleg vsega bomo še na nek način superiorni in bo žoga tam, kjer mora biti."
13,"Da so pa stvari odprte, to se pa bo verjetno reševalo po resorjih."
2,Hvala lepa.
3,Še kdo želi?
4,Besedo ima Franci Feltrin.
50,"Zanima me, tukaj ko preberem: ""prosto gibanje delovne sile, izvajanje prostorov, subjektov ene države pogodbenice ter drugo prosto gibanje ljudi."" To ""prosto gibanje"" me zanima, če je usklajeno z zakonom o gibanju na državni meji, tako kot je recimo na italijanski, madžarski ali pa avstrijski, ali bo to posebna pogodba."
4,Besedo ima gospod Jug.
19,"Samo na prejšnjo stvar, ko sem govoril o teh tokovih, bi samo še to dodal, da se boljše razumemo."
37,"Ko govorimo o bilanci ali pa o gibanju rečem tega stanja s Hrvati, potem bi želel, da bi enkrat ta parlament dobil celotno bilanco, da se ne pogovarjamo, recimo, samo o delnih saldih, kot je Atelšek povedal."
11,"So nekatere stvari o katerih mi niti ne vemo, da obstajajo."
32,"In ko se pogovarjamo o teh zadevah do Hrvaške, potem moramo imeti celoto tukaj, da vidimo sploh, kaj se dogaja, kdo komu in zakaj, ne parcialno, ker parcialno pomeni tudi delati napake."
23,"Ko bomo pa celotno sliko dobili, se mi pa zdi, da bo pozicija malo drugačna kakor je v tem momentu, tudi za razgovore."
8,"Zato bi želel, da pride tista celotna bilanca."
21,"Sedajle, če se izražam malo realsocialistično, od združenega dela in od privat ljudi, ti tokovi, potem pa dajmo govoriti o celoti."
1,Hvala.
8,"Besedo ima dr. Glavič, potem pa gospod Gros."
1,Spoštovani!
48,"Tudi jaz se pridružujem temu, kar pravi gospod Jug, ta bilanca je seveda čisto drugačna, če v njo vključimo turistično gospodarstvo in drugo neblagovno menjavo, ki je morda res v tem trenutku nižja kot je normalno, vendar se bo prav gotovo popravila, če bo situacija za to ugodna."
17,"Mi vemo, da je že v lanskem letu ta izmenjava bila, vsaj na področju Istre, dokaj velika."
14,"Mislim, da je to seveda naložba v neko bodočnost, ki jo je treba podpreti."
38,"Mi vemo, da je Hrvaška v vojnem stanju, da ji grozi odvzem četrtine ali celo več ozemlja, da se zaradi tega prav gotovo čuti ogroženo, saj ji je propadla več kot tretjina gospodarstva in to je treba razumeti."
27,"Jaz tudi razumem, da so ti nacionalizmi, ki so tam še vedno zelo močni, delno kot obrambni, delno tudi kot napadalni, da vplivajo na odločitev hrvaškega Sabora."
94,"Z veseljem ugotavljam, da pri nas ta zadeva popušča zaradi tega, ker pač nismo več v tem smislu ogroženi in verjamem, da bo tudi pri njih, ko se bo stvar normalizirala, prišlo do omilitve teh ekstremnih sil in zato je treba pač počakati na to, da se ta vročica izdivja in v tem smislu jaz tudi razumem nekatere ukrepe naših oblasti, nekaterih ministrstev, ki niso pravočasno ukrepali, kot pravimo, torej niso delovali, ravno v tem smislu, da pač niso želeli razburjati ali pa postavljati problemov pred sosede, v trenutku ko imajo take velike težave."
13,"In zato se pridružujem tistim, ki skušate razumeti situacijo in blagodejno vplivati nanjo."
20,"Ne strinjam se s tistimi, ki skušate v tem trenutku situacijo zaostrovati, ker to ne vodi k nekemu pametnemu cilju."
34,"Verjamem, da se bomo z njimi lahko sporazumevali ne samo na takem nivoju kot se danes države evropske skupnosti, ampak na boljšem nivoju, saj smo sosedje in smo dolgo let živeli v skupni državi."
14,"Verjamem, da bomo našli ne samo skupen jezik, ampak tudi nadpovprečno dobre medsebojne odnose."
1,Hvala.
1,Hvala.
2,Gospod Gros.
16,"Jasno je, da državi, ki hočeta sodelovati, morata imeti nek dogovor, sporazum, pogodbo ali karkoli podobnega."
15,"Vendar mislim, da je tu napisano nekaj stvari, ki lahko našo državo stanejo nepredvidenih zapletov."
19,"Ne strinjam se s tistimi, ki trdijo, da so taka opozorila nepotrebno zapletanje, kot je pravkar povedal gospod Glavič."
26,"Pri vsaki pogodbi se moraš trdo pogajati, da lahko potem pogodbo pošteno in vestno izpolnjuješ in da nimaš kasnejših problemov s popravljanjem eventualno napačno sprejete pogodbe."
9,"Mislim, da se tega gospod Glavič prav dobro zaveda."
12,"V tej luči moramo gledati razprave, ki se odvijajo v tem parlamentu."
56,"Liberalna stranka se ne strinja s tako odprtimi postavkami, kot je v 1. členu navedeno na 2. strani: ""ki bodo zagotovile prosto gibanje blaga, storitev, naložb, denarja, kapitala, gibanja ter zaposlitev ključnega osebja, pravnih oseb, prosto gibanje delovne sile za izvajanje storitev subjektov iz ene pogodbenice v drugo ter prosto gibanje ljudi, ki nimajo zaposlitvenega značaja""."
5,Tukaj je vse preveč odprto.
25,"Določene stvari se recimo z državo, ki je trenutno še v vojni, ne morejo tako odprto pisati, ker sicer tudi naša država vstopa v vojno."
16,Praktično se vojno stanje prenaša iz tiste države preko tako odprtih pogodbenih postavk v našo državo.
12,"Ne da bi kakorkoli hotel omalovaževati sosednjo državo, vendar, to je dejstvo."
34,"Tudi 3. člen je pravzaprav podlaga za tisti odlok, ki sem ga danes zjutraj še enkrat omenil, ko govori o oproščenosti plačila carine in drugih pristojbin z enakim učinkom, razen plačila stroškov carinskega postopka."
40,"V bistvu je to uvajanje nekakšnega enotnega slovensko-hrvaškega trga, in kasneje, ker to v bistvu mislijo narediti z vsemi državami bivše Jugoslavije, to je bilo v tej uredbi dosti jasno napisano, je v bistvu to uvajanje jugoslovanskega trga v življenje."
18,"To pomeni, da imamo nekakšno skupnost neodvisnih držav, ki svoje odnose urejajo na trgovski ravni na ta način."
8,Zato se mi s tem ne moremo strinjati.
17,"Mi lahko za vsak posel sklenemo pogodbo, ne moremo pa že kar apriorno sklepati nekega prostega trga."
26,"Prosti trg bi bil smiseln, če bi ga ustanovili tudi z drugimi državami naše soseščine, ne pa samo s tistimi, od katerih smo se mukoma ločili."
7,Imam nekaj pripomb na izvajanje gospoda ministra.
15,"Res je, da imamo mi suficit, zlasti tisti suficit, ki je nastal takoj po osamosvojitvi."
21,"Vendar se ve, da je za ta suficit in za to vlečenje oziroma nereševanje tega problema nekdo v tej državi kriv."
47,"Osebno približno vem, kdo je kriv, vendar pričakujem od vlade, da bo povedala, kdo je kriv, da se takrat te zadeve niso tako uredile, in da enkrat vemo za te krivce, da jih ne bomo kar naprej fetišizirali in smatrali, da so dobri gospodarji in dobri vladarji."
18,"Dejstvo je tudi, da se deficit Hrvaške proti Sloveniji povečuje, vendar je to posledica nepravilnih odločitev naše vlade."
35,"Naša vlada je z raznimi izjavami in tudi z raznimi odloki pospeševala ustvarjanje suficita Slovenije napram Hrvaški, tudi z raznimi obljubami, da bo šel eventualen suficit v delitveno bilanco oziroma da se bo takrat uredilo."
72,"Glede trgovanja in glede plačila ter odnosa dinar-tolar bi se morala naša vlada postaviti na stališče, da pač trguje tisti, ki ima denar, ki lahko nekaj kupi, ne pa da bo nekdo prodajal nekomu, ki nima denarja in ki ne more tega plačati ter se potem obesi na lastno državo, češ, vi ste sprejeli tak predpis, sedaj mi pa plačajte tisto robo, ki sem jo tej državi na osnovi tega sporazuma dobavil."
42,"Naša država bi morala prepustiti kurz borzi, da se ustvari realen tečaj tolarja, dinarja in vseh teh valut, s katerimi bomo poslovali, ali pa naj se menjava izvaja na osnovi neke dogovorjene trdne valute, ali npr. evropske valute ecu ali kaj podobnega."
29,"Nesmiselno se mi pa zdi pogovarjanje o tem, kaj je družbeno premoženje oziroma družbena lastnina in da se to šteje po naši varianti kot privatno, po srbski kot državno."
7,"Mi vemo, da to premoženje ni privatno."
19,"Če bi bilo to premoženje privatno, mi ne bi imeli v tem parlamentu takih problemov z zakonom o lastninjenju."
5,"Mi vemo, da probleme imamo."
13,Mi te družbene lastnine ne moremo kar čez noč pretransformirati v privatno lastnino.
12,"Torej, na ven ne moremo nastopati, češ, da je to privatna lastnina."
1,Ni.
11,"To je družbena lastnina, in ve se, kaj je družbena lastnina."
11,Tako sprenevedanje naše države nas lahko veliko stane v nadaljnjih pogovorih.
4,Zato sem to omenil.
29,"Gospod minister, ko ste govorili, češ, da hrvaški parlament ni sprejel tega sporazuma zaradi tega, češ da je Slovenija preveč ostro protestirala zaradi preletavanja letal in drugih podobnih zadev."
12,Verjetno je bila mišljena tudi morska meja in meja med obema državama.
25,"Moram povedati, da je to le en del tistega našega zunanjepolitičnega obnašanja, ki ga nekateri označujemo kot inferiorno obnašanje naših predstavnikov napram predstavnikom drugih držav."
21,"Če neka sosednja država krši naš zračni prostor, je to groba kršitev in je treba na tako grobo kršitev ostro reagirati."
31,"Če se v hrvaškem parlamentu izgovarjajo, češ da smo pregrobo in preostro reagirali - jaz namreč trdim, da smo premilo reagirali - je to milo rečeno neodgovorno in nerazumno ravnanje poslancev tega parlamenta."
19,"Napako, ki jo je naredila njihova lastna država, prevaliti na sosednjo državo, je točno to, kar sem prej povedal."
12,"Strinjam se, da bi morale gospodarske, obrtne ipd. zbornice voditi večjo aktivnost."
7,Vendar pa dvomim v uspešnost mešane zbornice.
27,"Mislim, da bi vsaka zbornica morala biti aktivna, in hrvaška in naša, in da bi morale dobro sodelovati, mešana zbornica pa kakšnega posebnega uspeha ne bo prinesla."
3,Glede bančnih vlog.
7,Verjetno gre za Ljubljansko banko v Zagrebu.
19,"Rekel bi, da bi naša država morala voditi bolj odločno politiko, kajti to banko je pravzaprav podržavila država Hrvaška."
29,"Vzela ji je določene kompetence in zato naj tudi nosi svoj del odgovornosti in naj si kar sebi pripiše to, da pač ne morejo izplačevati hranilnih vlog svojim komitentom."
12,"Mislim, da bi vlada morala ta 1. in 3. člen ustrezno predelati."
37,"Sicer je še par stvari, ki se mi zdijo malo sporne, zlasti zadnji odstavek 3. člena, s katerim je pravzaprav postalo vse nekako odprto in pogodbeno nedoločljivo; in pa v 8. členu, ko govori o javnem dolgu."
14,"Ne vem, kaj ima v meddržavni pogodbi delati javni dolg ene ali druge države."
23,"Mislim, da ni razumnih razlogov, da bi ta javni dolg prihajal notri, zlasti ko niti ne vemo, ali ga sploh imamo ali ne."
6,Ostali členi se mi zdijo sprejemljivi.
8,"Zato sem tudi zjutraj reagiral, kako bom glasoval."
5,Sedaj bi morali predlagati amandmaje.
31,"Mi, poslanci na to nismo bili pripravljeni, ker smo računali, da bi se še dalo skleniti, da je to npr. I. faza in da bi potem v debati določene stvari razčistili."
17,"Kasneje, ko bi dokončno sprejemali ta zakon, bi pač predložili amandmaje, v kolikor ne bi bilo popravljeno."
14,"Zato predlagam, da si vzamemo čas, da določene stvari še predebatiramo in eventualno popravimo."
2,Hvala lepa.
25,"Še tole bi rad povedal, da se mi zdi tisto prosto gibanje delovne sile in ostalih v nasprotju z zakonom o tujcih v Republiki Sloveniji."
2,Hvala lepa.
2,Gospod Zakonjšek.
2,Spoštovani zbor!
20,"Gospod Gros je predlagal, da bi poskušali oblikovati amandmaje in potem preko amandmajev doseči spremenjen in dopolnjen tekst tega sporazuma."
17,To debato o tem sporazumu razumem tako: ali ga sprejmemo v predloženem tekstu ali ga pa ne.
5,Ni amandmajev na ta tekst.
46,"Vse, kar sedaj razpravljamo - in verjetno bodo še razprave v tej smeri, tudi jaz imam nekaj vprašanj, samo sedaj nočem, ker sem si vzel čas samo za repliko - je lahko samo napotilo vladi, da bo ob sporazumih, ki so tu predvideni, upošteva to razpravo v parlamentu."
12,"Sicer pa mislim, da je sporazum lahko ali sprejet ali pa odklonjen."
2,Hvala lepa.
9,"Gospa Jelka Barlič, pomočnica ministra za trgovino ima besedo."
4,"Spoštovani predsednik, spoštovani zbor!"
7,Želela bi odgovoriti na dosedanjo razpravo poslancev.
26,"Izhajala bi pa iz tega načela, da je Slovenija postala samostojna država, ki urejuje gospodarske in druge odnose s sosednjimi državami na osnovi sporazumov, meddržavnih sporazumov."
25,"Vsebina teh sporazumov pa ureja tako gospodarsko področje kot tudi druga področja, na osnovi katerega se krepi družbenoekonomski razvoj ene in druge podpisnice tega sporazuma."
24,"Sporazum o gospodarskem sodelovanju med Slovenijo in Hrvaško je načelen sporazum, izdelan je po modelu sporazumov, ki jih podpisujejo Evropske države in druge države."
29,"In razlika od teh sporazumov do našega predloženega sporazuma je v tem, da smo vgradili na določenih področjih specifiko, ki je odraz našega 45-letnega skupnega življenja v nekdanji Jugoslaviji."
25,"Namreč sporazum napotuje k izdelavi parcialnih sporazumov, tako plačilnega sporazuma, sporazuma o gibanju zaposlenih, o vprašanju reševanja socialnega statusa zaposlenih, vprašanje šolstva in tako naprej."
46,"Glede na to, da sta v teh odnosih Hrvaška in Slovenija udeleženi z zelo visokim deležem, več kot 56%, to so zadnji podatki, tako na področju prodaje, kot tudi nakupov, menim, da je te zadeve treba urediti na ta način in jih konkretizirati s posebnimi sporazumi."
1,Dalje.
24,"Želela bi opozoriti, namreč je očitek, da vlada v tem času od osamosvojitve pa do danes, ko smo predložili ta sporazum, ni storila dovolj."
8,"Želela bi poudariti, da je bilo veliko narejenega."
14,"Tudi ni bilo tako razumljeno, da Hrvaška vlada ni ratificirala sporazuma oziroma hrvaški sabor."
49,"Šlo je samo za to, da se niso strinjali zaradi velikega paketa zakonov, ki so jih predložili na sabor 26. marca, da bi v tem paketu obravnavali tudi sporazum o sodelovanju z Republiko Slovenijo, ampak so predlagali, da se to uvrsti v redno proceduro na prvo sejo njihovega sabora."
29,"Namreč, to lahko podkrepim tudi z anketo, ki jo je opravila Gospodarska zbornica Hrvaške in je 125 velikih hrvaških podjetij povprašala, ali želijo nadaljevati gospodarsko sodelovanje z našo državo."
4,Odgovor je bil pritrdilen.
2,Še več.
18,"Ocenili so, da na sedanjo oziroma 45-letno vez, ki nas je vezala, da je treba te zadeve nadaljevati."
28,"Edina pripomba, ki je bila, je pa ta, da bi morala, torej Republika Hrvaška glede na situacijo v kateri se nahaja, bi morala določene panoge svojega gospodarstva zaščititi."
8,To pa dopušča tudi aneks k temu sporazumu.
16,Ta aneks k temu sporazumu je usklajen s 24. členom splošnega sporazuma o trgovini in carini.
17,"To je tudi odgovor gospodu Razdevšku, ki je imel določeno pripombo k temu aneksu k temu sporazumu."
38,"Dejstvo je, da je načelo našega sporazuma, kot tudi sporazuma, ki ga podpisujejo države v okviru Evropske skupnosti, načelo cone svobodne trgovine in menim, da je bila to tudi zahteva našega gospodarstva in ne nazadnje tudi vas poslancev."
25,"Ta 24. člen dopušča torej tudi določene izjeme, ki pa ne veljajo do tretjih držav in tako je ta člen oziroma ta sporazum tudi opredeljen."
32,"Glede širokosti sporazuma oziroma posameznih členov v tem sporazumu, bi pa dala samo ta odgovor: menim, da če smo pristopili in sprejeli načelo cone svobodne trgovine, moramo ta člen tudi tako oblikovati."
17,"Namreč, s parcialnimi sporazumi, ki so izvedbeni akti k temu načelnemu sporazumu, se pa ta okvirnost konkretizira."
24,"In če mi dovolite, bi vas na koncu rada informirala še o vodenih aktivnostih v okviru operacionalizacije tega sporazuma o gospodarskem sodelovanju s Hrvaško."
29,"Tako je ministrstvo za trgovino na osnovi tega že podpisanega sporazuma doseglo, da je vlada Hrvaške odpravila kontingentiranje blaga, ki nam je povzročalo ogromne probleme, zlasti še zadnji mesec."
26,Načeloma je že pred ratifikacijo sporazuma sprejeto načelo prostega pretoka blaga kljub še veljavni uredbi o prepovedi izvoza v Slovenijo in druge republike za nekatera živila.
31,"Namreč tudi živila lahko gredo v Slovenijo; seveda je tu treba pridobiti ustrezno soglasje ministrstva za trgovino, prav tako tudi obvezna pridobitev ustreznih dovoljenj pri raznih kooperacijskih poslih in tako naprej."
49,"Poleg tega moram seznaniti poslance, da v okvir vodenih aktivnosti ministrstva za trgovino sodi tudi predložitev vladi odloka o obveznem evidentiranju premoženja poslovnih enot, ki jih imajo slovenska podjetja na območjih bivše Jugoslavije oziroma poslovnih enot, ki so locirane v Republiki Slovenije, matična podjetja pa so v drugih republikah."
16,To poročilo bo obdelala Služba družbenega knjigovodstva in bo nared tja do konca junija letošnjega leta.
29,"Ministrstvo za notranje zadeve je v tem času opravilo tudi številne druge aktivnosti, ki odpravljajo zlasti vitalne probleme, ki so se porodili z vzpostavitvijo meje med Hrvaško in Slovenijo."
21,Tako je npr. v pripravi pobuda za meddržavni dogovor o prehajanju državne meje slovenskih in hrvaških državljanov samo z osebnimi izkaznicami.
47,"V pripravi je sporazum za eksteritorialno mejno kontrolo v železniškem prometu; v pripravi je sporazum za vračanje oseb čez mejo; v pripravi je sporazum za prehod čez mejo za dvolastnike, dnevne migrante in delni tranzit potnikov; v pripravi je sporazum za določitev mejnih prehodov in njihove kategorizacije."
28,Ravno tako je v pripravi sporazum o obmejnem in turističnem prometu ter obmejnem prometu lastnikov nepremičnin in sporazum o obmejnem gospodarskem sodelovanju - skupaj z ministrstvom za zunanje zadeve.
38,"V pripravi je tudi vrsta številnih sporazumov iz upravnega področja notranjih zadev: o dvojnem državljanstvu, o osebnih stanjih, o priznavanju javnih listin, o delovnih in poslovnih vizah, o varstvu osebnih podatkov, tretmaju begunskih dokumentov in še in še."
19,Na področju ministrstva za kmetijstvo in gozdarstvo: 26. marca je bil predložen Republiki Hrvaški sporazum na področju morskega ribištva.
22,"Sprejeta je bila deklaracija o sodelovanju Republike Slovenije in Republike Hrvaške na področju veterinarstva, dogovor o sodelovanju ribiških družin v obmejnih vodah."
17,Ministrstvo za varstvo okolja predlaga in so pripravljene že delovne teze meddržavnega sporazuma s področja vodnega gospodarstva.
28,"Vprašanja s tega področja se navezujejo na vodno gospodarsko izgradnjo, hidrološke meritve, na posredovanje hidroloških podatkov kvalitete vode, urejanje vodnega režima in druge problematike s tem v zvezi."
24,"Ministrstvo za energetiko: podpisana je pogodba o prodaji kondenzatov s strani Nafte Lendava in Ina Zagreb, ki je bila podpisana koncem januarja letošnjega leta."
27,"Namreč, rada bi vas spomnila na tisti veliki problem, ki se je pojavil koncem lanskega leta, ko je praktično Ina zahtevala plačilo nafte - kondenzatov - v konvertibilni valuti."
13,V pripravi je revizija sporazuma o izgradnji skupne atomske elektrarne iz leta 1970.
13,Ministrstvo pripravlja tudi informacijo o problemu neplačevanja električne energije in skladiščenja jedrskih odpadkov.
23,"Nadalje bi tu v svojem izvajanju poudarila samo tiste pomembne zadeve, ki konkretizirajo ta sporazum oziroma, ki se nanašajo tudi na vašo razpravo."
17,"Ministrstvo za delo skupaj z ministrstvom za družino, zdravstvo in socialno varstvo, pripravlja sporazum o socialni varnosti."
14,"Ta bo rešil vprašanje pokojninskega in invalidnega zavarovanja, zdravstveno zavarovanje, otroško varstvo, socialno varstvo."
21,"Posebej je pripravljen že sporazum o zaposlovanju, o obmejnem zaposlovanju in delovno pravnem statusu detaširanih delavcev in zavarovanja za slučaj brezposelnosti."
12,Podpisan je tudi sporazum o medsebojnem pobotanju terjatev glede plačila zdravstvenih obveznosti.
15,Cel kup aktivnosti je bilo že opravljenih tudi na področju ministrstva za promet in zveze.
1,Nadalje.
14,Ker je eden od današnjih razpravljalcev omenil kako je s šolanjem in tako naprej.
17,Ministrstvo za šolstvo in šport je skupaj z ministrstvom za kulturo pripravilo protokol o medsebojni nostrifikaciji spričeval.
6,Toliko morebiti v odgovor nekaterim poslancem.
13,Odgovor gospodu Grosu na 2. oziroma na 3. člen sem podala že uvodoma.
32,"Namreč, gre za to, da je ta člen oblikovan na osnovi 24. člena splošnega zakona o trgovini in carinah in ga povzemamo v celoti tudi v naš predlog sporazuma o gospodarskem sodelovanju."
35,"Kar pa se tiče prostega gibanja ljudi, ki nima zaposlitvenega značaja, pa bi želela pojasniti, da se to nanaša na ljudi, strokovnjake, ki sodelujejo pri realizaciji določenih projektov, ki potekajo v eni ali drugi državi."
2,Hvala lepa.
31,"Jaz bi zdaj vseeno prekinil sejo; že za l5 minut zamujamo s to pavzo, da jo ne bi prekrili, samo da vas evidentiram: gospodje Atelšek, Partljič in Gros bodo potem replicirali."
19,"Ja, 45 minut, lepo prosim, da se držimo, se pravi, da ob l3.00 uri ponovno začnemo z delom."
4,Spoštovane kolegice in kolegi!
6,"Predlagam, da nadaljujemo z našo sejo."
22,Ostali smo pri 5. TOČKI DNEVNEGA REDA - PRI PREDLOGU ZAKONA O RATIFIKACIJI SPORAZUMA O GOSPODARSKEM SODELOVANJU MED REPUBLIKO SLOVENIJO IN REPUBLIKO HRVAŠKO.
14,"Prijavljene imam tri za repliko na to, kar je govorila pomočnica ministra, gospa Barličeva."
5,Prvi ima besedo gospod Atelšek.
15,"Eni so mi rekli, naj bi bil bolj liberalen, da sem bil prej nekako ekstremen."
6,Pri tem me motita dve stvari.
11,Tekoče odpravljanje vsakodnevnih problemov je predpogoj za dograjevanje z nekim sporazumom.
6,Ta verjetno najbolj moti celo situacijo.
15,"Država bi morala biti tista, ki bi ustvarila pogoje, da se bo gospodarstvo lahko vključevalo."
2,Samo to.
6,"Mislim, da to mora biti predpogoj."
7,"Glede sodelovanja 120 anketiranih, ali so pripravljeni."
18,"Država mora narediti pogoje za tako vključevanje, in se bo vsakdo, ki bo imel ekonomski interes, tukaj vključeval."
15,"Mislim, da moramo iz čiste ekonomije - tako kot z Avstrijo, Italijo - izhajati tudi pri Hrvaški."
5,Imam pa samo eno vprašanje.
24,"Gospod Tudjman, predsednik Hrvaške, je na našem področju naredil oziroma spremljevalci ali on, že dva ""karambola"" z eno smrtno žrtvijo in zopet eno poškodovano."
11,Kdo je kriv za takšno divjanje po teh naših siromašnih cestah?
18,Ali se je sploh potrebno v takem spremstvu poditi po naših skromnih cestah in ogrožati življenja naših Slovencev?
11,"Res me zanima, ali res potrebuje toliko avtomobilov, da ga spremljajo?"
17,"Rad bi ta odgovor, ker me tudi volilci oziroma ljudje okrog mene sprašujejo, za kaj pravzaprav gre."
14,"Dvakrat je že bilo, tretjič rado pride in potem se bodo te stvari dogajale."
21,"Nisem še doživel, da se je nekemu tujemu voditelju tu pri nas to naredilo, ravno njemu še je sedaj že dvakrat."
1,Hvala.
2,Hvala lepa.
4,Gospod Gros je naslednji.
11,"Moram povedati, da se te stvari večkrat na naših cestah dogajajo."
9,"Npr., evropski opazovalci so v Kranju povozili eno punčko."
12,"To so nerazumne zadeve, ki jih naše ministrstvo za notranje zadeve dopušča."
12,"Danes, na žalost, bomo imeli na tapeti kot možnega predstojnika te službe."
21,"Gospa, vi ste rekli: ""če smo sprejeli načelo svobodne trgovine med Hrvaško in Slovenijo."" Moram ugotoviti, da tega načela nismo sprejeli."
4,V tej skupščini ne.
10,To načelo je nekako nepooblaščeno v Bruslju obljubljal gospod Kučan.
14,"Lepo prosim, da s takimi ne prihajate sem, ker bomo imeli samo proceduralne zaplete."
19,"Kar so se v Bruslju pogovarjali, mi ne moremo imeti kot pogoj oziroma kot referenco za sprejem takega sporazuma."
19,"Istočasno bi še enkrat ponovil, da je zakon o tujcih v nasprotju s tem papirjem, ki ga imamo tukaj."
7,Zaradi tega je vprašljivo izvajanje tega dogovora.
19,"Na to sem opozoril in prosim, da to preštudirate, da ne bomo kasneje imeli kakšnih zapletov v naši državi."
7,"Upam, da boste to vzeli na znanje."
21,"Ko ste govorili, da je to načelni sporazum, moram ugotoviti, da v nekaterih elementih je, v nekaterih je pa zelo precizen."
20,"V nekaterih elementih ni tako načelen, ampak točno določa, kaj se bo moralo v kasnejše pogodbe vnesti in kaj ne."
2,Hvala lepa.
1,Hvala.
3,Gospod minister Jeraj.
6,Želel bi pojasniti še par stvari.
8,Včeraj je bil sprejet dogovor o ulovu ribe.
17,S tem naj bi se končal ta konflikt med ribiči oziroma bi se odprla možnost ulova rib.
18,"Hrvati nikakor niso pristali na ulov bele ribe, pač pa je sporazum samo za 3.000 ton plave ribe."
17,"Argumenti ""da je malo bele ribe"" so bili zadostni razlog tudi za našo stran, da ni vztrajala."
16,"Gospod Gros načenja neke stvari načelne narave, ki so potrebne tehtnega razmisleka oziroma iskanja teh rešitev."
18,"Slovenija se je pač razvijala teh 70 let, zadnjih 45 let pa še bolj intenzivno, v okviru Jugoslavije."
5,Naše gospodarstvo je temu prilagojeno.
13,"Sedaj se srečujemo z vsemi pomanjkljivostmi, ki jih je naš dosedanji razvoj prinesel."
4,Nam je Hrvaška najbližja.
3,Najdaljša meja je.
10,Zapiranje meje s Hrvaško ima odraz tudi na naše gospodarstvo.
10,"Če se spomnite, so Hrvati od začetka zahtevali carinsko unijo."
6,Načelo svobodne trgovine je blažja oblika.
8,Ima več možnosti usklajevanja kot pa carinska unija.
30,"Nam se je to zapiranje, ko so Hrvati začeli uvajati kontingente, pokazalo na tržišču s tem, da so se nekateri proizvodi začeli hitro dražiti, ker jih je bilo pač manj."
6,Tisti tradicionalni tokovi so se pretrgali.
11,"Hočem povedati, da zapiranje nima samo dobrih učinkov, ampak tudi slabe."
33,"Glede ""družbeno-privatno"", to je bilo v razgovorih mišljeno tako, da mi zahtevamo, da se smatra naše premoženje na Hrvaškem kot privatno, ker Srbi in drugi vztrajajo, da je to družbeno velja kot državno."
8,"Rekli smo, da na to nikakor ne pristanemo."
13,"Če hočete imeti dobre odnose z nami, sprejmite enak tretma kot za privatne."
7,"Ni pa to isto, da se razume."
6,Karakter imovine ostane takšen kot je.
22,"Glede dnevnega reševanja sem prej poudaril, da mi dnevno rešujemo, ampak, da pričakujemo tudi od zbornice in od bank, da dnevno rešujejo."
14,"Mi kot vlada lahko usklajujemo, dajemo iniciative, vodimo regulativo, ne pa dnevno operativnih nalog."
27,"S tem bi tudi hotel odgovoriti, da sprejemamo izziv, in da je normalen Grosov predlog po čim večji širini barterjev oziroma da čimbolj sproti zapiramo blagovno menjavo."
55,"Apeliral bi na vas, na vse poslance, da ne vztrajate na amandmajih k sporazumu, ker bi to pomenilo odklanjanje sporazuma, pač pa, da se te pripombe, ki ste jih dali, oblikujejo v priporočila ali zahteve vladi, da jih uresničuje v skladu z nadaljnjimi razgovori o sprejemanju sporazumov, ki so predvideni na osnovi tega osnovnega sporazuma."
2,Hvala lepa.
2,Hvala lepa.
4,Gospod Starman ima besedo.
4,Spoštovane kolegice in kolegi!
7,Jaz ne bom razpravljal o vsebini sporazuma.
7,Ocenjujem ga kot eno od možnih rešitev.
39,"Mislim, da imajo prav tisti razpravljalci, da se tudi v tem sporazumu kaže naša pogajalska inferiornost in da dejansko vse poteze nasproti Hrvaški vleče Slovenija in ničesar in nobene iniciative ne prepušča, da bi karkoli predlagala tudi sosednja republika."
43,"Ker je gospod minister omenil, da je bil včeraj usklajen tekst sporazuma o ribištvu, moram posredovati našemu zboru faks zasebnih ribičev, ki odklanjajo tak sporazum, ker štejejo, da so oškodovani in da slovenska država ni na pogajanjih v Zagrebu za njih dosegla ničesar."
17,"Gre namreč za to, da v dosedanjih pogajanjih praktično ni bilo definirano, kaj predstavlja pojem bela riba."
66,"Naši ribiči jasno trdijo, da se oni ne zavzemajo, da bi lovili brancine, zobatce in te drage ribe, ampak druge morske sadeže, kot jih oni tukaj lepo imenujejo, da bi uspela država dobiti šesto ton tudi tovrstne ribe oziroma morskih sadežev, torej šesto ton in sicer 80% folpov, to so muzgovci, sipe in 20% škarponadov, to je za brodet, divjačino, kot so psi, raže in podobno."
28,"Torej, tukaj ne gre za dragoceno belo ribo, ki jo stalno nekako izpostavljajo naprej Hrvatje, ki cenijo zlasti belo ribo, kot sem že poudaril, brancin in tako naprej."
30,"Dejstvo pa je, da naš družbeni sektor - Delamaris - živi praktično od plave ribe, s katero dosega tudi precejšen izvoz, medtem ko vsi privatni ribiči praktično živijo na tovrstnih morskih sadežih."
50,"Zato bi jaz apeliral na ministrstvo, da poskusi še enkrat, da bi hrvaški strani prikazali, da lahko s kontrolo ugotavljajo, da ne gre za lovljenje dragocenih belih rib, ki jih tudi Hrvatom primanjkuje, ker jih ilegalno prodajajo Italijanom na morju in na razne druge ilegalne načine odtujujejo in državo oškodujejo."
12,"Iz tega razloga razumem ministra Rudolfa, da hoče narediti vsaj delni red."
50,"Pri nas je pa možna popolna kontrola, v bodoče bo vedno kontrola na odkupnih mestih oziroma na tistih, kjer se bo tehtalo in tako naprej in mislim, da bi morali en napor narediti, da bi od tisoč, kolikor je bilo predlagano, vsaj šesto, kot je tukaj želja naših ribičev, naredili."
16,"Moram tudi povedati, da je za jutri napovedan protestni shod in zaprtje mejnega prehoda v Dragonji."
1,Hvala.
1,Hvala.
7,Gospod Matjaž Jež je preje hotel besedo.
6,Ne vem ali je še aktualno?
1,Hvala.
4,Želi še kdo razpravljati?
3,Prosim gospod Gros.
35,"Na predlog ministra dajem predlog sledečega sklepa vam v glasovanje: ""Sporazum o gospodarskem sodelovanju med Republiko Hrvaško in med Republiko Slovenijo ne more biti temelj za kakršnokoli zvezo držav ali celo skupno državo."" Hvala lepa."
2,Hvala lepa.
4,Še kdo želi razpravljati?
1,(Ne!)
3,Potem zaključujem razpravo.
3,Prehajamo na odločanje.
10,O predlogu gospoda Grosa bi glasovali kot o dodatnem sklepu.
7,Najprej bomo glasovali o samem predlogu zakona.
3,Poglejmo najprej prisotnost.
11,Najprej glasujemo o amandmaju komisije za mednarodne odnose k 4. členu.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
11,"Glasujemo še o predlogu zakona v celoti, skupaj s sprejetim amandmajem."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
44,"Glasovati moramo še o predlogu sklepa, ki ga je predlagal gospod Gros, in to v takem besedilu: ""Sporazum o gospodarskem sodelovanju med Republiko Slovenijo in Republiko Hrvaško ne more biti temelj za kakršnokoli zvezo držav ali skupno državo."" Glasujemo torej o tem predlogu sklepa."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
20,Prehajamo na 6. TOČKO DNEVNEGA REDA - PREDLOG ZA IZDAJO ZAKONA O SPREMEMBI ZAKONA O FINANCIRANJU JAVNE PORABE S PREDLOGOM ZAKONA.
16,"Predlagatelji zakona so poslanci vseh treh zborov Skupščine Republike Slovenije, v našem zboru gospod dr. Vivod."
7,Gospod Vivod želi besedo v imenu predlagateljev?
1,Prosim.
4,"Spoštovano predsedstvo, spoštovani zbor!"
16,"Ljubljanske občine so me pooblastile, da vam predočim problem okrog sprejetja zakona o financiranju javne porabe."
17,"Namreč, mi smo zadnjič z zakonom sprejeli, da 90% dohodnine pripada mestu Ljubljana, 10% pa pripada občinam."
40,"Mi pa vemo, da po ustavi so občine še vedno izvajalci oziroma so odgovorne za izvajanje teh temeljnih nalog, in sicer gre tu za naloge iz zakona o zemljiščih, o kmetijskih zemljiščih, iz zakona o obrambi, potem zakona o denacionalizaciji."
6,Dohodnina predstavlja občinam približno 58% dohodkov.
19,"S tem, če mi v Ljubljani odstopimo ta visok odstotek - 90% dohodnine - občine praktično ne morejo več normalno poslovati."
6,Mi razumemo likvidnostne težave mesta Ljubljane.
32,"Kdo pa teh likvidnostnih težav nima, vsak jih ima; tudi vsak osebno lahko ima likvidnostne težave in mi nismo odgovorni za politiko mesta Ljubljane, če ne zna s tem denarjem pravilno gospodariti."
5,Ampak to ni predmet tega.
45,"Jaz bi samo to rekel, da vse skupščine so sprejele ta amandma in predlagajo, da je treba vseeno nekaj mestu Ljubljana dati in sicer 40% dohodnine, medtem ko naj pa 60% dohodnine pripada občinam, ki so dolžne, da izvajajo izvirne naloge, ki jih nalaga ustava."
18,"Jaz bi lepo prosil poslance, da nam pomagajo pri rešitvi tega problema in da glasujejo za ta amandma."
2,Hvala lepa.
2,Hvala lepa.
43,"Predlog zakona je bil objavljen v Poročevalcu št. 4. Pisno mnenje o predlogu za izdajo zakona s predlogom zakona je dala vlada, ki zakona ne podpira in meni, da ni primerno spreminjati navedenega zakona oziroma določenega razmerja razporeditve dohodnine med republiko in občine."
9,Želi v zvezi s tem stališčem besedo predstavnik vlade?
1,Prosim.
47,"Zakon o spremembi zakona o financiranju javne porabe, ki ga je predložil gospod Vivod, se nanaša na drugi odstavek 41. člena zakona, po katerem naj bi se razporeditev dohodkov iz naslova dohodnine med mestom Ljubljana in občinami in med Obalnimi občinami in Skupnostjo obalnih občin razdelila drugače."
10,Vlada Republike Slovenije do tega predloga ni imela pozitivnega mnenja.
41,"Na seji odbora za proračun in javne finance, ki je matični odbor za ta zakon, je bil pa sprejet nov tekst predloga zakona, po katerem naj bi se ta razmerja med občinami in mestom in občinami in Obalno skupnostjo urejala dogovorno."
22,"S tem bi namreč preprečili, da bi vsakokrat, ko bi se to razmerje na nek način porušilo, bilo potrebno spreminjati ta zakon."
20,"Zato vlada ne nasprotuje tem predlogom, kot so podani v predlogu odbora za proračun in javne finance s tem amandmajem."
42,"Hkrati je danes odbor ponovno obravnaval zakon in stališče vlade do teh amandmajev, kjer je bilo opozorjeno na to, da je treba do uveljavitve teh dogovorov med občinami le sprejeti neko prehodno ureditev in tudi ta odbor za proračun predlaga tak amandma."
2,Hvala lepa.
2,Hvala lepa.
11,"To je bilo zaenkrat samo stališče vlada, potem bomo odprli razpravo."
25,"Predlog za izdajo zakona so obravnavali: odbor za proračun in javne finance. kot matično delovno telo, Zakonodajno-pravna komisija, Komisija za strategijo nacionalnega in regionalnega razvoja."
7,Poročilo vseh teh delovnih teles ste prejeli.
35,"Opozoril bi vas na to, da ste danes dobili dodatno poročilo odbora za proračun in javne finance, z dodatnim predlogom amandmaja in pa da ste dobili tudi mnenje vlade na amandmaje k temu predlogu zakona."
7,Želi kdo od poročevalcev delovnih teles besedo?
41,"Če najprej pogledamo kakšne amandmaje imamo tukaj: k predlogu zakona so jih predlagali: odbor za proračun in javne finance k 1. in 2. členu ter amandma za novi 2. člen, danes pa še en dodatni amandma za četrti odstavek 2. člena."
17,"Potem je pa predlagala amandma tudi komisija za strategijo nacionalnega in regionalnega razvoja, namreč novi 3. člen."
17,"Zakonodajno-pravna komisija pa predlaga redakcijski popravek pri 1. členu, ki naj se upošteva pri končni redakciji besedila."
8,Ta popravek se verjetno nanaša na uvodno besedilo.
22,"Torej, če bo sprejet amandma na ta 1. člen, bo verjetno amandma Zakonodajno-pravne komisije brezpredmeten oziroma ni amandma, ampak le redakcijski popravek."
2,Začenjam razpravo.
5,Gospod Vivod se je prijavil.
8,Jaz bi samo omenil glede izvajanja gospe Ferleževe.
17,"To se nanaša samo na ljubljanske občine, na pet Ljubljanskih občin, nikakor pa ne na Obalne občine."
27,"Drugo, da se mi danes pogovarjamo okrog - da se mi dogovarjamo, kako bomo to delili, ko je zakon že zafiksiral to, mislim, da to je čisto brezpredmetno."
35,"Bi morali takrat reči v zakonu, da se ljubljanske občine z mestom dogovarjajo, ne pa da je zakon trdo določil 90% za mesto in 10% za občine, ki imajo izvirne naloge in jih morajo izvrševati."
1,Hvala.
1,Hvala.
5,Gospod Kuhar ima naslednji besedo.
4,"Kuhar Ivan, občina Ljubljana-Moste-Polje."
10,"Spoštovane kolegice in kolegi, jaz bi v bistvu obrazložil glas."
11,"Glasoval bom ""za"" spremembo in dopolnitev zakona o financiranju javne porabe."
22,"Hkrati vas pravzaprav obveščam, da nasprotujem novim amandmajem odbora za proračun in javne finance in se sploh sprašujem glede dela tega odbora."
36,"Na prvi seji se ni opredelil, na drugi seji je opredelil svoje amandmaje, ki so bili na nek način usklajeni tudi z ministrstvom za finance in na naketere v bistvu pristaja tudi vseh pet ljubljanskih občin."
25,"Danes smo pa dobili ponovno poročilo, kjer se pa govori, da odbor na sugestijo vlade republike dopolnjuje svoj amandma iz dodatnega poročila z dne 9.3."
14,"Mislim, da je to malce domala neresna zadeva tak način obravnave in oblikovanja poročila."
121,"Tako kot gospod dr. Vivod zastopa interese ljubljanskih občin, jih zastopam tudi jaz, ker mislim, da je razmerje 60:40 - 60 v korist občin in 40 v korist mesta - v sedanjem trenutku edino pravično in pa sprejemljivo, saj ljubljanske občine opravljajo domala še večino svojih pristojnosti in dolžnosti, razen tistih seveda, katere so bile s sprejetjem novih zakonov v tej skupščini prenešene bodisi na republiko, ali tistih, katere so bile s posebnim dogovorom na ravni mesta Ljubljane prenešene na nivo mesta Ljubljane, pri čemer bi moral povedati tudi to, da so vse ljubljanske občinske skupščine, torej vseh pet občin, sprejele svoje dogovore o oblikovanju in razporejanju sredstev javne porabe, da so sprejele tudi svoje proračune, dočim mesto Ljubljana tega proračuna ni sprejelo."
56,"In hkrati seveda, ko danes berem v časopisu, da bo proglasitev mesta Ljubljane in promocija za glavno mesto države Slovenije stala 4,5 milijona slovenskih tolarjev, če ne še več, se sprašujem seveda, od kje ta denar za tako potratno in veliko manifestacijo, kot je po oblikovanju na Izvršnem svetu skupščine mesta Ljubljane včeraj bila tudi sprejeta."
50,"Tako da menim, da je prav, da dokler ne prenesemo ali odvzamemo vseh pristojnosti občinam in dokler ne bomo imeli novega sistema lokalne samouprave - in to bo trajalo še najmanj dve, tri leta - da pač zagotovimo ljubljanskim občinskim skupščinam sredstva za izvajanje tistih nalog in tistih pristojnosti, ki jih imajo."
16,"Zato bom seveda glasoval ""za"" predlog za izdajo zakona in spremembe zakona o financiranju javne porabe."
2,Hvala lepa.
2,Hvala lepa.
4,Gospod Starman ima besedo.
13,"Torej, jaz ne bi razpravljal o problemu financiranja javne porabe v mestu Ljubljana."
35,"Naročilo imam iz Obalne skupnosti, da podprem stališče vlade, to tudi osebno mislim, da je pravilno, in smo v zvezi s financiranjem javne porabe v zvezi z zakonom, ki je bil sprejet, to tudi podprli."
24,"Dejstvo je, da ta problem ostaja zaradi neurejenih statusnih zadev občin in do 31.12.1993, kolikor je rok, bo morala biti urejena tudi lokalna samouprava."
18,"Do takrat pa bi bilo treba doseči dogovor, ampak dogovora ne bo, ker je malha premajhna za vse."
14,"Zato predlagam, da ostane zakonska norma, tako kot smo izglasovali, če ne doseže dogovora."
11,"Torej, podpiram predlog matičnega odbora, ki ga je podprla tudi vlada."
1,Hvala.
2,Hvala lepa.
4,Želi še kdo razpravljati?
4,Besedo ima gospod Zakonjšek.
4,"Gospod predsednik, spoštovani zbor."
52,"Podpiram predlog, da se sredstva delijo v odnosu 60:40 iz enostavnega razloga, ker kolikor sem informiran, vem pa za občino Ljubljana Vič-Rudnik, da je že tudi sprejela proračun, da se je opredelila do tako imenovanih skupnih nalog in tega financiranja na podlagi pogovora, ki se je oblikoval znotraj ljubljanskih občin in mesta."
38,"Ne bi bil zato, da se avtomatično prenesejo večja sredstva na nivo mesta, ker to mesto v ničemer ni dokazalo, da je sposobno ta sredstva racionalno uporabiti; med ostalim gre tudi za to kar je rekel gospod Kuhar."
2,Hvala lepa.
2,Hvala lepa.
4,Besedo ima gospod Rojec.
6,"Gospod predsednik, spoštovane poslanke in poslanci."
18,"V zvezi s to dilemo se meni pojavlja nekaj vprašanj pa bi prosil, če se da nanje odgovoriti:"
30,"prvič, ali bo s spremembo zakona kaj manj sredstev zbranih v republiškem proračunu in če jih bo, koliko bi to pomenilo v denarju, če se ta sprememba v zakonu sprejme;"
18,"drugič, v kolikor bi v republiškem proračunu nastal zaradi tega primanjkljaj, kdo bo sredstva v republiškem proračunu pokril;"
1,tretjič.
34,"Mi vemo kako so pred leti reševali vprašanja v mestu Mariboru med mestom in občinami, pa se seveda meni tudi postavlja vprašanje, kako da na podoben način ne zna tega problema rešiti mesto Ljubljana."
1,Hvala.
2,Hvala lepa.
7,"Je še kdo, ki bi želel razpravljati?"
4,Besedo ima gospod Šonc.
1,Spoštovani!
20,Postavil bom naslednje vprašanje: Ljubljana je postala prestolnica prvič v svoji zgodovini in ima iz tega naslova marsikaj za narediti.
44,"Ne bom našteval, saj to veste in če je za to zadolžena mestna skupščina oziroma mestna vlada, potem ji moramo to možnost dati, ker drugače bo treba sredstva dobiti od nekje drugje in v tem primeru jaz predvidevam, da se bo povečal republiški proračun."
51,"Če pa je to dogovor za skupne objekte, za skupna vlaganja in ne vem kaj, med občinami, kar pa dvomim, da bo možno, ker občine so birokratske inštitucije in tam je z zakonom sprejeto, in tu je dogovora zelo malo ali pa skoraj nič, potem je ta predlog pravzaprav drobljenje sredstev."
1,Hvala.
1,Hvala.
4,Besedo ima gospod Kuhar.
2,Glede dogovora.
21,"Ljubljanske občine so sprejele dogovor, v katerem so opredelile skupne mestne naloge in za te se obvezujejo tudi, da jih sofinancirajo."
48,"Vendar mesto Ljubljana zaradi blokade in odločanja v mestni skupščini, zaradi nemoči vlade, do tega trenutka ni sklicalo seje oziroma seja je sklicana za jutrišnji dan, na kateri naj bi obravnavali šele osnutek proračuna in osnutek dogovora oziroma po vrstnem redu, prvo osnutek dogovora, potem pa osnutek proračuna."
14,Vse občine so pa že sprejele in tudi te obveznosti v svojih dogovorih potrdile.
1,Hvala.
4,Še kdo želi razpravljati?
4,Besedo ima gospod Grošelj.
39,"Tudi v manjših regijah imamo nekatere skupne inštitucije in seveda nismo prišli pred poslance, da bi jih prosili, da to uredimo preko zakona o javni porabi, ampak to poskušamo na en civiliziran in normalen način te zadeve seveda urediti."
35,"Zato seveda smatram, da ni potrebno spreminjati zakona o financiranju javne porabe, da pa seveda naj se občine dogovorijo z mestno skupščino, pač ugotovijo ustrezen obseg potrebnih sredstev in ga določijo z njihovim medsebojnim dogovorom."
12,Se bodo pač gospodje skupaj usedli in nekaj časa tudi temu namenili.
7,Zato bom seveda glasoval za vladni predlog.
1,Hvala.
10,"Ni več prijavljenih, zato razpravo zaključujem in prehajamo na glasovanje."
6,Prosim še za odgovore na vprašanja.
16,"Če dovolite, sprememba zakona se nanaša na drugi odstavek 41. člena zakona o financiranju javne porabe."
68,"Tu je določeno, da se za financiranje nalog javne porabe, ki so z ustavo in zakonom določene kot izvirne naloge mesta oziroma regionalne skupnosti, pripada mestu Ljubljana in Skupnosti obalnih občin Koper, za čas do uveljavitve novih predpisov o lokalni samoupravi, naslednji del dohodnine, ki pripada občinam z ustreznega območja po odloku o razporeditvi določenih prihodkov med republiko in občinami: mestu Ljubljana 90%, Skupnosti obalnih občin Koper 16%."
8,"To je ta odstavek, ki se sedaj spreminja."
20,"Predlog poslancev se nanaša na to, da se mestu Ljubljani tu prepušča samo 40%, če bi sedaj še enkrat preverila."
75,"Glede na to, da je že enkrat bilo na predlog ljubljanskih poslancev sprejeto to dopolnilo zakona v lanskem decembru, v višini 90%, sedaj pa prihaja z novo rešitvijo 40%, je bila v predlogu odbora za proračun najdena, rekla bi, neka vmesna rešitev, in sicer v tem smislu, da občine z mestom oziroma regionalno skupnostjo dosežejo dogovor o razporeditvi dela dohodnine med seboj in ko ta dogovor sprejmejo, ga posredujejo in bo SDK tako praznila prihodke."
19,"To pomeni amandma odbora za proračun, to pomeni, da čim to občine dosežejo, predložijo SDK-ju in lahko začnejo izvajati."
45,"V primeru, da pa ta dogovor ni dosežen, kot je ocenjeno v primeru obalne skupnosti, pa predlagamo ta nov amandma oziroma odbor za proračun danes na sugestijo vlade, da če ta dogovor ni sprejet, velja rešitev po zakonu, ker neka rešitev pa mora biti sprejeta."
11,"V zvezi z vprašanjem, če to karkoli vpliva na republiški proračun?"
4,V ničemer ne vpliva.
10,"To je tistih 40% dohodnine, ki v načelu pripada občinam."
10,Tu pa določamo koliko teh 40% pripada mestu oziroma občinam.
2,Hvala lepa.
2,Hvala lepa.
5,Besedo ima gospod Ivan Vivod.
9,"Jaz moram to povedati, da mesto nima izvirnih nalog."
6,Izvirne naloge po ustavi pripadajo občinam.
39,"Drugo, mi smo se z mestom dogovorili, da financiramo skupaj šolstvo, predšolsko vzgojo in tudi za to denar dajemo, gre pa tu za denacionalizacijo, gre tu za kmetijska zemljišča in za obrambo, ki pa jih mora občina sama financirati."
9,In mi ne moremo iz teh 10% to financirati.
16,"Mi dajemo mestu še vedno 40%, 60% pa si zadržimo, če bi to, kar predlagamo, obveljalo."
15,"Nemogoče je pa tako tolmačenje: sprejmi zakon, potem pa se pojdi dogovarjat, kaj boš dobil."
4,To ne more biti.
12,"Če je občina izvirno financirana, potem mora občina tudi te dohodke imeti."
12,"Jaz sem prej poudaril, da 58% se napaja občinski proračun iz dohodnine."
6,"In zdaj, kaj pomeni le 10%?"
11,"To se pravi, da mi potem lahko zapremo vrata, da nehamo."
23,"V Ljubljani je še zaenkrat pet občin in tako dolgo dokler ne bo nove lokalne samouprave mislim, da se moramo držati nekih zakonov."
9,"To se pravi, tisto kar eksistira, se mora financirati."
22,"Ko bo pa nova mestna občina, pa itak pade potem v občinske meje in se bo vse skupaj financiralo iz enega žaklja."
26,"Zaenkrat, ko pa smo mi dolžni te stvari urejati, pa mislim, da smo upravičeni tudi do sredstev, da lahko po ustavi in po zakonih izvajamo naloge."
1,Hvala.
1,Hvala.
2,Gospod Zakonjšek.
2,Hvala lepa.
7,Rad bi opozoril še na eno okolnost.
21,"Občine so vse, ne vem, morda katera ni, sprejele svoje proračune na osnovi teh razmerij, o katerih je govoril dr. Vivod."
10,Mesto iz mnogih razlogov ni uspelo spraviti skozi svojega proračuna.
24,"Če se sprejme to, kar je tu predlog oziroma če se ne sprejmejo amandmaji oziroma se vzpostavi isto stanje, bodo padli vsi občinski proračuni."
7,"Tako, da se zavedamo o čem glasujemo."
6,Občinski proračuni na področju mesta Ljubljane.
1,Hvala.
2,Hvala lepa.
5,Minister Jeraj je želel besedo.
16,"Jaz se oproščam, gospod Vivod je bil eden od predlagateljev tudi prejšnje spremembe, da je 90%."
12,"Moram tako povedati veste, ker sem bil do nedavnega podpredsednik mestne vlade."
5,V čem je osnovni problem?
14,"Mesto ima izvirne pristojnosti na področju urbanizma, na področju komunale in na področju planiranja."
6,To so izvirne pristojnosti po ustavi.
3,Gre po amandmajih.
9,Zdaj seveda po novi ustavi bo seveda to drugače.
4,To ne velja več.
1,Tako.
10,Ampak so bile pa prenešene na mesto cele vrste dejavnosti.
10,"Med njimi tudi družbene dejavnosti, ki porabijo 60% vsega denarja."
9,"Zdaj pa poglejte, problem je praktično čisto v tem."
12,"Občine želijo, poudarjajo občinske probleme, mesto pa naj bi urejalo skupne probleme."
6,In to je sedaj tisti problem.
18,"In ker so nespretni v dogovarjanju, se oproščam, ne bi rad posebej nobenega kritiziral, je nastal ta problem."
15,"Vendar dohodnina, kot vir prihodka proračunskega prihodka, predstavlja absolutno gledano samo nekaj več kot 60%."
18,"To se pravi, da občinam še vseeno ostane iz drugih prihodkov, pa še teh 10%, sorazmerno dovolj sredstev."
13,"Do sedaj je bilo tako, da je 90% dobilo mesto, 10% pa občine."
12,"Skupaj vse občine 10%, ker je pač del dejavnosti šel preko mesta."
9,"Seveda, ker se ne sporazumejo, je tukaj en problem."
14,"Vendar jaz mislim, da bi morali mi vztrajati na tem, da se morajo dogovoriti."
25,"Ni to prav, da je eno mesto razbito na toliko občin, ker nova zakonodaja o lokalni samoupravi pravzaprav striktno zahteva, da morajo biti mesta enotna."
13,"S tem jaz mislim, da sem dal dosti pojasnil v čem je problem."
2,Se oproščam.
1,Hvala.
1,Hvala.
4,"Še gospod Vivod, prosim."
17,"Namreč, vse ljubljanske občine prispevajo v mestni proračun za šolstvo, za predšolsko vzgojo in za vse drugo."
3,To mi plačamo.
12,In iz tega žaklja mestna občina milostno deli potem denar na občine.
4,To je samo promet.
3,Nič drugega ni.
18,"Tako da ni res, da mesto nima denarja za plače učiteljev oziroma za šolstvo in za predšolsko vzgojo."
2,To ima.
4,Ampak gre za dohodnino.
21,"Tisto, za kar mi rabimo sredstva, tako za urejanje kmetijskih zemljišč kot za urejanje recimo obrambnih zadev in pa za denacionalizacijo."
6,Za to rabimo mi ta denar.
6,"Tako, da tukaj so računi čisti."
8,Samo mesto si je naenkrat prilastilo 90% dohodnine.
5,A do tega ni upravičeno.
15,"Ko pa bo samo ena ljubljanska občina, potem pa bo to itak vse v redu."
18,"Zaenkrat, ko pa morajo občine pokriti svoje stvari, pa jaz mislim, da občine morajo ta dohodek tudi dobiti."
1,Hvala.
10,"No, zdaj pa jaz razpravo zaključujem in gremo na glasovanje."
25,"Najprej torej glasujemo o amandmaju odbora za proračun in javne finance k prvemu členu, ki se glasi: ""prvi člen predloga zakona se črta."" Preglejmo prisotnost."
8,Kdo je za predlagani amandma odbora za proračun?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
24,"Naprej gremo na glasovanje o amandmaju odbora za proračun in javne finance k 2. členu, ki se glasi: ""v zakonu o financiranje javne porabe"
6,(Uradni list RS 48/90 in 34/91)
35,"se črta drugi odstavek 41. člena in se ga nadomesti z drugim in tretjim odstavkom, ki se glasi: obseg potrebnih sredstev, ki jih občine zagotavljajo mestu oziroma regionalni skupnosti, se določi z njihovim medsebojnim dogovorom."
14,"Dogovor iz prejšnjega odstavka se predloži Skupščini Republike Slovenije in Službi družbenega knjigovodstva Slovenije."""
5,Glasujemo torej o tem amandmaju.
7,Kdo je za ta amandma matičnega odbora?
3,Je kdo proti?
4,Se je kdo vzdržal?
5,"Ugotavljam, da amandma ni sprejet."
22,"Na ta amandma je še dodatni amandma na amandma, ki pa je sedaj, spričo tega, da osnovni amandma ni bil sprejet, brezpredmeten."
25,"Imamo še amandma komisije za strategijo nacionalnega in regionalnega razvoja, ki se glasi: ""Doda se nov 3. člen, ki se glasi: 24. člen se črta."""
5,Kdo je za ta amandma?
2,(1 poslanec.)
7,"Ugotavljam, da amandma ni dobil zadostne podpore."
75,"Imamo še amandma odbora za proračun in javne finance za nov 2.a člen: k 38. členu osnovnega besedila zakona, ki se glasi: ""k predlogu zakona o spremembi zakona o financiranju javne porabe se doda nov 2. člen, ki se glasi: v 38. členu se doda nov tretji odstavek, ki se glasi: ""Javna podjetja oziroma javni zavodi, katerih ustanovitelj je država oziroma občina, morajo na zahtevo pristojnega organa poslati zaključni račun skupščini države oziroma občine."""
5,Kdo je za ta amandma?
7,"Ugotavljam, da amandma ni dobil zadostne podpore."
19,Končno moramo glasovati še o predlogu za izdajo zakona o spremembi zakona o financiranju javne porabe s predlogom zakona.
12,"Nobenega dodatnega amandmaja nismo sprejeli, se pravi glasujemo o prvotnem predlogu zakona."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
20,"Ugotavljam, da smo pri tem predlogu zakona že neusklajeni, zato je prav, da imenujemo delovno skupino za pripravo sporazumnega predloga."
8,"Prosim za predloge: Zakonjšek, Kuhar, Starman, Razdevšek, Feltrin."
4,Je kak spreminjevalni predlog?
5,Tako sestavo dajem na glasovanje.
3,Kdo je za?
3,Je kdo proti?
2,(1 poslanec.)
4,Se je kdo vzdržal?
2,(1 poslanec.)
8,"Ugotavljam, da je predlog z večino glasov sprejet."
12,Prehajamo na 7. TOČKO DNEVNEGA REDA - OSNUTEK ZAKONA O IGRAH NA SREČO.
7,Osnutek zakona je predložila Vlada Republike Slovenije.
4,Želi njen predstavnik besedo?
33,"Osnutek zakona je bil objavljen v Poročevalcu št. 2. Pregled naložb oziroma uporabe sredstev dobička igralnic v zadnjih dveh letih pa je kot priloga k obrazložitvi osnutka zakona, objavljen v Poročevalcu št. 3."
27,"Osnutek zakona so obravnavali: odbor za proračun in javne finance, zakonodajno-pravna komisija, kot zainteresirani delovni telesi pa še odbor za varstvo potrošnikov in komisija za vprašanja invalidov."
4,Njihova poročila ste prejeli.
29,"Naj opozorim, da odbor za proračun in javne finance predlaga zborom, da predloženega osnutka zakona ne sprejmejo in naložijo Vladi Republike Slovenije, da pripravi in predloži nov osnutek zakona."
17,"Medtem, ko odbor za varstvo potrošnikov predlaga zborom dva dodatna sklepa, ki sta razvidna iz poročila odbora."
9,Želi poročevalec odbora za proračun in javne finance besedo?
2,Pričenjam razpravo.
3,Kdo želi besedo?
2,Gospod Gros.
27,"Komisija za preobrazbo družbene in zadružne lastnine je ugotovila, da je matično delovno telo za ta zakon, zlasti, ker gre za preobrazbo družbene lastnine v teh firmah."
39,"Moram ugotoviti, da je bila naša komisija sklepčna in je pravno veljavno sklepala o zadevi, medtem ko druge komisije oziroma komisija za proračun in javne finance, ki ji je bilo iz meni neznanih razlogov dodeljena matičnost, ni bila sklepčna."
19,"Torej, ta komisija za preobrazbo družbene in zadružne lastnine je ocenila zakona za dober, predvsem tisti del o lastninjenju."
36,"Imela je nekaj manjših pripomb, npr. v 27. členu, da se samo popravi iz ""iger"" v ""igre"" in zlasti je upoštevala mnenje, da zaposleni v igralnicah ne morejo biti lastniki igralnic, ker pride do nezdružljivih procesov."
27,"Torej, komisija za preobrazbo družbene in zadružne lastnine predlaga zborom, da zakon sprejmete kakor je predložen, s temi popravki in pripombami, kot jih boste dali na zborih."
2,Hvala lepa.
2,Hvala lepa.
5,Gospod Lovec ima naslednji besedo.
4,"Spoštovani zbor, spoštovano predsedstvo!"
13,Dovolite mi nekaj misli in pripomb na osnutek zakona o igrah na srečo.
24,"Verjetno nam je sreča v teh trenutkih resnično potrebna, vendar ne na takšen način, kot nam jo prinaša nov zakon o igrah na srečo."
12,Tudi v sistemih večje demokracije je država slab gospodar oziroma slab lastnik.
29,"Preveliko vmešavanje v gospodarstvo, predvsem pa na področje, kot so igre na srečo, lahko zelo negativno vpliva na odnos investitorjev do tega področja, prav tujci so pa tu najobčutljivejši."
1,Drugič.
49,"To področje bi moralo posegati v širšo turistično ponudbo, kot so to ameriški koncerni, saj vemo, da so igralnice v Zahodni Evropi manj zaposlene kot naše in da pospešujejo tudi drugo ponudbo, kot zaposlovanje hotelskih, gostinskih kapacitet, trgovine in vsega kar sodi na to področje, zdravstvo in tako dalje."
1,Tretjič.
13,Neumestno je vključevanje elementov zakona o lastninjenju v zakon o igrah na srečo.
8,Vsebina tega problema sodi v drugo zakonodajno področje.
7,Ali mogoče pomeni takšno poseganje realsocialistično nacionalizacijo?
1,Četrtič.
25,"Država, vlada s primerno davčno politiko in koncesijami, lahko v celoti obvladuje področje iger na srečo in tudi tako imenovane kraje, okoriščanja in tako dalje."
1,Petič.
22,"Področje, ki ga obravnava omejeni zakon, je lahko večkrat predmet spora v meddržavnih odnosih, če je država lastnik tega, predvsem s sosedi."
10,"Zato smatram, da je bolj racionalno sporno področje prepustiti gospodarstvu."
21,Iz navedenih razlogov sem proti vladnemu osnutku zakona in tudi podpiram številne pripombe in stališča odbora za proračun in javne finance.
2,Hvala lepa.
2,Hvala lepa.
4,Gospod Peskar je naslednji.
5,"Oprostite, gospod Gros ima repliko."
40,"Najprej moram povedati, da odbor za proračun in javne finance ni bil sklepčen, ko je o tem razpravljal in v tem zapisu, niti ne zapisniku, s posveta - izrecno piše s posveta - se vidi, da so pravzaprav razpravljale samo povabljene osebe."
32,"In, če pogledate, kdo je bil povabljen - iz meni neznanih razlogov so bile povabljene osebe, kot npr. gospod Milan Fikovič in gospod Milorad Stanič iz ""Starmatik d.o.o. - Rijeka"", skratka iz tuje države."
19,"Jaz ne vem kakšna država smo mi, da nam bodo zakone pomagali pisati, predpisovati in usklajevati in usmerjati tujci."
29,"Potem ne morem mimo izjave gospoda Lovca, ko piše, da so tujci ravno tu najobčutljivejši in da je lahko ta zakon ali te igralnice predmet spora med dvema državama."
5,To je naravnost meni nerazumljivo.
17,"Vi dobro veste, da v marsikateri tuji državi enostavno tuj kapital ne more biti solastnik v igralnicah."
28,"To, kar se bomo mi tu dogovorili, to, kar bo ta skupščina sprejela, ima vsak tujec za spoštovati kot sveto, sicer pa naj nikar ne hodi k nam."
28,"Ne morem se strinjati z mnenjem gospoda Lovca, da je lastninjenje tukaj neumestno in da je to pravzaprav realsocialistično vmešavanje države v ta segment, kot je bilo izjavljeno."
4,To enostavno ni res.
8,"Zanimivo, kdo nam tu govori, kaj je realsocialistično."
15,"Ne mislim vas, gospod Lovec, ampak tiste, ki so vam to svetovali, da tukaj poveste."
11,"Skratka, tisti, ki so bili še nedavno tega še kako socialrealistični."
8,"Zato prosim, da s takimi izrazi ne operiramo."
9,"Celo sam ne operiram, ki bi bil dostikrat upravičen."
2,Hvala lepa.
13,"Še enkrat predlagam, da ta zakon v osnutku sprejmemo, tako kot je predlagan."
4,"Menim, da je dober."
2,Hvala lepa.
2,Gospod Peskar.
1,Spoštovani!
25,"Komisija za vprašanja invalidov je še kako zainteresirana za ta zakon, čeprav moram reči, da se ga je lotila z vidika klasičnih iger na srečo."
10,"Se pravi, to so tiste igre, ki jih prireja loterija."
27,"Zavedati se moramo, da neka država dopušča hazardiranje ali igre na srečo tudi zato, da se skozi ta dobiček - bom po domače povedal - ""zlosa"" nekaterih proračunskih porabnikov."
17,"V tem primeru so pri nas to v glavnem invalidi in športniki, ki se napajajo iz dobička."
7,Po drugi strani so pa tukaj igralnice.
6,Tu se pa zapleta pri lastninjenju.
3,To pa verjamem.
37,"Tudi naša komisija je menila, da je v osnovi zakon dober in da ga je treba podpreti, seveda z nekaterimi popravki, ki jih sedaj tu ne bi navajal, ker jih je vlada že dobila v pisni obliki."
2,Hvala lepa.
2,Gospa Štularjeva.
1,Hvala.
3,Vsem lep pozdrav.
19,"Lahko ugotavljamo, da je pravzaprav pol leta, od kar smo spregovorili o prvi stopnji zakona o igrah na srečo."
6,Do danes se je marsikaj zgodilo.
10,Današnja stališča niso več tako enotna kot so bila takrat.
7,Nisem strokovnjak za področje iger na srečo.
38,"O tem zakonu sem se posvetovala z ljudmi v piranski občini, ki se na to dovolj dobro spoznajo in kot piranska občina, kjer je Portorož, ki je z igralništvom prva začela v naši Sloveniji oziroma v bivši Jugoslaviji."
17,"Dovolite mi, da nekatera stališča povem, ki so nekoliko drugačna od kolege, ki predstavlja občino Nova Gorica."
14,"Osnovna izhodišča oziroma utemeljitve igralništva, iger na srečo, morajo biti v funkciji razvoja turizma."
25,"Ustanovitve igralnic pa naj bi bile dodeljene le s koncesijami Republike Slovenije in naj jih torej imajo tista podjetja oziroma družbe, ki izpolnjujejo ustrezne pogoje."
30,"Čisti dobiček, do katerega pride, naj se deli na družbo oziroma podjetje, občino, v kateri je igralnica, regijo, ki jo zastopa in državo Slovenijo, po v naprej dogovorjenem, ustreznem deležu."
11,"Družba oziroma podjetje, management, ki ga vodi, upravlja z javnim kapitalom."
38,"Pri tem so mi strokovnjaki iz občine Piran za to področje govorili o izkušnjah Holandije in Avstrije, kjer se pravzaprav celotna država Holandija predstavlja v svetu kot ""Holand casino"" oziroma so posamezne igralnice enote v tem širšem združenju."
19,"Osnovne dileme, ki jih opažamo sedaj, sta pravzaprav dve: in sicer, ali naj bodo igralnice državne ali privatne institucije."
20,"Drugi sklop, ali naj bodo igralni avtomati le v posebej namenjenih igralnicah oziroma ustanovah ali naj bodo tudi kje drugje."
40,"Kot se spominjam predhodnih razprav in razgovorov tu v tem zboru, se mi zdi, da smo se bolj pogosto opredeljevali za igralne avtomate, da bi bili nameščeni samo v točno določenih prostorih, ne pa kar tam, kjer se nam zdi."
7,To smo utemeljevali tudi z več argumenti.
21,"Prvi je bil ta, da je s čisto vzgojnega vidika bolje, pa tudi država lažje in bolje kontrolira same igralne avtomate."
61,"Pri prvi dilemi, ali naj bodo igralnice državne oziroma privatne, se v občini Piran bolj zavzemamo za to, da bi bil tu nadzor države večji, predvsem zaradi tega, ker je igralništvo poleg tega, da ima izredno velike finančne učinke, lahko tudi mesto, kjer se lahko pojavijo določene nepravilnosti in je zato potrebno, da je igralništvo tudi do določene meje omejitvena dejavnost."
63,"Konkretni predlogi, ki se predvsem nanašajo na 59. in 72. člen, pa smo v Piranu takega mnenja, da bi poleg republiškega sklada bil tudi regionalni sklad, da ne bi prišlo do prevelike centralizacije in v okviru 72. člena, ki govori o lastninjenju, se nam zdi, da je nekoliko nedorečen, da naj bi upoštevali dejanski kapital lastninjenja in da je lastninjenje po starem vprašljivo."
2,Hvala lepa.
2,Hvala lepa.
4,Gospod Starman je naslednji.
16,"Najbrž ne bom povedal nič novega, kolegica iz Pirana mi je praktično vzela bistveni del vsebine."
17,"Izjemno sem zadovoljen, da je Gros prevzel iniciativo in da bo postal matično telo, ki bo sklepčno."
28,"Podrobno spremljam razpravo, ki se tudi pojavlja v medijih, kjer nastopa gospod Kopač s svojo liberalistično teorijo igralništva in hoče celotno Slovenijo spremeniti v neko igro na srečo."
46,"Mislim, da je naše izhodišče delo, da je igra na srečo nekaj, kar je nujno zlo in da dileme, ki jih je rešil osnutek, so zelo dobro urejene, da gre za zaprt sistem, strogo državno kontroliran in pod močno državno, ne samo ingerenco, ampak tudi lastnino."
13,"Zato ocenjujem, da je bistveno poglavje v tem zakonu dejansko privatizacija, torej lastninjenje."
30,"To je tudi razlog, da je prava matična komisija pravzaprav Grosova komisija, ne pa proračun in finance, ker ne more biti moto iger na srečo samo napajanje proračuna in financ."
39,"Zelo podpiram tudi to stališče, ki ga osnutek sprejema, da ni mogoče v vsako vaško gostilno, tudi če zapišemo še take kriterije organov za notranje zadeve itd., dati iger na srečo in uničevati moralo naših otrok, naše mladine itd."
28,"Bili so konkretni podatki gospoda Grosa v predhodni fazi, in mislim, da je utemeljeno, da je tudi to področje samo s koncesijo mogoče urejati pod strogo ingerenco državo."
2,Hvala lepa.
6,Zato podpiram osnutek tak kot je.
2,Hvala lepa.
2,Gospod Razdevšek.
6,"Spoštovano predsedstvo, spoštovane gospe in gospodje!"
21,"Najprej bom govoril v svojem imenu, potem pa še v imenu odbora za varstvo potrošnikov, ki je omenjeni osnutek tudi obravnaval."
39,"Za razliko od mojega predgovornika gospoda Starmana se jaz strinjam s sklepom odbora za proračun in javne finance, da se osnutek zakona o igrah na srečo ne sprejme, ker je podržavljanje način zagotavljanja uveljavitve monopolnega interesa in monopolnega dobička."
24,"Predlagam, da se 44. člen spremeni tako, da bi v ustanovnem kapitalu igralnice s tretjinskim deležem bili udeleženi zaposleni igralnice, občina in Republika Slovenija."
24,"S tako rešitvijo bi v procesu upravljanja in delitvi dobička neposredno sodelovali vsi, ki vplivajo na uspešnost poslovanja igralnic in imajo zato potreben interes."
21,Delež kapitala v posesti zaposlenih in managementa bi bil s tretjinskim deležem zadosten za dosego potrebne motivacije za pospešitev poslovanja igralnice.
14,V duhu predlaganih ciljev bi bilo smiselno sprejeti še diferencialno lastniško vlogo posameznih lastnikov.
13,"Predlagam, da bi imeli zaposleni navadne delnice, s čimer bi povečali njihovo motivacijo."
24,"Za občino in republiko predlagam participativne prednostne delnice, ker je njihov interes prvenstveno vezan na denarna sredstva, ki jih bodo dobili iz naslova lastništva."
20,"Predlagam, da predlagatelj v novem osnutku premisli o instrumentu koncesije kot v bodoči obliki urejanja razmer med igralnicami in državo."
5,Toliko je moje osebno mnenje.
8,Sedaj pa še mnenje odbora za varstvo potrošnikov.
49,"Mi smo v konkretni razpravi zavzeli stališče, da je pri igralnih avtomatih, ki sodijo k posebnim igram na srečo, potrebno zagotoviti nadzor nad izvajalci in uporabniki, če se bomo dogovorili, da se igralni avtomati postavljajo v za to namenjene prostore, pri čemer se ne sme dovolite pristopa mladoletnim osebam."
9,Treba je striktno omejiti višino vloge in višino dobitka.
25,"Mi kot odbor dajemo vladi pobudo, da preuči status denarne verige, ki sicer ni igra na srečo, ima pa te elemente, ki lahko uporabnike zavajajo."
17,"Pri tem opozarjamo tudi na status oglasov, ki potrošnike javno vabijo k sodelovanju pri teh denarnih verigah."
12,"Mi smo sprejeli dva sklepa, ki jih tudi vam predlagamo v sprejem."
36,"In sicer, se prvi sklep glasi: ""Vlada Republike Slovenije naj do priprave predloga zakona o igrah na srečo prouči status denarne verige, ki sicer ni igra na srečo, ima pa te elemente, ki lahko uporabnike zavajajo."
53,"Pri tem naj zavzame stališča do oglasov, ki potrošnike javno vabijo k sodelovanju."" Drugi sklep: ""Vlada Republike Slovenije naj pri pripravi predloga zakona o igrah na srečo prouči možnost, da bi lahko bile igre na srečo ustrezen vir za napajanje proračuna za namensko porabo sredstev, za zaščito potrošnikov v Republiki Sloveniji."" Hvala lepa."
1,Hvala.
4,Gospod Jež je naslednji.
6,"Spoštovani predsednik, spoštovana kolegica, spoštovani kolegi!"
30,"V tem primeru, kadar gre za ta zakon o igralništvu, bi se osredotočil na ta del, ki govori o igralnicah in bi podprl teh pet točk gospod Lovca iz Gorice."
13,Nisem videl take razlike med razpravo gospe Vojke Štularjeve in pa gospoda Lovca.
9,V mnogih točkah sta si pač na istih stališčih.
7,Govoril bi predvsem z vidika naše regije.
43,"Mislim, da morajo igralnice biti pojmovane širše kot zgolj hiše hazarda, ampak so tiste, ki dajejo možnost, predvsem v naši regiji severne Primorske, kjer je turizem še dokaj nerazvit, enega impulza ostalim blagovnim tokovom, se pravi trgovini, vsej ostali ponudbi in tudi turizmu."
22,"Razumem obalo, ker je že sicer razvita, ima razvite hotelske kapacitete in vse ostalo, neprimerno bolj kot naša regija - goriška in ajdovska."
55,"Pri nas bi pa bil razvoj igralnic v tej smeri, da niso s pretežnim delom državnega kapitala oziroma da nima država prevelikega vpliva, ker država se ni pokazala kot dober gospodar, niti verjetno nima finančnih možnosti, da bi z razpoložljivimi sredstvi, ki jih ima, lahko to dejavnost razvijala, kot to lahko razvijajo te hiše sedaj."
16,"Zato mislim, da bi bilo treba dati neko alternativo, da ne bi podprli tega vladnega predloga."
2,Hvala lepa.
3,"Gospod Vodopivec, prosim."
5,"Spoštovani predsednik, spoštovani kolegi poslanci!"
22,"Mislim, da od dobrih rešitev tega zakona o srečah bo nenazadnje jutri odvisen razvoj turizma, turistične infrastrukture v tej naši državi Sloveniji."
30,"Izkušnje iz preteklosti, ko je bilo igralništvo nekaj božjekletnega, ideološko spornega, pa so to igralništvo vse vlade imele zelo rade, ker je bila ena zelo sigurna ""pipca"" pri dotoku sredstev."
16,"Rezultati vlaganja v preteklosti v turistično infrastrukturo, sredstev igralništva, so torej vidni, zlasti najprej na obali."
38,"Z liberalizacijo, tudi malo preobrazbo v družbi, se je dejansko vlada odločila, da je te igralniške punkte malo bolj, če lahko rečem, zliberalizirala oziroma poleg Portoroža je še nekaj mestom v Sloveniji bila dana zelena luč za igralništvo."
2,Poglejmo rezultat.
17,"Tam kjer so danes te enote, ne vem, kako se kličejo, se občuti vpliv teh novih punktov."
48,"Čuti se vpliv v turistični infrastrukturi, torej tu mislim od obnove raznih starih mestnih jeder, marin, gradov, vpliv je tudi na družbene potrebe, na zaposlovanje, skratka in temu sledi tudi višja turistična ponudba, image krajev in nenazadnje čuti se tudi to, da v budžet republike prihaja več sredstev."
38,"Mislim, da to naše igralništvo v Sloveniji dobiva sloves profesionalnosti evropskega ali pa svetovnega nivoja in da je do tega prišlo, se je tudi Vlada Slovenije gotovo srečevala, pri vsakem odpiranju novega punkta z velikimi problemi pri sosedih."
36,"Kajti vsi vemo, da dejansko sosednja država pač, kjer se nosi denar, da ni navdušena in vsi poznamo kakšne so bile reakcije z italijanske strani ob odpiranju goriške igralnice, lipiške igralnice in verjetno še kakšne druge."
52,"Imejmo pred očmi, da z podržavljanjem igralništva bo dejansko država Slovenija, kot večinski lastnik tega kapitala, pogajalski partner z državo Italijo, s katero moramo razrešiti niz problemov, niz sporazumov in bodimo prepričani, da partnerji, ko se bodo pogovarjali z nami, bodo sigurno dali na dnevni red tudi problem igralnic v naši državi."
10,"Torej, to je vprašanje, ki se je že večkrat pojavljajo."
51,"In mislim, ne bi se spuščal v to, kakšen je gospodar, ali je dober ali slab, ampak že čisto iz tega pogajalskega vidika, poleg vseh ostalih, ki so bili navedeni, mislim, da ni prav, da je država večinski lastnik teh igralnic, ampak, da naj se dejansko igralnice lastninijo kot ostala zakonodaja."
48,"Vlada naj pripravi zakon, ki ne bo slonel na državni lastnini igralnic in predvsem zakon, ki mislim, da bo jutri še nadalje imel tak impulz v razvoju turizma, turističnega gospodarstva, zlasti infrastrukture, turistične infrastrukture, promocije Slovenije, kot so bili efekti v zadnjih desetih, petnajstih letih te sedaj zakonodaje."
15,"In s tega vidika smatram, da ta zakon, ki je sedaj predlagan, ni za podpreti."
1,Hvala.
2,Hvala lepa.
4,Gospod Jug ima besedo.
13,"Taka ura je, da 90% nas malo miži, pa bom malo konvergentno razmišljal."
23,"Država je vedno želela, nek denar je imela in je hotela tisti denar pošteno razdeliti na ljudi, da bi prišla do novih kapitalistov."
18,"In najbolj pošteno je naredila tako, da je odprla igre na srečo, recimo kvize, loterije in take zadeve."
6,In zato jaz podpiram tako zadevo.
11,"Najbolj pošteno je to, da ta denar pride do novih kapitalistov."
6,Imam pa en tak neumen predlog.
10,"Poglejte, mi se že eno leto ukvarjamo z družbenim premoženjem."
19,"Dajmo vse to družbeno premoženje v avtomat, pa kdor ga zadane; ostalo bomo pa delavci, malo tako za hec."
1,Hvala.
1,Hvala.
4,Gospod Starman želi replicirati.
7,Jaz bi rad samo repliciral gospodu Vodopivcu.
28,"Torej, res je, da so igre na srečo, zlasti v Portorožu prinesle tako letališče kot marine in tako naprej, ampak to je bila družbena lastnina oziroma državna lastnina."
5,To ni bil liberalističen koncept.
60,"To je bilo strogo organizirano financiranje in mislim, da ne moremo izhajati iz koncepta, da samo povezovanje strogo gostinstva, kot je primer Gorica, tudi mene je direktor Gorice klical, da bi danes zastopal stališče Gorice, vendar mislim, da je zadeva principielna, da državi moramo zaupati in da bo država preko svojih kriterijev, preko svojih organov, zadeve urejala v dobrobit vseh."
5,To je princip tega zakona.
1,Hvala.
2,Hvala lepa.
4,Besedo ima gospod Klavora.
37,"Na to temo sem se že oglašal in bi se ponovno oglasil z nekimi načelnimi stališči k samem zakonu in s konkretnimi pripombami, vendar bi se najprej res rad odzval tudi gospodu Vodopivcu, pa še gospodu Jugu."
29,"Namreč najprej to, kar je gospod Jug predlagal je sicer zelo lepo in pravzaprav bi lahko bili vsi srečni in zadovoljni, če bi bilo to možno, kar on predlaga."
16,"Dajmo vse skupaj kar imamo na loterijo in kdor zadane, zadane, kdor pa ne, pa ne."
35,"Vendar žal te stvari tako ne gredo in nikoli ne bodo šle, zato jaz jasno za ta princip nisem, stvari se odvijajo drugače, zato moramo delitev tega družbenega premoženja le uravnavati na en dogovorjen način."
7,"In način, ki to ureja, je zakon."
7,"Mi smo tukaj zato, da sprejemamo zakone."
9,"Takoj v začetku bi povedal, da podpiram sprejem zakona."
1,Zakaj?
27,"Ker menim, da je dejansko treba tukaj neke stvari regulirati in da stvari niso vse tako enostavne, kot ste jih tu z kolegi nekateri pred menoj predstavili."
57,"Jaz se strinjam, da so igralnice marsikje veliko dobrega storile za turizem, za razvoj krajev, vendar žal, to sem že večkrat ponovil, ali smo obravnavali proračun, ali demografsko ogrožena območja, ali nacionalne parke, žal lahko ugotavljam, da iz tega igralniškega profita, ki ni zanemarljiv, je pa ravno v tem širšem smislu bilo sorazmerno zelo malo sredstev razdeljenih."
40,"Jaz se strinjam, na Goriškem je bilo veliko obnovljenega, veliko kulturne dediščine, ogromno narejeno za razvoj turizma, verjetno brez te igralnice lansko leto bi tudi ta turizem na tem našem območju bistveno drugače preživel svoj čas kot pa ga je."
31,"Vendar po lahko po drugi strani z vsemi argumenti in z vso težo tudi pojasnim, da se ta dobiček jasno deli drugače, kot bi si recimo predstavljali ljudje na takem območju."
2,Samo konkretno.
13,"Iz poročila, ki ste ga dobili v Poročevalcu, delitev dobička iz leta 1990."
61,"Jaz ne bi tega navajal tukaj kot argument in kot en očitek neposredno igralnici na našem območju, to je ""Hit - Nova Gorica"", ki z obljubami, da ob ustanovitvi posebne enote na Tolminskem bodo stvari drugačne - hvala bogu, če bodo drugačne - vendar hočem uporabiti to kot argument, da na ta način se verjetno ne moremo strinjati, da se delijo ti ekstra profiti."
1,Poglejte.
33,"Od 15 milijonov mark, kar je bilo uradno ustvarjeno kot dobiček v Hitu Nova Gorica, se je obrnilo v podjetju 83% - v vlaganjih iz dobička, zunaj podjetja na Goriškem 15%, finančnih pomoči 1,5%."
13,Od 15 milijonov mark je prišlo na Tolminsko uradno iz poročila 6.000 mark.
16,"Pa imamo park, pa imamo taka in drugačna območja, pa si tudi prizadevamo jasno razviti turizem."
38,"Tako da prav s takim jasnim argumentom jaz ne morem biti zadovoljen, ko mi kolegi pravijo iz središč, kjer pa igralnice so doma in kjer so se vse stvari kolosalno urejale, da smo lahko s stanjem sedaj zadovoljni."
23,"Zato bi jaz predlagal, tako kot sem rekel, da se zakon sprejme in imam k temu nekaj principielnih stališč, ki bi jih zagovarjal."
27,"Prvič bi predvsem poudaril - in to kot zelen še posebej - da to ni dejavnost, ki bi jo lahko uvajali in enakovredno merili z vsemi drugimi gospodarskimi dejavnostmi."
17,"Namreč v svetu prevladujejo drugačni odnosi pri naložbah, pri gospodarjenju, pri obnašanju vsakogar, od države do posameznika."
15,"Jaz mislim, da ena morala in ena etičnost pri vseh odločanjih dobivajo vedno večjo težo."
5,Saj mi Zeleni to zagovarjamo.
19,"Zato mislim, da tudi pri usmerjanju te dejavnosti in dobička, tudi iz te dejavnosti, ne moremo zanemariti teh pogledov."
10,"Torej, zato tukaj sprostiti in liberalizirati področje nikakor ne gre."
24,"Mislim, da je zato potrebno, da se lastninjenje izvede, da se prej sprejme zakon, da se lastninjenje izvede in sicer med državo in podjetjem."
40,"Jaz nisem za to, da se vključi vmes še nek tretji statist, ki je lahko tak ali drugačen, kot je predlog, da naj bi bila to občina ali pa neka krajevna skupnost ali pa širše območje; to so nedefinirani pojmi."
7,Naj se razdeli med podjetjem in državo.
25,"V vsakem primeru mora država imeti večinski delež, pa če je to samo 51%, vendar mora ga imeti in mora usmerjati politiko razvoja te panoge."
15,"Ne moremo govoriti, da dajmo to liberalizirati in sprostiti in spremeniti celo Slovenijo v igralnico."
29,"Jaz sem osebno močno proti, čeprav imamo tudi v Tolminu sedaj po novem igralnico, ker ta dejavnost prinaša za seboj ne le zgolj te ""ne bodi ga treba"" dobičke."
7,Prinaša s seboj še marsikatero drugo dejavnost.
3,Hote ali nehote.
19,"Od obremenitev prostora, ki jih zahtevajo posamezni posegi, pa vse do dejavnosti, kot je prostitucija ali pa kaj podobnega."
12,"Zato mislim, da tukaj ne moremo gledati tako poenostavljeno na te stvari."
32,"Jaz mislim, da je treba imeti jasno začrtano politiko, kje so te igralnice, v kakšnem interesu in kaj bo s to dejavnostjo in še posebej, kaj bo tudi z dohodkom iz tega."
10,"Na vsak način dohodek mora iti v turizem, edino tja."
15,"Ne sme in ne more se usmerjati samo v profitne zadeve, kar se sedaj dela."
20,"Mislim, da infrastruktura v turizmu in marsikaj drugega ne more biti profitna zadeva in v to je treba vložiti sredstva."
12,"Zato ne bi zagovarjal samo profitnih vlaganj, tako kot se danes trdi."
34,"In posebej bi želel, da se prav zaradi tega tudi v 58. členu, ki govori, da se sredstva sklada lahko uporabljajo tudi za nepovratne investicije na področju turizma, da bi posebej navedli vprašanje parkov."
13,Da se vprašanje parkov oziroma razvoja parkov financira prav iz teh nepovratnih sredstev.
65,"Drugače bomo vedno pred istimi zadregami, kot smo bili sedaj ob proračunu in še drugod, ko poskušamo za zavarovana območja, kjer so določeni ljudje konkretno prizadeti, neposredno imajo večje stroške, neposredno so omejevani - verjemite mi, delam kot urbanist in sedaj konec koncev tudi kot politik nekaj časa na Tolminskem, poznam zadeve - nimajo pa niti enega naslova in niti enega vira na katerega bi se sklicevali."
19,"Torej, dajmo tudi konkretno usmeriti ta profitna sredstva iz igralništva neposredno tudi v zavarovana območja, če jih želimo imeti."
21,"Drugače bom pa jaz sam osebno prišel v kratkem s predlogom zakona, da se vsaj Triglavski narodni park briše oziroma spremeni."
46,"Ker tako se obnašati do takih nacionalnih inštitucij, kot se sedaj obnašamo in jasno kot smo se preje, saj to je samo nadaljevanje iz te prakse, z istimi zakoni, z istimi pogledi marsikdaj služb in posameznikov, mislim, da nima smisla, da slepimo ljudi, ki tam živijo."
5,Konkretno bi še toliko dodal.
10,"Torej, naj se deli to lastništvo med državo in podjetje."
77,"Občina naj bo na vsak način, ki je obremenjena s to dejavnostjo, mislim, da gre tudi za obremenitev in ne samo za profit, naj gotovo ima nek dobiček, nek delež iz dohodka, vendar ne od dobička, saj vemo, kako se dobički preoblikujejo, pretvarjajo, skrivajo itn. pa tudi mislim, da občina ne bo dorasla tej svoji vlogi, da bo enakovredna s podjetjem in državo krojila politiko v igralništvu, vendar naj bi neposredno iz dohodka dobila nek svoj delež."
7,To se da na razne načine urediti.
6,Toliko k zakonu v tej obliki.
8,"Mislim, da je bilo dosti drugega že rečeno."
10,Posebej bi rekel še to kar se tiče igralnih avtomatov.
19,"Mi pravzaprav zanemarjamo druga področja oziroma ostalo vsebino tega zakona, vendar mislim, da tu večjih in spornih pogledov ni."
8,"Vprašanje je samo še, kar se tiče avtomatov."
16,"Dejansko je to stvar, ki sodi pod nadzor, ki ne sodi v podzemlje, ampak pod nadzor."
32,"Zato bi se zavzel, da igralni avtomati naj bodo v določenih lokalih, v posebej za to določenih lokalih, pod posebno kontrolo in s posebnim režimom, kam in kako se ta dobiček usmerja."
18,"Nisem za to, da se te stvari prepove, ampak da se jih na smotrn in kontroliran način uredi."
2,Toliko zaenkrat.
1,Hvala.
2,Hvala lepa.
10,"Moram vas opozoriti, da je ob dveh predvidena skupna seja."
26,"Zdaj, glede na to, da sta predvideni dve repliki, potem da želi gospod finančni minister besedo, ne vem, če lahko v zelo kratkem času to končamo."
1,Dobro.
5,Gospod Boris Jež ima besedo.
3,"Gospod Vodopivec, prosim."
3,Ste želeli replicirati?
13,"Jaz bi rekel samo gospodu Starmanu, kaj je družbeno in državno in to."
10,"Zavzemam se za koncept, da država ne bi bila lastnik."
1,Zakaj?
29,"Poznate iz preteklosti reakcije našega velikega prijatelja v Furlaniji Julijski krajini, že prej Šinigoja, sedaj Peterleta in zdi se mi, da je zdaj novi poslanec v Rimu, gospoda Gezzuttija."
15,"Vsi smo bili lepo prijatelji, dokler nismo odprli igralnice v Lipici ali v Novi Gorici."
17,"Ta reakcija iz tistih obdobij me navaja na to, da dejansko naj ne bi bila država lastnik."
15,"Naj pa država predpiše, koliko bo pobrala, koliko davkov naj kontrolira, skratka vse te stvari."
18,"In drugo okrog, ko se to daje, ali bo šlo to v Triglavski park ali kaj vem kam?"
19,"Ko v eni fazi gre v integralni proračun, vemo kako je potem z integralnim proračunom, ker se tukaj kregamo."
60,"Dejansko pa rezultati sodelovanja regij, kjer so ti punkti igralnic, so do sedaj pokazali, da imamo zdaj območje Škocjanskih jam, ki je edini punkt v Sloveniji, ki je zaščiten pri Unescu, torej od tega priliva proračuna, ker vsi vemo, kakšni problemi so in nimamo kaj jamrati ali smo bolj pomembni ali manj, ampak kot svetovno čudo Škocjan ne dobi tolarja."
7,"Iz sodelovanja obeh igralnic pa nekaj ""rata""."
19,"In iz tega vidika mislim, da je prav, da vlada, še enkrat poudarjam, pride z drugačnim pristopom k lastninjenju."
8,S tega vidika naj pride z novim zakonom.
1,Hvala.
1,Hvala.
16,"Dobil sem opozorilo, da nas predsednik opozarja, da se pričenja skupna seja, zato prekinjam sejo zbora."
38,"Opozoril bi vas na to oziroma želim ali pa sprašujem, če ne bo predolgo trajala skupna seja, kar pomeni, če bo končana pred sedmo večerno uro, da bi se dobili skupaj, sicer pa nadaljujemo jutri ob 10. uri."
7,"Bi pač prosil, da računate na to."
9,Ob koncu seje bi lahko o tem kaj rekli.
15,"Lahko bi se pa morda dobili celo med tistim časom, ko se bodo šteli glasovi."
7,"Ne vem, če bo to dolgo trajalo."
1,Prosim?
5,"Ja, to pa ne vem."
7,"Bomo videli, kako bo skupna seja tekla."
4,Torej zaenkrat prekinjam sejo.
