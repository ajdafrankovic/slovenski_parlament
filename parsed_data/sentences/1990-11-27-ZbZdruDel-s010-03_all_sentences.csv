6,"Spoštovani poslanci, dragi gostje, cenjeni novinarji!"
17,"Nadaljujemo z 10. sejo Zbora združenega dela Skupščine Republike Slovenije, ki smo jo prekinili 21. novembra 1990."
19,"Na današnjem nadaljevanju seje je prisotnih 50 poslancev, odsotnost je opravičilo 12 poslancev, in s tem lahko nadaljujemo sejo."
61,"Za današnje nadaljevanje nam je ostalo še kar nekaj točk dnevnega reda, in sicer: 5. točka, če se spomnite, gre za informacijo Odbora za varstvo potrošnikov v zvezi z leasing pogodbami podjetja Trend, potem 10. točka, predlog za izdajo zakona o preoblikovanju POZD-ov in potem po vrstnem redu 13., 14., 15., 16., 17., 18., 19., 20., 21., 21. in 22. točko."
24,"K temu sledijo še stališča Skupščine Republike Slovenije k zakonu o pristojnosti zveznega zbora in potem še pobude, vprašanja in predlogi kot 24. točka."
27,"Obvestiti vas moram, da se bomo med sejo zbora verjetno morali uskladiti z ostalima dvema zboroma, ker nismo pri vseh točkah, ki smo jih že sprejeli, usklajeni."
10,Mi smo že 21.11. imenovali usklajevalno skupino za vsak primer.
15,"V tej skupini so: Peter Starc, Mihaela Bauman, Marjan Vilfan, Leopold Drame in Franc Gradišar."
53,"Prav tako vas obveščam, no še to naj povem, da bomo nadaljevanje skupne seje vseh treh zborov imeli ob 14.00, verjetno samo volitve in imenovanja, tako da bomo imeli skupno zasedanje dokaj kratko, verjetno kakšnih 20 minut in je zato realna možnost, da bomo danes kar kmalu zaključili z vsemi točkami dnevnega reda."
26,"Informiran sem bil, da gospod Peter Starc ne bo mogel sodelovati pri usklajevalnem delu in zato bi predlagal, da bi namesto Petra Starca bila Anka Ostermanova."
12,Kdo je za to spremembo in zato izvolimo še enkrat usklajevalno komisijo.
7,"Koliko nas je prisotnih, da najprej ugotovimo."
2,Ugotovimo sklepčnost!
7,Kdo je za usklajevalno komisijo s spremembo?
3,Je kdo proti?
4,Se je kdo vzdržal?
7,Torej je z večino glasov komisija potrjena.
24,Pred veliko dvorano so razstavljene nove slike poplavljenih cest ob katastrofalnih poplavah v Sloveniji in si jih boste lahko ogledali pred začetkom skupne seje.
3,In še naslednje:
25,"Dovolite mi, da vas obvestim, da mi je naš delegat, dr. Primož Rode, poslal POBUDO, DA ZBOR ZDRUŽENEGA DELA UVRSTI NA DNEVNI RED NADALJEVANJA 10."
70,"SEJE PREDLOG ZAKONA O ZAČASNI UREDITVI UGOVORA VESTI V VOJAŠKI SLUŽBI, ki ga je Skupščini Republike Slovenije predložila Komisija Skupščine Republike Slovenije za mirovno politiko, in sicer, da se na podlagi 314. člena Poslovnika Skupščine Republike Slovenije obravnava po hitrem postopku z namenom, da se uredi vprašanje začasnega mirovanja vojaške obveznosti za vse oporečne, dokler ustrezni zakon ne bo celovito določil načina uresničevanja pravic do ugovora vesti zoper vojaško obveznost."
22,"Obvestiti vas moram, da je to zadevo ZO pri sprejemanju dnevnega reda za 8. sejo zbora že uvrstil na svoj dnevni red."
51,"Komisija za obrambo, Zakonodajno-pravna komisija in Izvršni svet Skupščine Republike Slovenije so obravnavali predlog zakona in oblikovali stališča. 103. člen Poslovnika Skupščine Republike Slovenije mi daje možnost, da lahko v nujnih primerih na seji zbora predlagam, da se določeno vprašanje uvrsti na dnevni red seje, pri čemer moram obrazložiti nujnost predloga."
7,Zbor odloča na seji o nujnosti predloga.
42,"Na klop ste prejeli pobudo dr. Primoža Rodeta, predlog zakona, ki smo ga dodatno naročili za na klop, prejeli ste ga pa že s sklicem za 11. sejo, ki bo 5.12. ter poročila delovnih teles in stališče Izvršnega sveta Skupščine Republike Slovenije."
30,"Predlagam, da pričnemo razpravo o nujnosti predloga, da se zakon obravnava danes in ne 5.12., kot je bilo v sklicu za 11. sejo med vodstvom Skupščine in vodji klubov dogovorjeno."
3,Kdo želi razpravljati?
3,"Gospod Rode, prosim."
2,Hvala lepa.
5,Verjetno ste dobili predlog zakona.
12,"Jaz bi mogoče povedal samo nekaj kratkih besed, v čem je bistvo."
27,"Bistvo tega zakona je pravzaprav, da zaščiti tiste posameznike, ki zaradi takega ali drugačnega razloga, ki ga imenujemo pač ugovor vesti, ne želijo služiti v oboroženih silah."
15,"Ti fantje so bili, kot vam je znano, izpostavljeni precejšnjim pritiskom v vseh prejšnjih letih."
20,"Ponovno so jih klicali, obsojali in to nekako je vodilo Komisijo za mirovno politiko, da bi poskušala ta problem rešiti."
36,"Zavedamo se verjetno vsi člani te komisije, da so nekateri problemi, ki se pojavljajo s tem v zvezi in pričakujemo, da bo prav razprava v Zboru združenega dela pokazala, ali je mogoče te fante zakonsko zaščititi."
17,"Seveda brez, to bi rad v svojem osebnem imenu poudaril, izkoriščanja v zle, ali v druge namene."
2,Hvala lepa.
9,"Hvala, želi še kdo razpravljati v zvezi s tem?"
2,Gospod Jakič.
3,Hvala za besedo.
27,"Spoštovani, jaz bi tudi podprl Komisijo za mirovno politiko in pa v bistvu razširitev dnevnega reda s točko zakona o začasni ureditvi ugovora vesti v vojaški službi."
31,"Namreč z amandmaji, ustavnimi zakoni, ki smo jih sprejeli, je rečeno, da mora Izvršni svet v treh mesecih oziroma Skupščina sprejeti zakon o ugovoru vesti, ta datum pa je 28. december."
126,"No, v tem času oziroma do 28. decembra bodo pa nekateri mladi dobili vpoklic v decembrski kontingent, ugovora vesti pa ne morejo uveljavljati, ker še vedno velja ta 22. člen zveznega zakona o vojaški obveznosti, ki je objavljen v Uradnem listu SFRJ št. 64/85 in 26/89 in ki dopušča pravico ugovora vesti le iz verskega prepričanja, kar pa je po mnenju tako komisije kot mene osebno in pa moje stranke neustrezno in preozko opredeljena pravica, zato zakon, ta začasni, ki ga je mirovna komisija predložila, v bistvu razširja to pravico ugovora še na ta ugovor zaradi filozofskih in etičnih, religioznih, moralnih, političnih in ideoloških stvari, zato bi prosil zbor, da podpre uvrstitev te točke na dnevni red in potem bomo ob točki lahko razpravljali še globje."
2,Hvala lepa.
8,"Hvala lepa, če lahko še sam nekaj povem."
75,"Nekateri se verjetno spomnite, verjetno ste pa nekateri to tudi pozabili, da sem sam na 7. skupni seji, ko smo obravnavali 28.9. amandmaje k Ustavi Republike Slovenije predlagal v veliki dvorani, iz magnetograma je to razvidno, da sem dal pobudo, da ob obravnavi ustavnega zakona pri točki: Obveznosti služiti vojaški rok damo pobudo sodnim organom v Republiki Sloveniji, da pričnejo postopek za oprostitev in izpustitev vseh, ki so zaradi ugovora vesti obsojeni in v zaporu."
31,"Žal je ta pobuda ostala nekje v predalih, niti novinarji je niso zabeležili, niti mi nismo dobili nikakršnega odmeva na to pobudo, kljub temu da je tej pobudi sledil splošen aplavz."
22,"Na tak način se mi zdi, da bi tudi mi, dejansko, vsi skupaj morali podpreti in postaviti ta predlog na dnevni red."
11,"Kakšen postopek pa bi potem potekal, pa bi videli iz razprave."
4,Še želi kdo razpravljati?
3,"Prosim, gospod Boštjančič."
6,"Mislim, da so izračuni precej tragični."
68,"Pravijo, da imamo 860.000 zaposlenih v Sloveniji, 365.000 penzionistov, ki se povečujejo, v gradivu, ki smo ga dobili za prihodnjo sejo, pravijo da je 25% podzaposlenih, ekonomisti in inštituti pravijo, da 40%, pomeni, da ni res, da imamo 1 : 2,3 med penzionisti in aktivnimi delavci, ampak znaša to razmerje 1 : 1,1, kvečjemu 1 : 1,2 in mislim, da bi morala vsa slovenska vojska služiti civilni rok, če hočemo preživeti."
20,"Zato mislim, da je še toliko bolj primerno, da ta zakon sprejmemo in da damo še olajšave za druge aktivne."
1,Hvala.
1,Hvala.
4,Še želi kdo razpravljati?
28,"Če ne želi nihče več razpravljati, dajem na glasovanje predlog, da se predlog zakona o začasni ureditvi ugovora vesti v vojaški službi uvrsti na dnevni red današnje seje."
5,Kdo je za ta predlog?
3,Je kdo proti?
4,Se je kdo vzdržal?
23,"Z večino glasov smo sprejeli na dnevni red tudi predlog zakona, da obravnavamo predlog zakona o začasni ureditvi ugovora vesti v vojaški službi."
8,"Ugotavljam, da je dnevni red z razširitvami sprejet."
13,"To točko bi obravnavali kot 23. točko, pred pobudami, predlogi in vprašanji delegatov."
10,O samem postopku bi se pa potem pri razpravah dogovorili.
9,Ima v zvezi z dnevnim redom še kdo kaj?
0,.
8,"Če ne, dajem to dodatno točko na glasovanje."
3,Kdo je za?
3,Je kdo proti?
4,Se je kdo vzdržal?
5,Dnevni red je soglasno sprejet.
27,"In tako lahko pričnemo po našem s 1., po preteklem pa 5. TOČKO DNEVNEGA REDA, INFORMACIJA ODBORA ZA VARSTVO POTROŠNIKOV V ZVEZI Z LEASING POGODBAMI PODJETJA TREND."
8,"Prosim poročevalca odbora za varstvo potrošnikov, da poroča."
12,"Besedo naj bi imel gospod Dimitrij Mikuš, ki je danes upravičeno odsoten."
6,Bi v imenu odbora kdo drug?
3,Predstavnik Izvršnega sveta?
9,Informacijo ste prejeli tudi na klop s predlogom sklepa.
6,Nihče ne želi podati uvodnih informacij?
2,Pričenjam razpravo.
3,Kdo želi razpravljati?
6,Zaključujem razpravo in predlagam naslednje sklepe:
20,1. Zbor združenega dela Skupščine Republike Slovenije sprejema informacijo Odbora za varstvo potrošnikov v zvezi z leasing pogodbami podjetja TREND.
32,"2. Izvršni svet Skupščine Republike Slovenije naj prouči možnost predčasne uvedbe stečajnega postopka, ker trenutno stanje ne kaže realnih možnosti za deblokado žiro računov TREND - FORUM z namenom čimprejšnje razrešitve položaja upnikov."
38,"V okviru stečajnega postopka predlagamo Izvršnemu svetu Skupščine Republike Slovenije, da se prouči možnost odprodaje vozil najemnikom in da se zbrana sredstva iz tega naslova namenijo za delno poplačilo terjatev iz dogovora o deponiranju sredstev za najem vozil."
35,"Zbor združenega dela spremlja predlog Odbora za varstvo potrošnikov za ustanovitev posebne skupščinske komisije s preiskovalnimi pooblastili, sestavljene iz članov pristojnih komisij in odborov Skupščine Republike Slovenije, ki bi celovito proučila problematiko poslovanja podjetja TREND."
6,"Gospod predsednik, dragi kolegi in kolegice!"
11,"Jaz krepko dvomim, da smo mi na pravi poti tukaj notri."
82,"Namreč, za sprejem te informacije ne bom glasoval, ker iz preprostega razloga mislim, da se je ta skupščina začela ukvarjati z gospodarstvom tako direktno, odnosno gospodarskim kriminalom tako direktno, da bomo s tem uvrstili precedens, da bomo reševali vsako ""lumparijo"" od jutri naprej in mislim, da že prvikrat, ko je bilo poročilo tukajle podano, sem jaz jasno in glasno med kolegi povedal, da je bilo to narejeno napačno in tudi danes trdim in sem proti temu, da o teh stvareh tukaj razpravljamo."
1,Hvala.
1,Hvala.
7,"Še želi kdo, mogoče kakšno drugačno mnenje?"
13,"Jaz vam moram povedati, tudi moje mnenje je podobno kot mnenje gospoda Prelovca."
27,"Že takrat, ko smo sprejemali delegate v skupščini s strani upnikov, sem izrazil nejevoljo, ker se mi zdi, da nekatere stvari enostavno ne sodijo v skupščinske prostore."
20,"Zato imamo mi merodajna delovna telesa, ki so za to tudi, na eni strani izvoljena, na drugi pa dobro plačana."
10,"In ta naj opravijo svoje delo tako, kot se spodobi."
4,Še želi kdo razpravljati?
4,Besedo ima gospod Aksentijević.
4,"Gospod predsednik, spoštovani zbor."
35,"Moje mnenje je tudi kot vaše, čeprav sem pričakoval, da bo, ker ste vi najavili, da bo prišel minister Bavčar in da bo nekaj v zvezi s tem TRENDOM in o količinah okoli njega pojasnil."
77,"Ker smo v sredstvih javnega obveščanja že dobili neke namige o takšni nečastni raboti tega podjetja, pa o sredstvih, ki so vzeta državljanom Slovenije in Jugoslavije, se mi zdi, da se je bolje držati tiste narodne, bolje je prva zamera, kot zadnja, to se pravi, bolje enkrat, da o takšnih rečeh in ""lumparijah"", v tej skupščini damo svoje mnenje in da odločno zahtevamo ukrepe oblasti, legitimne oblasti, to se pravi, da je dobro, da enkrat nekaj povemo."
1,Hvala.
13,"Predlagam, da sprejmemo pri sklepih samo 1. točko sklepa, da smo sprejeli informacijo."
33,"Jaz mislim, da ne bi gospoda Bavčarja vabili, ki naj bi nam te stvari razlagal, zaradi tega, ker on naj te stvari razloži tam, kjer je mesto in sicer, v organih za pregon."
14,"Kdo je za to, da sprejmemo samo 1. točko sklepa, ki sem ga predlagal?"
21,"To je, Zbor združenega dela Skupščine Republike Slovenije sprejema informacijo Odbora za varstvo potrošnikov v zvezi z leasing pogodbami podjetja TREND."
3,Kdo je za?
3,Je kdo proti?
4,Se je kdo vzdržal?
12,"S tem smo zaključili, in sprejeli ta sklep, 5. točko dnevnega reda."
1,10.
10,TOČKA DNEVNEGA REDA - PREDLOG ZA IZDAJO ZAKONA O PREOBLIKOVANJU POZD.
13,Predlog za izdajo zakona je predložil v obravnavo Izvršni svet Skupščine Republike Slovenije.
29,"Obravnavala sta ga Zakonodajno-pravna komisija, ki je predložila poročilo, in Odbor za podjetništvo in obrt, ki je dal pobudo, da se sprejme predlog za izdajo zakona z osnutkom zakona."
23,Na predlog Odbora za podjetništvo in obrt nam je Izvršni svet Skupščine Republike Slovenije že 20. novembra 1990 predložil tudi osnutek tega zakona.
14,Zbor občin je že 21. novembra 1990 sprejel predlog za izdajo z osnutkom zakona.
30,"Predlagam, da v razpravo vključimo tudi osnutek zakona in če bo iz razprave razvidno, vam bom predlagal v sklepu, da sprejmemo predlog za izdajo z osnutkom zakona za drobno gospodarstvo."
3,Želi mogoče besedo?
8,"Prosim gospod Brezar, republiški sekretar za drobno gospodarstvo."
4,"Spoštovano predsedstvo, spoštovani zbor."
25,"Namen zakona o preoblikovanju POZD je ta, da se podjetniška oblika, ki ni več v naši zakonodaji, torej formalno izvede v smislu zakona o podjetjih."
9,Glede zgodovine nastanka POZD bi v kratkem povedal naslednje.
13,"POZD-i so se ustanavljali na osnovi določil, ki jih je določal obrtni zakon."
22,"To je bila ena od oblik, kjer se je privatna lastnina lahko povezala in dobila značaj družbene lastnine z vlaganjem fizičnih oseb."
48,"Pri nastanku POZD-ov je bil udeleženec začetni kapital odnosno začetni vložek, ki ga je dal vlagatelj, običajno so bili to obrtniki in pa v nadaljnjem smislu je pa ta kapital dobil tudi drugi del, ki je nastal z delom, ki so ga upravljali delavci in pa seveda ustanovitelj."
66,"Torej v tem zakonu želimo doseči dve stvari, in sicer eno, formalno in pravno možnost, da dobijo POZD-i eno od podjetniških oblik, drugo pa, da se s tem zakonom izvrši odnosno popravi ena krivica, ki se je zgodila vlagateljem, in sicer ta, da se vloženi kapital ni ustrezno revaloriziral, tako da je delež ustanovnega kapitala v celotnem kapitalu, torej dobival vseskozi manjšo vrednost odnosno manjši delež."
43,"Ta krivica bi se na osnovi tega zakona popravila na ta način, da se revalorizirajo vloženi deleži na osnovi drobnoprodajnih cen v Republiki Sloveniji od dneva, ko je bil POZD ustanovljen, pa do dneva, ko se bo POZD preoblikoval v drugo podjetniško obliko."
24,"To prevrednotenje se lahko reši na zahtevo vlagatelja POZD-a, to pomeni, da to prevrednotenje ni nujno obvezno, ampak samo, če vlagatelj ima ta zahtevek."
29,"Na tej osnovi potem nastane takoimenovana mešana lastnina, in sicer družbene lastnina, in pa lastnina tistega, ki je vložil kapital odnosno po današnjih sedanjih terminih nastopa tudi družbeni kapital."
12,"Torej, preostanek tistega, kar ni delež ustanovitelja, bo potem postal družbeni kapital."
22,"V 10. členu odnosno v 10 tezi zakona je rečeno tudi to, kako naj bi se ta preostanek družbenega kapitala pravzaprav razdelil."
22,"Torej tukaj je podana ena dokončna oblika, in sicer na osnovi pripomb, ki so bile dane na Odboru za obrt in podjetništvo."
23,"Torej v osnutku je ta pripomba že upoštevana, tako da se glasi, da se preostanek družbenega kapitala razdeli med delavce podjetja in ustanovitelja."
28,"Delavcem podjetja se dodeli na osnovi statusa, ki so ga imeli v tem času v TOZD-u odnosno, da so bili zaposleni in pa na osnovi bruto izplačanih OD."
17,"To je ena od metod tega, da rečemo, delitve tega družbenega kapitala, ki je bilo tukaj akceptirano."
2,Hvala lepa.
1,Hvala.
5,Želita poročevalca delovnih teles besedo?
2,Gospod Rogina.
3,"Predsednik, spoštovani zbor!"
44,"Odbor za podjetništvo in obrt je bil pravzaprav vesel pobude Izvršnega sveta, da poskuša POZD-e nekako rešiti še do konca tega leta, ker bi iz vseh mogočih knjigovodskih in takšnih razlogov bilo najbolj smotrno, da začnejo POZD-i v novi obliki delati z novim letom."
30,"Zaradi tega smo tudi v odboru predlagali, da združimo prvo in drugo fazo in tako nekako omogočimo, da bi bil že enkrat na zasedanju Skupščine v decembru ta zakon sprejet."
10,"Vsi veste, da POZD-i v Sloveniji nekako niso zaživeli nikoli."
19,"Temu je nedvomno kriva zakonodaja, ki ni ustrezno rešila problematike POZD-ov, zato so se v nekem obdobju nehali ustanavljati."
21,"Odbor je v celoti podprl predlog Izvršnega sveta, prav tako je imel pripombe na 10. tezo osnutka oziroma predloga za izdajo."
28,"Izvršni svet je to že vključil v osnutek, tako da ni bilo pripomb niti amandmajev poznejših in predlagamo zboru oziroma Skupščini, da to pobudo z osnutkom zakona sprejme."
1,Hvala.
1,Hvala.
4,Želi še kdo razpravljati?
3,Ni več razprave.
14,"Če ni več razprave, potem bi zaključil razpravo in predlagam sprejem naslednjih dveh sklepov."
13,"""1. Zbor sprejema predlog za izdajo zakona o preoblikovanju POZD z osnutkom zakona."
11,In 2. Predlog zakona naj pripravi Izvršni svet Skupščine Republike Slovenije.
24,"Pri pripravi predloga zakona naj predlagatelj prouči in ustrezno upošteva stališča in pripombe delovnih teles Skupščine in pripombe in stališča iz razprav na sejah."""
7,Želi o tako predlaganem sklepu kdo razpravljati?
9,"Če ne, bi najprej ugotovil, koliko nas je prisotnih."
7,"Prisotnost, to lahko brez skrbi vsi pritisnete."
5,Kdo je za predlagana sklepa?
0,.
3,Je kdo proti?
0,.
4,Se je kdo vzdržal?
0,.
8,Torej sta z večino glasov oba sklepa sprejeta.
13,In s tem smo zaključili to 10. oziroma 2. točko današnjega dnevnega reda.
1,13.
16,"TOČKA DNEVNEGA REDA to je, PREDLOG ZA IZDAJO ZAKONA O CIVILNIH INVALIDIH VOJNE Z OSNUTKOM ZAKONA."
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
13,"Obravnavala sta ga Komisija za vprašanja invalidov in Zakonodajno-pravna komisija, ki podpirata sprejem."
18,"Predstavnik predlagatelja na seji je gospod Dejan Vladimir, republiški podsekretar v Republiškem sekretariatu za borce in vojaške invalide."
2,Želi besedo?
1,Prosim.
11,"Republiški sekretariat za borce in vojaške invalide; spoštovani predsednik, spoštovani zbor!"
31,"Glede na to, da se Skupščina Republike Slovenije v tej sestavi prvič seznanja s problematiko civilnih invalidov vojne, bi želel v zvezi s spremembami zakona s tega področja podati nekaj poudarkov."
34,"Civilni invalidi vojne so nevojaške osebe, ki so utrpele telesno okvaro zaradi telesne ali psihične poškodbe ali bolezni oziroma njenega poslabšanja kot posledice sovražnega dejanja okupatorja, zaradi vojnih dogodkov ali zaradi zapuščenega vojaškega materiala."
24,"Civilni invalidi vojne uživajo po določilih 238. člena veljavne Ustave Republike Slovenije posebno družbeno varstvo, ki se ureja v popolni republiški pristojnosti z zakonom."
37,"S predlogom za spremembe in dopolnitve zakona o civilnih invalidih vojne dopolnjujemo varstvo civilnih invalidov vojne, ki je bilo uzakonjeno leta 1978, in sicer po obsegu in vsebini v smislu njihovega postopnega izenačevanja z varstvom vojaških invalidov."
37,"Izvršni svet pri predlogu sprememb zakona izhaja s stališča, da so izvor invalidnosti civilnih invalidov vojne vojna in vojni dogodki ter iz dejstva, da v večini evropskih držav ni razlikovanja med pravicami vojaških in civilnih invalidov vojne."
22,"Finančno stanje v Republiki Sloveniji pa nas omejuje, da ne moremo že takoj predlagati popolne izenačitve civilnih invalidov vojne z vojaškimi invalidi."
52,"Izvršni svet s predlaganimi rešitvami tudi v celoti izpolnjuje zahtevo Zveze društev civilnih invalidov vojne Slovenije po nadaljnjem dograjevanju varstva civilnih invalidov vojne, ki so jo sprejeli z resolucijo v aprilu leta 1989 v Kidričevem pri Ptuju in ki so jo nato podali v marcu leta 1990 kot iniciatorji za spremembe zakona."
53,"S predlagano rešitvijo se dosedanji krog upravičencev do varstva povečuje po dosedanjih podatkih za skupno 159 ali okroglo 160 oseb, in sicer od 1541 na okoli 1700 civilnih invalidov vojne in na novo se vključujejo osebe s 40 in 50% invalidnostjo; in sicer 75 oseb s 40%, in 84 oseb s 50% invalidnostjo."
15,Civilna invalidnina naj bi se z dosedanjih 50% vojaške invalidnine povečala na 75% vojaške invalidnine.
11,"To pomeni, da bi se zneski civilne invalidnine povečali za polovico."
53,"Z zvišanjem dodatka za postrežbo in tujo pomoč prve in druge stopnje od dosedanjih 85% na 100%, prve in druge stopnje; po predpisih o vojaških invalidih pa bi se civilni invalidi vojne izenačili z vojaškimi invalidi, prav tako pa se civilni invalidi vojne izenačujejo z vojaškimi invalidi glede pridobitve pravice do zdraviliško-klimatskega zdravljenja."
52,"Za realizacijo predlaganih sprememb bi bilo potrebno v republiškem proračunu zagotoviti dodatnih 22 milijonov 678 tisoč dinarjev ali 46% več sredstev, kot znaša poraba za določene pravice, ki se spreminjajo po veljavnem zakonu o civilnih invalidih vojne oziroma glede na celotne valorizacije v letošnjem letu, ki bodo v manjšem obsegu še sledile."
8,Poraba ne bo večja od 25 milijonov dinarjev.
24,"Glede na to, da so skupščinska telesa predlog za izdajo zakona z osnutkom podprla, predlagamo, da zbor predlog za izdajo zakona z osnutkom sprejme."
2,Hvala lepa.
2,Najlepša hvala.
5,Želita besedo poročevalca delovnih teles?
2,"Prosim, Ahčanova."
1,Spoštovani!
6,Komisija za vprašanja invalidov pri Skupščini.
30,"Mi smo se sestali dne 29. oktobra, obravnavali ta predlog za izdajo zakona o civilnih invalidih vojne z osnutkom zakona in prejeli ste pisno poročilo, ki ga ne bi ponavljala."
25,"Iz vsega tega je razvidno, da smo na komisiji, kot je bilo že rečeno, predlog podprli, saj prinaša prizadetim, to je nevojaškim osebam, pozitivne spremembe."
39,"Namreč ta skupina civilnih invalidov do leta 1969 ni imela varstva, po tem letu so pridobili varstvo samo 100% civilni invalidi, v 70-tih letih pa se je varstvo civilnih invalidov razširilo na invalide s 60% telesno oziroma okvaro organizma."
16,"Po sedanjem predlogu se civilni invalidi vojne nekoliko približujejo obsegu varstva, ki ga uživajo vojaški invalidi."
19,"Slišali smo že, da se krog upravičencev nekoliko širi, ker se od sedanje 60% invalidnosti širi na 40% invalidnost."
34,"Njihova invalidnina bi se odmerjala v višini 75% vojaške invalidnine, dodatek za postrežbo in tujo pomoč bi se za prvi dve skupini izenačil z vojaškimi invalidi, pa še na zdraviliško-klimatsko zdravljenje bi lahko šli."
32,"Torej, ne glede na naštete spremembe, civilni invalidi vojne s tem še niso v celoti izenačeni z obsegom varstva, ki je zagotovljen za vojaške invalide, čeprav je pri obojih izvor invalidnosti vojna."
17,"Glede na to, da seveda je treba upoštevati sedanje ekonomske možnosti, predlagamo poslancem, da ta predlog sprejmemo."
2,Hvala lepa.
1,Hvala.
4,Še iz Zakonodajno-pravne komisije?
15,"Franc Boštjančič, delegat Zbora združenega dela je tudi zakon podprl in oddal pisno svoje stališče."
4,Želi še kdo razpravljati?
3,"Prosim, gospod Jakič."
3,Hvala za besedo.
4,"Spoštovane poslanke, spoštovani poslanci!"
21,Rad bi vam prenesel stališče kluba poslancev Liberalno-demokratske stranke o predlogu za izdajo zakona z osnutkom zakona o civilnih invalidih vojne.
21,"Zakon o civilnih invalidih vojne je bil že nekajkrat revidiran in nazadnje dan, na predlog Izvršnega sveta, kot osnutek v Skupščino."
26,Nov sistemski zakon o civilnih invalidih vojne je v celoti sledil zahtevam Zveze društev civilnih invalidov vojne in predlagal združitev 1. in 2. faze zakonodajnega postopka.
19,"S predloženim zakonom se predlagajo rešitve, s katerimi bi civilne invalide vojne v pretežni meri izenačili z vojnimi invalidi."
74,"Izvršni svet se zaveda, vsaj tako je bilo zagotovljeno pri teh pogovorih, da omenjeni zakon na tem področju razširja pravice in da bo potrebno zagotoviti tudi dodatna finančna sredstva za civilne vojne invalide za zvišanje dodatka za postrežbo in tujo pomoč, za varstvo in za novo opredeljeno pravico do zdraviliškega in klimatskega zavarovanja, na novo pa tudi omogočena pridobitev statusa civilnega invalida, ne glede na to, na kateri strani je invalidnost utrpel v vojni."
10,"Edini pogoj pa je, da je imela oseba status civila."
25,"Ob dejstvu, da s predlaganim osnutkom soglašata tako Zakonodajno-pravna komisija in kot matično telo Komisija za vprašanja invalidov, predlagamo, da zbor podpre omenjeni predlog zakona."
1,Hvala.
1,Hvala.
3,Še želi kdo?
5,Tu so sama pozitivna mnenja.
15,"Če ne želi nihče več razpravljati, zaključujem razpravo in zboru predlagam, da sprejme naslednji sklep:"
14,1. Zbor sprejema predlog za izdajo zakona o civilnih invalidih vojne z osnutkom zakona.
10,2. Predlog zakona naj pripravi Izvršni svet Skupščine Republike Slovenije.
24,Pri pripravi predloga zakona naj predlagatelj prouči in ustrezno upošteva stališča in predloge delovnih teles in stališča in predloge iz razprave na seji zbora.
13,3. Za zadnjo fazo zakonodajnega postopka naj predlagatelj pripravi tudi integralno besedilo zakona.
13,Skupščina bi tako s spremembami in dopolnitvami zakona sprejemala tudi integralno besedilo zakona.
8,Z njim bi bilo upravnim organom olajšano delo.
6,Želi o predlogu sklepa kdo razpravljati?
5,"Če ne, glasujemo o predlogu."
3,Kdo je za?
3,Je kdo proti?
4,Se je kdo vzdržal?
5,Torej je sklep soglasno sprejet.
8,S tem smo zaključili to točko dnevnega reda.
7,Pričenjamo sedaj po rednem postopku s 14.
14,"TOČKO DNEVNEGA REDA, to je PREDLOG ZAKONA O SPREMEMBAH IN DOPOLNITVAH ZAKONA O OROŽJU."
16,Predlog zakona o spremembah in dopolnitvah zakona je predložil v obravnavo Izvršni svet Skupščine Republike Slovenije.
14,"Obravnavali sta ga Komisija za notranjo politiko in Zakonodajno-pravna komisija, ki podpirata sprejem zakona."
10,Zakonodajno-pravna komisija k predlogu zakona ni imela pripomb oziroma amandmajev.
28,"Opozorila je le, da bo potrebno v končni redakciji v 2. členu besedo ""pristojen"" nadomestiti z besedo ""pristojni"" in v 6. členu ""združenja"" nadomestiti z besedama ""združenega dela""."
16,"Predstavnik predlagatelja na seji je gospod Slavko Debelak, republiški podsekretar v Republiškem sekretariatu za notranje zadeve."
2,Želi besedo?
1,Prosim.
4,"Spoštovano predsedstvo, spoštovani zbor!"
24,"Pri tem predlogu o spremembah zakona o orožju gre samo za nekaj drobnejših sprememb, ki so pa z vidika prakse, s stališča prakse nujne."
25,"Gre najprej za to, da smo mi za prinešeno staro orožje (organi za notranje zadeve) namesto odločbe, kar je običajno v upravnem postopku, izdajali potrdila."
13,Proti tem potrdilom pa ni bilo potem možno več uporabljati nobenih pravnih sredstev.
7,Zaradi tega torej uveljavljamo to prvo spremembo.
23,"Se pravi, da bi lahko, če pride do kakšnih nepravilnosti pri priglasitvi starega orožja, potem v tej zvezi uveljavljali tudi ustrezna pravna sredstva."
8,Drugi dve spremembi pa se dotikata kazenskih sankcij.
69,"Najprej gre po tem predlogu za uskladitev sankcij oziroma valorizacij sankcij z določbami zakona o prekrških, se pravi, gre za zvišanje teh sankcij, ki so po sedanji dikciji zakona pravzaprav že minimalne, in na drugi strani gre tudi za uskladitev varnostnih ukrepov z določbami zakona o prekrških, ker varnostni ukrepi, takšni, kot jih zakon o orožju sedaj pozna, niso več v celoti zaobseženi tudi z določbami zakona o prekrških."
44,"Ker so bile v dosedanji razpravi dane tudi nekatere druge pripombe na določbe zakona o orožju, se predlagatelj obvezuje, da bo v najkrajšem možnem času pripravil celovito novo besedilo, integralni tekst novega zakona o orožju, v katerem bo upošteval tudi določbe sodobnih evropskih zakonodaj."
9,"Predlagam torej, da se spremembe zakona o orožju sprejmejo."
2,Hvala lepa.
5,Želita besedo poročevalca delovnih teles?
3,Želi kdo razpravljati?
2,Gospod Drame.
30,"Spoštovani, ker je orožje nevarna stvar in vemo, da se da tudi staro orožje uporabiti in da je tudi nevarno, bi dal tule pripombo pri prehodnih določbah 8. člena ""nošenje""."
52,"Namreč moti me to določilo, da je tudi pravica, kako bi rekel, pravica nošenja tega orožja, ker smatram, da to orožje je lahko na zidu, ali v omari ali pa v muzeju, mislim, da tudi v privatnih zbirkah, seveda pa mislim, da je določilo nekje preširokogrudno, da dovoljuje tudi nošenje tega orožja."
111,"No, potem pa je to tudi v 18. členu, ki opredeljuje, da dovoljuje: ""staro orožje se sme nabavljati brez dovoljenja ter imeti v posesti in nositi brez orožnega lista."" Če govorim kot lovec, to staro orožje nam kar precej tudi škode dela na tem narodnem bogastvu, ker marsikje se to staro orožje uporablja tudi za krivolov, če tako rečem, in mislim, da je ta 18. člen preohlapen, da bi bilo po mojem mišljenju treba dodati nek člen, da bi bilo to orožje nekje zapečateno, ali pa, kako bi rekel, plombirano, tako da je njegova uporaba seveda izključna, ker s tem bi se pač zagotovilo, da se to orožje ne more uporabljati."
2,Hvala lepa.
5,"Hvala lepa, gospod Andrej Šter."
56,"Torej, majčkeno bi polemiziral s predhodnikom, namreč 18. člen spada med tiste določbe, ki se spreminjajo in drugače se strinjam z vsem, malo sem po službeni dolžnosti mogoče bolj seznanjen kot pa kdo od vas, zato vidim problem predvsem v restriktivni, in to izrazito restriktivni politiki Republike Slovenije do uporabe in izdaje dovoljenj za nošenje orožja."
6,"Sem za to, da se razumemo."
21,"Mislim, da je ta usmeritev pravilna, vendar pa to povzroči problem prav na področju, ki ga skuša urejati tale sprememba zakona."
6,"To se pravi, pri starem orožju."
24,"Doslej je bila kar precejšnja svoboda pri tem, kaj se tretira za staro orožje, sedaj naj bi namesto potrdila upravni organ izdal ugotovitveno odločbo."
29,"To je precej strožja zadeva in ima večje možnosti, kot je gospod Bračko prej povedal, ima večje možnosti pravnih posledic tega, lahko se tudi ugotavlja, prekliče, odvzame in podobno."
60,"Vemo tudi iz dnevnega časopisja, vsakodnevno smo seznanjeni o tem, kakšna mrzlica vlada, mogoče ne toliko v Sloveniji, kot pa v drugih delih države, prepričan pa sem, da Slovenci to sebi z lastno pridnostjo in iznajdljivostjo kompenziramo na področju starega orožja, ki se ga da z majhnimi, ampak zato toliko bolj nevarnimi spremembami za lastnika tudi spremeniti v efektivno orožje."
8,"Zato mislim, da bi kazalo spremeniti kazenske določbe."
4,V spremembi so že.
59,"Predlagatelj to razlaga s tem, da je to usklajeno z zakonom o prekrških, jaz predlagam, da se torej v tem predlogu zakona od 3. člena pa do 7. člena povsod uporabi stara vrednost, to se pravi, recimo, v 3. členu v 1. odstavku 56. člena se besedilo do 5000 nadomesti z besedilom ne najmanj 2000, pač pa najmanj 5000."
16,Po takšni rešitvi bi najmanj za 100% dvignili predvidene kazni in tudi obrne se logika kaznovanja.
11,"Torej prej je bila navedena zgornja meja, sedaj je spodnja meja."
15,"Žal je tako, da je pri nas učinkovita samo kazen, ki storilca udari po žepu."
5,Mogoče bomo to kdaj spremenili.
17,"Zaenkrat še nismo našli uspešnega načina, zato predlagam smiselne spremembe 3., 4., 5., 6. in 7. člena."
6,"Upam, da sem bil dosti jasen."
1,Hvala.
3,"Hvala, gospod Jakič."
27,"Jaz se opravičujem, mogoče nisem točno razumel, ampak jaz bi podprl tisto, kar je predogovrec gospoda Štera rekel, namreč tule vidim tisto, kar mi rečemo študentje ""keč""."
37,"Namreč ""keč"" je v tem, da staro orožje s temi modifikacijami, kot ste vi rekli, gospod Šter, da se lahko posodobi v normalno strelno orožje in z nekimi kaznimi še ne pomeni, da v bistvu prepovedujemo nošenje."
48,"In prav to je tisto, kar sem jaz razumel prej, namreč da se v 8. členu, ko govori: ""Potrdila o priglasitvi starega strelnega orožja, izdana po dosedanjih predpisih, veljajo še naprej kot listine za posest in nošenje."" To ""in nošenje"" bi črtal in ta predlog bi zelo podprl."
2,Hvala lepa.
32,"Spoštovane poslanke in poslanci, opozoriti vas moram, da obravnavamo danes predlog, torej morate svoje predloge kot amandmaje uvrščati v razpravo in v sprejem in na tak način, da smo si na jasnem."
44,"S tem sploh ne rečem, da ni v redu, ampak po vsej verjetnosti bi bilo prav, če bi gospod Bračko sedaj, ker sta tu dva predloga, ali pa kdo od vaših povedal, kako vi gledate na ti dve, v bistvu kar precej pomembni dopolnitvi."
1,Spoštovani!
62,"Jaz sem že prej povedal, da mi pripravljamo nov osnutek zakona in menimo, da bi kazalo ta vaša razmišljanja, vaše predloge, vaše pripombe takrat, ko bo ta celovit nov zakon zagledal luč sveta oziroma se pojavil v skupščinski razpravi, da bi bilo takrat potem najbrž bolj umestno celovito potem urediti vsa vprašanja, ki se tičejo nabave, posesti, nošenja in tako dalje orožja."
80,"Trenutno, sem rekel, nam gre predvsem za to, da bi uskladili ta zakon o določbami zakona o prekrških na eni strani, na drugi strani pa nam gre seveda tudi za to, da odpravimo neke probleme, tiste, ki so v praksi sedaj najbolj prisotni, se pravi, da to vprašanje zlasti starega orožja na nek ustrezen način uredimo, tako da bi ta nadzor ne bil možen samo na prvi stopnji, pa potem skozi uporabo pravnih sredstev tudi na drugi stopnji; to zaenkrat."
22,"Kar se sankcij tiče, danes so bile predlagane ostrejše, recimo; ne nasprotujem, če zbor meni, da je potrebno te sankcije še zaostriti."
11,"Mislim, da to prav gotovo ima nekje svojo utemeljitev, svojo težo."
9,Drugo pa je sedaj sam režim glede starega orožja.
17,"Vi ste že rekli, da so režimi sploh okrog orožja v naši republiki dokaj zaostreni, dokaj strogi."
35,"Mislim, da to velja nasploh, mi tudi do sedaj pravzaprav niti pri starem orožju kakšnih posebnih velikih konkretnih problemov in težav, ki bi, kar se samega nošenja, predelave tiče, nismo posebej povzročali neke velike neprijetnosti."
6,"Mislim, da tega doslej ni bilo."
19,"Drugače pa je po definiciji to staro orožje tisto orožje, ki se ga lahko tudi nosi ob raznih priložnostih."
34,"Ne gre to samo za orožje, ki se ga, ne vem, uvrsti v neko zbirko, ki se ga drži doma v vitrini, ampak v obstoječem zakonu je orožje lahko recimo sestavni del narodne noše."
24,"V tem smislu torej mi sprememb zaenkrat ne predlagamo, predlagamo samo, da bi ta režim ugotavljanja, gre za staro orožje ali ne, bil zaostren."
32,"Kar se pa orožja na sploh tiče, pa jaz moram reči, da temu v organih za notranje zadeve posvečamo, lahko rečem, ustrezno skrb in pozornost, saj so kontrole pravzaprav na dnevnem redu."
32,"Dnevno se izvajajo ne samo na meji, tudi v notranjosti, tako da tu neki, mislim, da vsaj zaenkrat, neki večji propusti, ekscesi ali pa kaj podobnega vsaj v naši republiki niso možni."
16,"Torej če rezimiram, jaz mislim, da bi zaenkrat ostali pri takšnem predlogu, kot je bil predložen."
18,"Strinjam pa se edino s tem oziroma menim, da bi bilo sprejemljivo predvsem poostrovanje, eventualna poostritev kazenskih sankcij."
1,Hvala.
3,Prosim gospod Arzenšek.
4,"Spoštovano predsedstvo, spoštovani zbor!"
12,Jaz mogoče ne bi direktno diskutiral v zvezi s samimi spremembami zakona.
80,"Sprašujem pa le, glede na to, da imamo vse več teh zakonov z določenimi ""kozmetičnimi"" spremembami, mogoče so pomembne spremembe, ali ne bi kazalo - če je v planu, da bo kompletno obnovljen ali pa kompletno nov zakon - te stvari, ki so takega značaja, reševati z odloki in bi na ta način praktično stvari premostili, razen če je to osnova za razpravo o takih spremembah, torej tistih, ki so potem že avtomatsko gradivo za obravnavo oziroma pripravo novega zakona določenega področja."
1,Hvala.
14,"Mislim, prav je tako, da je pač sankcija zakona brez konkretne dispozicije zelo neučinkovita."
19,Dispozicija ali vsebina kazenskega predloga je v tem primeru ohlapna in dovoljuje široka pooblastila glede nošenja in posesti orožja.
23,"Sankcije so sicer stroge, to je res, vendar kaj nam pomenijo, če bo razlaga zakona in definicija oziroma dokazovanje kršitve kršilcev zelo otežena."
45,"Zato bi pač predlagal, v skladu s tem, kar so hoteli tudi moji predgovorniki in se z njimi zelo strinjam, spremembo oziroma vložil amandma k 18. členu in predlagam, da se črta prvi odstavek in pa 8. člena, kjer se črta besedica ""in nošenje orožja!."
6,To je predlagal isto gospod Jakič.
12,"Da, samo vi ste rekli, da je treba vložiti v obliki amandmaja."
5,"No, potem je v redu."
10,"Toliko smo pa zdaj že usposobljeni, da vemo, kako reagirati."
3,Še želi kdo?
15,Ali lahko jaz gospoda Bračka vprašam: do kdaj pa predvidevate v Izvršnem svetu nov zakon?
1,Hvala.
3,Ste slišali vsi.
31,"To se pravi, teze so že pripravljene, glede na množico zakonov, ki jih imamo mi še pred seboj do naslednjih sejah Skupščine, je pa vprašanje, kako bo to vse skupaj steklo."
14,"Ja, predlagal bi, da se pogovorimo najprej o teh dveh oziroma celo treh amandmajih."
31,"1. amandma se nanaša, začel bom malo drugače, na člene od 1. do 7., od 3. do 7., ki se smiselno dopolnijo tako, da se ohranja stari znesek in dopiše ""najmanj""."
4,Novi znesek in najmanj.
2,Ste razumeli?
6,Gre za te člene na začetku.
2,Ugotovimo sklepčnost!
11,"Kdo je za takšen amandma, ki ga je predlagal gospod Šter?"
0,.
3,Je kdo proti?
0,.
4,Se je kdo vzdržal?
0,.
7,Prvi amandma je z večino glasov sprejet.
24,"2. amandma se nanaša na 8. člen predloga zakona o spremembah in dopolnitvah zakona o orožju, kjer pa gre za besede ""in nošenje orožja""."
5,Kdo je za predlagani amandma?
0,.
3,Je kdo proti?
0,.
4,Se je kdo vzdržal?
0,.
9,Tudi ta drugi amandma je z večino glasov sprejet.
5,In sedaj še 3. amandma.
8,Pri 18. členu se črta cel prvi odstavek.
21,"Mi smo ta prvi odstavek že spremenili, tu je pa zdaj gospod Murko predlagal, da bi se cel prvi odstavek črtal."
2,Ali pogledate?
6,"V zakonu piše takole: ""18. člen."
29,"Staro orožje se sme nabavljati brez dovoljenja ter imeti v posesti in nositi brez orožnega lista."" Mi smo zdaj že sprejeli amandma, da smo črtali ta zadnji del stavka."
20,"Gre za prvi del: ""Staro orožje se sme nabavljati brez dovoljenja ter imeti v posesti."" Še vztrajate pri svojem amandmaju?"
1,Še.
3,Prosim gospod Bračko.
29,"Samo poslanec ima to možnost, da to predlaga, menim pa, da poslanci vedo, kaj so pod prvim amandmajem glasovali, in da ne morejo dvakrat za eno stvar različno glasovati."
2,Oprostite spodrsljaju.
17,"Žal moramo s tema dvema amandmajema, ki smo ju sprejeli, sprejeti še ta naš predlog v celoti."
14,Na glasovanje dajem predlog zakona o spremembah in dopolnitvah zakona o orožju v celoti.
3,Kdo je za?
3,Je kdo proti?
4,Se je kdo vzdržal?
16,"Torej je z večino glasov predlog zakona o spremembah in dopolnitvah, skupaj z obema amandmajema, sprejet."
9,Čas za malico in kosilo imamo tričetrt na dvanajst.
1,15.
23,"TOČKA DNEVNEGA REDA, to je PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O VARNOSTI NA ŽIČNICAH IN VLEČNICAH Z OSNUTKOM ZAKONA."
27,Predlog za izdajo zakona o spremembah in dopolnitvah zakona o varnosti na žičnicah in vlečnicah z osnutkom zakona je predložil v obravnavo Izvršni svet Skupščine Republike Slovenije.
19,"Obravnavali sta ga Komisija za notranjo politiko in Zakonodajno-pravna komisija, ki podpirata sprejem predloga za izdajo zakona z osnutkom."
12,Zakonodajno-pravna komisija z vidika svoje pristojnosti k predlogu zakona ni imela pripomb.
15,"Predstavnik predlagatelja na seji je gospod Janko Peljkovič, pomočnik republiškega sekretarja za promet in zveze."
2,Želi besedo?
3,Prosim pridite naprej.
6,"Prosim ne iz klopi, ni običaj."
23,"Gospod predsednik, jaz se opravičujem, gospod Peljkovič je zadržan na zasedanju jugoslovansko-avstrijske komisije za ceste in promet, jaz sem Marn, namestnik ministra Kranjca."
26,"Glede na to, da ste tekst pravočasno dobili in ste imeli čas to pogledati in da gre za relativno enostavne stvari, mislim, da uvod ni potreben."
2,Hvala lepa.
3,Želi kdo razpravljati?
5,Mogoče iz delovnih teles kdo?
3,Ne? pričenjamo razpravo.
22,"Jaz se z gospodom Marnom strinjam, da gre, tako kot je on rekel, za dokaj enostavno zadevo, ampak to je potrebno opraviti."
11,"Če ne želi nihče razpravljati, bi predlagal, da sprejmemO naslednji sklep:"
21,1. Zbor sprejema predlog za izdajo zakona o spremembah in dopolnitvah zakona o varnosti na žičnicah in vlečnicah z osnutkom zakona.
10,2. Predlog zakona naj pripravi Izvršni svet Skupščine Republike Slovenije.
21,Pri pripravi predloga naj predlagatelj preuči in upošteva stališča in predloge delovnih teles in stališča in predloge iz razprav na sejah.
9,"Jaz ne morem reči, saj sem rekel na sejah."
5,Želi o predlogu kdo razpravljati?
9,"Če ne želi nihče razpravljati, koliko nas je prisotnih?"
1,Prosim?
2,Ugotovimo sklepčnost!
8,"Prav je, da pogledamo, kdo je za predlog?"
3,Kdo je za?
4,"Oprostite, kdo je za?"
3,Je kdo proti?
4,Se je kdo vzdržal?
13,Soglasno sta sprejeta sklepa in s tem je zaključena ta točka dnevnega reda.
1,16.
16,"TOČKA DNEVNEGA REDA, to je PREDLOG ZAKONA O SPREMEMBAH IN DOPOLNITVAH ZAKONA O POSEBNEM PROMETNEM DAVKU."
16,Predlog zakona o spremembah in dopolnitvah zakona je predložil v obravnavo Izvršni svet Skupščine Republike Slovenije.
98,"Obravnavali so ga: Odbor za proračun in javne finance, Odbor za kmetijstvo in gozdarstvo (oba podpirata sprejem zakona), Odbor za podjetništvo in obrt, ki podpira predlagane rešitve, vendar pa opozarja na nerazrešena vprašanja, Zakonodajno-pravna komisija, ki z vidika svoje pristojnosti k predlogu zakona ni imela pripomb in tudi ne nasprotuje predlaganemu postopku; Odbor za podjetništvo in obrt je vložil amandmaje (kjer boste morali pogledati zakon) k drugemu odstavku 1. točka 2.a člena, pri čemer predlaga tudi Zakonodajno-pravna komisija, da se črta beseda ""ter"", potem prvi amandma k 4. členu, drugi amandma k 4. členu in tako dalje."
15,"Skratka tu je nekaj amandmajev in verjetno je prav, če želi predstavnik Izvršnega sveta besedo?"
1,Ne?
6,Želi kdo drug besedo iz odborov?
3,Potem pričenjamo razpravo.
6,Prvi se je prijavil gospod Dretnik.
4,"Spoštovano predsedstvo, spoštovani zbor!"
16,"Kaj naj rečem k temu predlogu zakona, ki ga že tako dolgo vlačimo po skupščinskih klopeh."
18,"Predvsem razočaran sem, kajti s tem nas bodo že sedaj drugič, ne samo prvič, peljali žejne čez vodo."
33,"Če se spomnite, ob prvi obravnavi tega predloga zakona je dal Klub poslancev Kmečke zveze predlog, da se v to oprostitev prometnega davka vključijo tudi vsi proizvajalci hrane, to se pravi mešani kmetje."
4,Ta predlog je propadel.
37,"Na naslednji seji smo ta predlog umaknili na predlog Odbora za kmetijstvo z utemeljitvijo, da bo to vprašanje itak rešeno v kratkem času, ko se bo ponovno obravnaval ta zakon o spremembi zakona o posebnem prometnem davku."
9,"Ta je sedaj tu, in smo skoraj na istem."
58,"Odbor za kmetijstvo je sedaj takega mnenja: na seji z dne 16.11.1990 se s predlogom zakona predlaga enaka ureditev za kmete, ki jim je opravljanje kmetijske dejavnosti kot edini poklic, pri čemer se s to spremembo še nadalje uporabljajo tudi določbe zveznih predpisov o prometnem davku, ki opredeljujejo oprostitve plačila prometnega davka pri nakupu proizvodov za potrebe kmetijstva."
28,"Odbor je menil, da bi bilo potrebno definirati status kmeta, hkrati pa rešiti za vse dopolnilne dejavnosti, ki bi v določenem trenutku lahko bile upravičene do teh olajšav."
32,"S predlogom zakona je Izvršni svet pokazal, da vleče naprej demagoško stališče do čistega in nečistega profesionalizma, kar pa je že politično vprašanje, čigar problematiko bo potrebno načeti in reševati znotraj kmetijstva."
48,"Z večinskim mnenjem je bilo sprejeto naslednje stališče: Odbor Skupščine Republike Slovenije za kmetijstvo in gozdarstvo ne podpira predloga zakona o spremembah in dopolnitvah zakona o posebnem prometnem davku, saj uvaja oprostitev plačila temeljnega in posebnega prometnega davka pri nakupu repromateriala in opreme le ožjemu delu kmetijskih proizvajalcev."
6,Temu mnenju se pridružujem tudi jaz.
32,"Dovolite mi, da povem naslednje, kar sem že enkrat rekel, da razvoj sam bo pokazal, da ne bomo smeli tako krivo gledati tudi tistih kmetijskih proizvajalcev, ki jim kmetijstvo ni edini poklic."
31,"Znano je namreč, da so prav ti mešani kmetje na svojih delovnih mestih pridni delavci, da pa svojo relativno majhno zemljo intenzivno obdelujejo, dosegajo nadpovprečne hektarske donose in dajejo tržne viške."
36,"Razvoj sam bo tudi dokazal, da v bodoči svobodni, neodvisni Sloveniji, katero si vsi želimo in na čemer delamo, bo tudi tista hrana, ki jo bodo pridelali in oddali ti mešani kmetje, še kako prav prišla."
2,Hvala lepa.
2,Hvala lepa.
6,Še kdo želi razpravljati o tem?
3,Samo gospod Dretnik?
2,Gospod Drame.
1,Spoštovani!
20,"Ta zakon, ki je danes predložen, vidite, da je delal krivico obrtnikom, pa če tako rečem, malim podjetnikom skozi desetletja."
40,"Sedaj ko smo prišli, da ta predlog nekje sprejmemo, da bi bila ta krivica odklonjena, saj utrjujemo in izgrajujemo enotno gospodarstvo in mislim, da nima nobenega pomena več, da imamo neko dvoredno obdavčenje pri nabavi reprodukcijskega materiala in osnovnih sredstev."
31,"Mislim, da je to osnovni pogoj, da utrjujemo enotno gospodarstvo z istimi pogoji poslovanja, ker tudi, kolikor vemo, bo tudi ta zakon o privatizaciji tudi poenotil sisteme gospodarskega in tržnega načina."
44,"Jaz razumem kmečko stran, bi pa želel, da tudi oni nas razumejo, da je v teh enotah zasebne obrti zaposleno veliko število v obratovalnicah, veliko število delavcev seveda, ki so danes ravno odvisni, ker vemo, da je ta reprodukcijski material za nadaljnjo proizvodnjo 30%."
15,"No, sedaj je bil odpravljen ta republiški del prometnega davka in še vedno ostane 20%."
25,"Da je predlagalec upošteval v glavnem, tako nam je bilo tudi na Odboru za obrt in podjetništvo tolmačeno, dikcije, ki jih je opredeljeval zvezni zakon."
14,"Seveda, ta je obravnaval bolj ta drugi del, ki se nanaša na reprodukcijski material."
77,"Mislim, da je dosti jasno, če je Izvršni svet podprl vse komisije, od ustavne pa do vseh ostalih in tudi naš Odbor za podjetništvo je imel tukaj kar globoko razpravo in mislim, da bi bilo ustrezno, da podpremo ta predlog in da bi nas tudi kmečka stran tukaj razumela in da bi nas podprla, ker mislim,da tudi tisti del, ki je nerešen v njihovem delu, da se bo pa mogoče na nek način tudi pozneje dogradil."
67,"Poudaril bi tu, da je tu seveda odvisno veliko število zaposlenih delavcev, vemo, da je tu zelo težko dobiti delovna mesta in da se v obrti, kot smo že na eni prejšnji seji slišali, krčijo delovna mesta, in če hočemo, je to osnovni pogoj, da se ta trend zadrži in seveda marsikateri obratovalnici se bo tudi dejavnost močno povečala, če bo odpravljena ta razlika v sistemu poslovanja."
2,Hvala lepa.
5,Jaz samo nečesa ne razumem.
12,"Kako naj bi ta naš predlog, če bi bil sprejet, ogrozil obrtnike?"
5,Samo to bi želel vedeti.
28,"Ugotavljam pa nekaj in mi je žal,da bom moral to povedati, da so danes proti našemu predlogu glasovali prav tisti, ki bodo s spremembo tega zakona pridobili."
5,To kaže na neko nevošljivost.
13,Ta načelna človeška lastnost pa naj ne bi imela mesta v našem parlamentu.
1,Hvala.
3,Gospod podpredsednik Rogina.
4,Spoštovani poslanci in poslanke!
57,"Na Odboru za podjetništvo in obrt smo se tega zakona lotili z največjo resnostjo predvsem zato, da ne bi ponovili odisejade, ki smo jo imeli ob sprejemanju prve verzije oziroma ob ukinitvi republiškega prometnega davka in v odboru smo takoj na začetku opozorili na problem, ki bo prisoten, in dejansko tudi je tukaj, glede vprašanja statusa kmetov."
37,"Naše stališče je bilo, da ne more takšen zakon reševati statusnih vprašanj in potem smo dobili od odbora za kmetijstvo naknadno eno obrazložitev, da ni potrebno, da to črtamo ven, ampak da se s to dikcijo strinjajo."
36,"Zato je tudi naš odbor to pustil in nismo potem zapletali okrog tega, pa tudi prvič, ko smo to sprejemali, bi bilo dokazano, da gre lahko zakon skozi šele takrat, ko so stvari dogovorjene in razčiščene."
61,"Moram reči še to, da smo pravzaprav z Izvršnim svetom res z veliko mero strpnosti in previdnosti poskušali doseči konsenz okoli teh spornih vprašanj in dejansko smo se potem dogovorili za nekatere stvari, ki v zakon ne sodijo, kot je recimo v 2. členu, da bi moral pri nabavi kupec vedno priložiti potrdilo pristojnega organa, da se odmerja davek iz dejavnosti."
23,"Mislim, da ne moremo dovoliti, da bi trgovci postali neka oziroma dobili neko nadzorno funkcijo, s katero bi kontrolirali kupce, kakšen status imajo."
8,"Zato imamo inštitucije sistema, ki naj to opravljajo."
72,"V odboru smo popustili Izvršnem svetu glede vprašanj, zakaj morajo biti v tem zakonu vsi ti omenjeni zvezni predpisi glede naštevanja, kaj je repromaterial in kaj so osnovna sredstva, glede na to, da je to kljub temu zakon zelo prehodnega značaja, ker veste, da je praktično pripravljen paket petih novih davčnih zakonov in upamo, da bodo zelo hitro pripravljeni in da bodo tudi prinesli eno pozitivno situacijo v to naše drobno gospodarstvo."
93,"Nadalje smo se dogovorili potem, da se v 4. členu, to je 13.a člen, spremeni in da se črta ven v ""7. dnevih."" Prepričani smo namreč, da ne more biti kupec 2-krat kaznovan za isto napako, če v 7. dneh ne plača prometnega davka in vi veste, da je danes situacija takšna, da dostikrat res ni možno iz objektivnih razlogov, je itak kaznovan s plačilom zamudnih obresti, ne more pa zato še, ker ni mogel denarja skupaj spraviti, ker ga ni dobil od gospodarstva, ali kakorkoli, biti kaznovan, recimo, s 500.000 dinarji."
30,"Moram povedati, da je bila naša ocena, da so kazni zelo visoke, vendar je bil to pogoj Izvršnega sveta, da popuščajo v nekaterih drugih stvareh, če mi popustimo pri teh."
30,"Zato smo popustili, razen v 5. točki, ki smo jo potem prekvalificirali v odstavek, kar imate tudi v našem predlogu amandmaja navedeno in tudi znižali kazni tam za približno 5-krat."
20,"Toliko, predlagam pa, da gre ta zakon skozi z malo manj nagajanja, bi jaz celo rekel, kot je šel prejšnji."
1,Hvala.
1,Hvala.
4,"Gospod Brezar, naš minister."
5,Jaz bi želel poudariti tole.
29,"S tem zakonom pravzaprav poskušamo odpraviti krivico, ki so jo obrtniki doživljali vsa leta, torej odkar so sploh lahko opravljali na našem torej, da rečemo v socialistični ureditvi delo."
18,"Mi ugotavljamo, da nihče drug praktično ni bil tako kaznovan kot obrtniki, ki so morali prometni davek plačevati."
61,"Nekako glede na to, da je kmetijstvo dobilo prej veljavo in svoje mesto v družbi, je bilo za kmetijstvo rešeno vprašanje teh prometnih davkov že z zveznimi predpisi in tudi danes kmetje tega, torej teh prometnih davkov ne plačujejo, razen na rezervne dele, in še ta davek je bil uveden pred parimi leti, prej je bila pa tudi na to oprostitev."
9,"Torej, zakaj smo mi kmete tudi vključili v to?"
24,"Mi smo rekli, da vsakdo, ki opravlja dejavnost na osnovi ene določene torej statusne odločbe, naj bi bil v to vključen že takoj sedaj."
45,"Pri kmetih pa v tem trenutku nastopa en problem, da te statusne stvari niso tako precizno opredeljene in zaradi tega naša finančna služba, to se pravi, naš finančni sekretariat je mnenja, da ne more v zadostni meri izvrševati kontrole, če nekdo nima urejenega tega statusa."
6,Rad bi poudaril še eno stvar.
21,"Torej v tem primeru, če ta zakon ni sprejet, se pravi, se kaznovanje obrtnikov v primerjavi z ostalimi gospodarskimi subjekti nadaljuje."
6,To pa tudi ni še vse.
24,"Torej, nihče ne more v svojo kalkulacijo vnesti 30% prometnega davka in ne more enakopravno sodelovati na domačem trgu, kaj šele na zunanjem trgu."
35,"In tukaj ta problem ni več prestižnega značaja, tako kot je bilo morda včasih, ampak je čista ekonomska kategorija, je čisto enostavna možnost, da se to, se pravi, da se mi racionalno in gospodarno obnašamo."
58,"Da bi še nadaljevali s tem, da bi te stvari peljali in vodili preko obrtnih zadrug, kjer je bil oproščen samo prometni davek na repromaterial, ne pa na osnovna sredstva, torej delež osnovnih sredstev v proizvodu se danes vse bolj veča zaradi tehničnega napredka in nam mora to spoznanje enkrat nekako le seči do srca, da tako rečem."
2,Hvala lepa.
2,Hvala lepa.
4,Še želi kdo razpravljati?
3,Prosim gospod Jakič.
7,"Spoštovani, jaz bi rekel samo par besed."
11,Kot laik gledam na ta predlog z razumevanjem in ga podpiram.
55,"Namreč menim, da je tak, kakršen je, v bistvu stimulacija privatnega sektorja, stimulacija v smislu, da pač s temi olajšavami, ki jih ima čisti privatnik oziroma čisti kmet, se bo potem privatna iniciativa, pač ta popoldanec, če mu bo bolj odgovarjalo, bo šel na celodnevno privatništvo, in seveda v firmah odstopil prostor tudi nam mladim."
15,"Namreč trditev, ki jo je gospod Dretnik izrekel, bi lahko jaz postavil čisto drugo trditev."
27,"Namreč, on je dejal, da je večina oziroma da je večina vseh kmetov, ki so zaposleni pridna in delovna in tudi popoldan veliko doseže na svoji kmetiji."
54,"To jasno ni utemeljeno z nobeno raziskavo, zato ne bi tako roke v ogenj dal za to, namreč lahko tudi druge primere pogledamo, ko pa nekje v firmah trdijo, da so ti polkmetje ali pa polprivatniki, ne govorim samo za polkmete, polprivatniki zaradi del doma odsotni z dela npr. pri košnji in tako naprej."
17,"To se pravi, jaz podpiram to v smislu tega, da je to eden prvih korakov stimulacije privatništva."
2,Hvala lepa.
2,Hvala lepa.
3,Prosim gospod Krajec.
2,Spoštovani delegati!
25,"Boste rekli, saj bom govoril za drugo stran, čeprav sem iz kmečke zveze, to se tudi nas tiče, to vprašanje, samo jaz bi tole rekel:"
19,"Mi se zdaj pogovarjamo samo o našem republiškem davku, ostane pa še ta zvezni davek, o katerem ni govor."
17,"Menim, da se bi morali enkrat zavedati, da ekonomija je ekonomija in da moramo tukaj zahtevati celoto."
10,"Skozi se opredeljujemo, ja zveznih davkov pa ne moremo vpisati."
36,"Menim tako, da dvojne ekonomije ne moremo držati in moramo se zavzemati za naše poenotenje in da je obrtnik ravno tako, in kmet, združeni kmet, ravno tako svoboden, osvobojen zveznega davka, tako kot so ostala podjetja."
8,"Mislim, da tukaj ne smemo imeti dvojnih meril."
25,"Vemo, da nam velika podjetja propadajo, ljudje se zaposlujejo v čedalje manjših organizacijah in dajmo že enkrat reči in dati veljavo človeku, ne pa organizacijam."
3,Kaj je bilo?
27,"Privatniki so se morali vsa ta leta združevati v neke zadruge, obrtniki v obrtne zadruge, mi kot kmetje v druge zadruge, da smo pridobili potem neke pravice."
7,"Seveda, tukaj obstajajo zopet stanovanjske zadruge itn."
7,"Poglejte, mislim, da vsega tega ni treba."
38,"Dajmo vendar na prvo mesto postaviti človeka ustvarjalca in menim, da bi moral naš Izvršni svet pripraviti tudi to gradivo, da se enkrat začnemo pogovarjati, da ne spoštujemo v takih merilih zveznih predpisov, ker to je čista svinjarija."
2,Čista svinjarija.
24,"Firma je osvobojena, npr. recimo avtoprevoznika, ki ga skoraj vsak pozna, firma je osvobojena na rezervne dele, njemu pa 13% odbijejo, 20 pa ne."
21,"Mislim, dajmo imeti enake gospodarske pogoje, to nam naj bo cilj, potem bomo imeli demokratično državo tudi efektivno, ne samo priznano."
1,Hvala.
3,Hvala gospod Krajec.
38,"Tu imamo 4 amandmaje, ki niso sporni zaradi tega, ker se tudi strinjajo v vseh organih, pa tudi v Izvršnem svetu in verjetno bi bilo prav, da bi počasi, če ni kaj tako zelo pomembnega, zaključili z razpravo."
1,Lahko?
19,"Potem bi zaključil in bi najprej ugotovil, kako je z amandmaji in če lahko gremo pri zakonu po vrsti."
4,Najprej k 2. členu.
37,"To je najprej Odbor za podjetništvo in obrt predlagal, da se 1. točka 2.a člena spremeni tako, da se črta besedilo: ""priložiti potrdilo pristojnega organa, da se jim odmerijo davek iz dejavnosti po dejanskem dohodku oziroma"""
3,"Tovariš predsednik, korektura."
5,Ta tekst ni popolnoma točen.
28,"Tam je tipkarska napaka, ""ter priložiti potrdilo pristojnega organa, da ti odmerja davek iz dejavnosti po dejanskem dohodku."" Beseda ""oziroma"" pa ostaja v tekstu ... se nanaša na kmete."
5,Če še enkrat prebereš besedilo?
21,"Črta se besedilo: ""ter priložiti potrdilo pristojnega organa, da se jim odmerja davek iz dejavnosti po dejanskem dohodku,"" to se črta."
11,"Beseda ""oziroma"" pa ostaja, na začetku se pa dodaja beseda ""ter""."
23,"To se pravi, tako kot je Zakonodajno-pravna komisija rekla, da se doda ""ter"" in tu se dodaja na zaključku besedica ""oziroma"", ki ostaja."
5,"Najprej, koliko nas je prisotnih?"
6,Kdo je za sprejem takšnega amandmaja?
3,Je kdo proti?
4,Se je kdo vzdržal?
8,Torej je 1. amandma z večino glasov sprejet.
6,"2. amandma, amandma k 4. členu."
14,"V 3. točki prvega odstavka 13.a člena se črtajo besede ""v 7 dneh""."
10,"Obrazložitev je bila dana in vemo tudi, za kaj gre."
16,"Kdo je za predlagani amandma, da se črtajo v 13.a členu besede: ""v 7 dneh""?"
0,.
3,Je kdo proti?
0,.
4,Se je kdo vzdržal?
0,.
9,Torej je 2. amandma z večino glasov tudi sprejet.
53,"In 3. amandma, k 4. členu tudi: 5. točka se črta, vsebina se pa nadomesti z novim drugim odstavkom 4. člena, ki glasi: ""Z denarno kaznijo od 20.000 do 100.000 din se kaznuje za prekršek kupec, če ne vodi evidenc o količinah in vrstah reprodukcijskega materiala in opreme, kupljenega brez plačila prometnega davka."""
5,Kdo je za predlagani amandma?
0,.
3,Je kdo proti?
0,.
4,Se je kdo vzdržal?
0,.
8,Tudi 3. amandma je z večino glasov sprejet.
18,"Ker smo pri Zakonodajno-pravni komisiji imeli tudi eno vprašanje ""ter"", smo s tem tudi to mi že sprejeli."
3,Drugih amandmajev ni.
8,Kdo je za sprejem celotnega zakona z amandmaji?
3,Je kdo proti?
4,Se je kdo vzdržal?
15,Torej je z večino glasov zakon sprejet in odrejam do pol enih odmor za kosilo.
8,"Bi ugotovili, če nas je že 40 tukaj?"
2,Prosim prisotnost.
4,To je skoraj nemogoče.
4,"Prisotni, lepo prosim, vsi."
4,No sedaj je bolje.
5,Bi pričeli z našo 17.
30,"TOČKO DNEVNEGA REDA, to je POROČILO DELEGACIJE SKUPŠČINE REPUBLIKE SLOVENIJE V ZBORU REPUBLIK IN POKRAJIN SKUPŠČINE SFRJ O POTEKU USKLAJEVANJA NEKATERIH AKTOV IZ PRISTOJNOSTI ZBORA REPUBLIK IN POKRAJIN SKUPŠČINE SFRJ."
35,"Poročilo delegacije smo prejeli, predstavnik delegacije Skupščine Republike Slovenije v Zboru republik in pokrajin Skupščine SFRJ je na seji gospod Gerbec in bi bilo verjetno prav, če bi povedal nekaj za uvod, če je potrebno."
7,"Bi, gospod Gerbec bilo potrebno kaj povedati?"
0,.
1,Dobro.
3,Predstavnik Izvršnega sveta?
9,Želi še kdo besedo v zvezi s tem poročilom.
2,Pogledali ste?
20,"Če ni razprave, bi predlagal, da bi glede na to, da ste vsi prebrali to poročilo delegacije, sprejeli naslednji sklep."
34,Zbor združenega dela se je seznanil s poročilom Skupščine Republike Slovenije v Zboru republik in pokrajin Skupščine SFRJ o poteku usklajevanja nekaterih aktov iz pristojnosti Zbora republik in pokrajin Skupščine SFRJ in ga sprejema.
6,Želi o predlaganem sklepu kdo razpravljati?
8,"Dajem na glasovanje sklep, ki sem ga prebral."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je zbor predlagani sklep sprejel z večino glasov."
1,18.
24,"TOČKA DNEVNEGA REDA - PREDLOG ZAKONA O RATIFIKACIJI SPORAZUMA O DOLOČITVI VIŠINE NOVE TRANŠE POSOJIL MED ZIS, SKUPŠČINO SFRJ IN SKLADOM ZA REINTEGRACIJO EVROPSKEGA SVETA."
27,"Predlog zakona je predložila v obravnavo Skupščina SFRJ, obravnavali so ga: Zakonodajno-pravna komisija, Komisija za mednarodne odnose in Odbor za kreditno-monetarni sistem na ravni Skupščine Republike slovenije."
31,"Odbor za kreditno-monetarno politiko predlaga Skupščini Republike Slovenije, da sprejme odlok o soglasju k predlogu zakona in da pooblasti svojo delegacijo v Zboru republik in pokrajin, da soglaša s predlogom zakona."
15,"Prejeli smo tudi mnenje Izvršnega sveta Skupščine Republike Slovenije, v katerem soglaša s predlogom zakona."
8,In na klop smo prejeli tudi predlog odloka.
4,Želi predstavnik delegacije besedo?
2,Izvršnega sveta?
8,"Če ne želi nihče, prosim pričenjamo z razpravo."
3,Želi kdo razpravljati?
4,S tem zaključujem razpravo.
27,"Na glasovanje dajem predlog odloka k predlogu zakona o ratifikaciji sporazuma o določitvi višine nove tranše posojila med ZIS, Skupščino SFRJ in skladom za reintegracijo Evropskega sveta."
5,Kdo je za takšen odlok?
3,Je kdo proti?
4,Se je kdo vzdržal?
9,"Ugotavljam, da je predlagani odlok sprejet z večino glasov."
5,"Imam občutek, da gremo prehitro."
1,19.
18,TOČKA DNEVNEGA REDA - PREDLOG ZAKONA O RATIFIKACIJI EVROPSKE KONVENCIJE O MEDNARODNIH POSLEDICAH ODVZEMA PRAVICE DO VOŽNJE MOTORNEGA VOZILA.
8,Predlog zakona je predložila v obravnavo Skupščina SFRJ.
14,"Obravnavale so ga: Komisija za notranjo politiko, Zakonodajno-pravna komisija in Komisija za mednarodne odnose."
13,"K temu zakonu smo prejeli mnenje Izvršnega sveta, ki soglaša s predlogom zakona."
24,"Zakonodajno-pravna komisija je v svojem poročilu opozorila na nepravilen prevod 17. člena konvencije; kjer naj bi se besedilo uredilo tako, da bo pravno-tehnično jasno."
6,Na klop smo prejeli predlog odloka.
4,Želi predstavnik delegacije besedo?
2,Izvršnega sveta?
2,Pričenjamo razpravo.
25,"Če ni razpravljalcev, predlagam, da na glasovanje dam predlog odloka k predlogu o ratifikaciji evropske konvencije o mednarodnih posledicah odvzema pravice do vožnje motornega vozila."
5,Kdo je za ta odlok?
3,Je kdo proti?
4,Se je kdo vzdržal?
8,"Ugotavljam, da je zbor predlagani odlok sprejel soglasno."
1,20.
13,TOČKA DNEVNEGA REDA - PREDLOG ZAKONA O RATIFIKACIJI KONVENCIJE ZDRUŽENIH NARODOV O OTROKOVIH PRAVICAH.
8,Predlog zakona je predložila v obravnavo Skupščina SFRJ.
26,"Obravnavali so ga: Odbor za mladinska vprašanja na ravni Skupščine Republike Slovenije, Zakonodajno-pravna komisija, Komisija za mednarodne odnose, Komisija za družino in Komisija za žensko politiko."
13,"K temu zakonu smo prejeli mnenje Izvršnega sveta, ki podpira sprejem predloga zakona."
11,Komisija za družino in Komisija za ženska vprašanja podpirata sprejem zakona.
5,Na klopi imate predlog odloka.
4,Želi predstavnik delegacije besedo?
2,Izvršnega sveta?
5,Kdo od predstavnikov delovnih teles?
2,Gospod Jakič.
3,Hvala za besedo.
81,"Jaz bi v imenu Komisije za družino in Odbora za mladinska vprašanja, ki sta se 12.11. skupaj sestala in obravnavala predloženi zakon o ratifikaciji konvencije Združenih narodov o otrokovih pravicah, poudaril, vsi imate na klopi mnenja, vendar bi želel poudariti ta zadnji oziroma predzadnji stavek, in sicer tisti del, ki govori, da je v interesu Republike Slovenije, da je zakon o ratifikaciji konvencije sprejet čimprej, in sledi v bistvu en dodatek, za katerega bi želel, da ga ta zbor tudi sprejme."
32,"Namreč piše: ""V kolikor pa bi prišlo do časovnega odlaganja na zvezni ravni, pa se obe delovni telesi zavzemata za pripravo in sprejem slovenskega zakona o ratifikaciji konvencije o otrokovih pravicah."" Hvala."
1,Hvala.
3,Še želi kdo?
3,"Prosim, gospa Žerovnikova."
1,Spoštovani!
34,"Ne gre za kritiko te konvencije ali pa da bi nasprotovala, vendar je prevod dokaj slab in predlagam, da uporabljate prevod, ki je bil izdan v reviji Otrok in družina, ki je mnogo boljši."
2,Samo toliko.
1,Hvala.
4,Še želi kdo razpravljati?
3,Prosim gospod Gerbec.
6,"Gospod predsednik, spoštovani delegati in delegatke."
10,Glede na te razprave bi v imenu delegacije rekel tole.
44,"Ni razlogov za to, da bi se zadrževal postopek ratifikacije te konvencije, razen iz razlogov, da mi do tega trenutka, ko naj bi o tem odločili, še nismo to obravnavali, sicer bi pa mi že prejšnji teden usklajevali tekst zakona o ratifikaciji te konvencije."
24,"Glede na razpored sej zbora, mislim, da ni nobenega dvoma, da bo lahko okrog 10. decembra ta konvencija sprejeta oziroma ratificirana v Skupščini SFRJ."
45,"Seveda v primeru, če bi iz kakršnihkoli razlogov prišlo do zadrževanja, pa moram opozoriti, da v tem hipu ni možno, da bi Slovenija sprejela sama takšno ratifikacijo, ker je zaenkrat seveda ratifikacija te listine odprta za podpis državam, ki imajo pač mednarodno-pravno urejen tak status."
25,"Tako da mislim, prvič, vsebinsko ni razlogov, da bi dvomili o tem, da obstaja pripravljenost za takšno čimprejšnjo ratifikacijo te konvencije v okviru Skupščine SFRJ."
28,"V primeru če bi seveda ne prišlo do tega, bo pa to eno od tistih vprašanj, ki se bo vključevalo v celoto širših vprašanj mednarodno-pravnega položaja samostojne Slovenije."
57,"Kar se pa tiče prevoda, pa predlagam, da bomo to vzeli kot delovno nalogo v tem smislu, da bomo Komisiji za istovetnost tekstov pri Skupščini SFRJ, v kateri sodelujejo tudi predstavniki iz Republike Slovenije, predsednik te komisije je gospod Komar, predlagali, da potem poskrbijo, da bodo teksti prevoda v slovenski jezik čimbolj ustrezali dejansko lepemu slovenskemu jeziku."
2,Hvala lepa.
2,Hvala lepa.
1,Roman.
37,"Zavedam se tega, da Slovenija še nima priznanega statusa, tega meddržavnega statusa in tega pravnega pomena, ampak ne gre za to, da bi ratificirali konvencijo, temveč da bi v bistvu to konvencijo nekako predložili kot nek zakon."
24,"To pa lahko naredimo, da v bistvu konvencijo prepišemo, samo naslovimo jo ne kot ratifikacija, ampak kot posebni zakon, ki bi veljal v Sloveniji."
1,Hvala.
1,Hvala.
3,Še kdo želi?
36,"Torej tu gre sedaj v tem prvem delu samo za sprejem odloka in na tak način, da vsaj opravimo tisti dolg, ki bi ga morali že opraviti, se pravi ne samo v Sloveniji, ampak v Jugoslaviji."
23,"Ker te konvencije mi še nimamo podpisane, je to žalostno spričevalo in tudi kaže na neke razmere, na katere ne moremo biti ponosni."
32,"In zato bi predlagal, da bi sedaj ta odlok sprejeli in o tem, kar je pa gospod Jakič povedal, bi pa dali pobudo in bi lahko nekaj takšnega v Sloveniji sami opravili."
7,"Jaz upam, da kmalu kot samostojna država."
4,Želi še kdo razpravljati?
18,"Če ne, dajem na glasovanje predlog odloka k predlogu zakona o ratifikaciji konvencije združenih narodov o otrokovih pravicah."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zbor predlagani odlok sprejel soglasno."
2,"Naslednja, 21."
20,TOČKA DNEVNEGA REDA - PREDLOG ZAKONA O RATIFIKACIJI PROTOKOLA O PRAVNI SPOSOBNOSTI TER PRIVILEGIJIH IN IMUNITETAH EVROPSKE SKUPNOSTI ZA SVOBODNO TRGOVINO.
8,Predlog zakona je predložila v obravnavo Skupščina SFRJ.
10,Obravnavali sta ga Zakonodajno-pravna komisija in Komisija za mednarodne odnose.
13,"K temu zakonu smo prejeli tudi mnenje Izvršnega sveta, ki podpira sprejem zakona."
6,Na klopi imate tudi predlog odloka.
4,Želi predstavnik delegacije besedo?
2,Izvršnega sveta?
5,Mogoče kdo od delovnih teles?
2,Tudi ne.
3,Želi kdo razpravljati?
6,"Če ne želi, bi predlagal naslednje:"
22,Na glasovanje dajem predlog odloka k predlogu o ratifikaciji protokola o pravni sposobnosti ter privilegijih in imunitetah evropske skupnosti za svobodno trgovino.
5,Kdo je za takšen predlog?
3,Je kdo proti?
4,Se je kdo vzdržal?
8,"Ugotavljam, da je zbor predlagani odlok sprejel soglasno."
1,22.
22,TOČKA DNEVNEGA REDA - PREDLOG ZAKONA O RATIFIKACIJI SKLEPA SVETA EFTE ŠT. 2 O OBLIKOVANJU RAZVOJNEGA SKLADA EFTA ZA JUGOSLAVIJO S STATUTOM SKLADA.
12,Predlog zakona je predložil v obravnavo Zbor republik in pokrajin Skupščine SFRJ.
21,"Obravnavali so ga Odbor za proračun in javne finance na ravni Skupščine Republike Slovenije, Zakonodajno-pravna komisija in Komisija za mednarodne odnose."
23,"K temu zakonu smo prejeli mnenje Izvršnega sveta, v katerem predlaga delegaciji v Zboru republik in pokrajin Skupščine SFRJ, da uveljavlja dane pripombe."
9,Na klopi imamo predlog odloka in osnutek dodatnega sklepa.
4,Želi besedo predstavnik delegacije?
1,Hvala.
3,Predstavnik Izvršnega sveta?
5,Mogoče kdo iz delovnih teles?
2,Odpiram razpravo.
3,Želi kdo razpravljati?
26,Na glasovanje dajem najprej predlog odloka k predlogu zakona o ratifikaciji sklepa sveta EFTA št. 2 o oblikovanju razvojnega sklada EFTA za Jugoslavijo s statutom sklada.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zbor predlagani odlok sprejel soglasno."
6,Na glasovanje dajem osnutek dodatnega sklepa.
6,Kdo je za osnutek dodatnega sklepa?
3,Je kdo proti?
4,Se je kdo vzdržal?
11,"Ugotavljam, da je zbor predlagani dodatni sklep sprejel z večino glasov."
1,23.
15,TOČKA DNEVNEGA REDA - STALIŠČA SKUPŠČINE REPUBLIKE SLOVENIJE K ZAKONOM IZ PRISTOJNOSTI ZVEZNEGA ZBORA SKUPŠČINE SFRJ:
23,"a) predlog zakona o spremembah in dopolnitvah zakona o potrjevanju novih sort, dovolitvi intradukcije tujih sort in o varstvu kmetijskih in gozdnih rastlin."
22,"b) zahteva Skupščine Socialistične republike Srbije, da se preizkusijo sedanje rešitve o dejanski nastanitvi (prebivališču) glede na središče življenjskih interesov (bivališča) in"
13,c) predlog zakona o ratifikaciji Evropske konvencije o obvestilih o tujem pravu in
10,d) dveh predlogov odloka v zvezi z objavljenimi zveznimi zakoni.
7,Kot gradiva ste k tej točki prejeli:
13,"k a) predlog zakona, mnenje Izvršnega sveta naše republike in poročilo Zakonodajno-pravne komisije."
6,Danes ste prejeli tudi predlog stališč.
5,Predstavnik Izvršnega sveta želi razpravljati?
4,Želi morda predstavnik delegacije?
2,Pričenjam razpravo.
31,"Kdo želi razpravljati o tej a) točki, predlogu zakona o spremembah in dopolnitvah zakona o potrjevanju novih sort, dovolitvi in produkciji tujih sort in o varstvu sort kmetijskih in gozdnih rastlin."
4,Ne želi nihče razpravljati?
11,"Na glasovanje dajem predlog stališč, ki ste jih prejeli na klop."
6,Kdo je za sprejem predloga stališč?
3,Kdo je za?
10,"Malo sem zamudil, lahko še enkrat, da bo v redu?"
3,Kdo je za?
3,Je kdo proti?
4,Se je kdo vzdržal?
8,Predlog stališč pod točko a) smo sprejeli soglasno.
4,Zdaj pa k b).
7,Gre za zahtevo Skupščine Socialistične republike Srbije.
25,"Pri tej zahtevi ste sprejeli zahtevo Skupščine SR Srbije, mnenje Izvršnega sveta, ki nasprotuje spremembi zakona, mnenje našega Izvršnega sveta seveda, in poročilo Zakonodajno-pravne komisije."
6,Danes ste prejeli tudi predlog stališč.
3,Predstavnik Izvršnega sveta?
2,Predstavnik delegatov?
3,Kdo želi razpravljati?
10,"Na glasovanje dajem predlog stališč, ki ste jih prejeli danes."
6,Kdo je za ta predlog stališč?
3,Je kdo proti?
4,Se je kdo vzdržal?
9,"Ugotavljam, da je predlog stališč z večino glasov sprejet."
5,No in zdaj še c).
18,"Prejeli ste predlog zakona, danes ste prejeli tudi mnenje Izvršnega sveta in predlog stališč ter poročilo Zakonodajno-pravne komisije."
3,Predstavnik Izvršnega sveta?
4,Tudi tu ni potrebno.
4,Predstavnik delegatov iz delegacije?
3,Želi kdo razpravljati?
9,"Na glasovanje dajem predlog stališč, ki ste jih prejeli."
6,Kdo je za ta predlog stališč?
3,Je kdo proti?
4,Se je kdo vzdržal?
14,"Ugotavljam, da je zbor predlog stališč sprejel soglasno in tu imamo še d) točko."
137,"21. novembra ste na klop v ovitku prejeli naslednja gradiva: mnenje Izvršnega sveta Skupščine Republike Slovenije k naslednjim aktom: zakonu o spremembah in dopolnitvah zakona o sanaciji stečajev in likvidacij bank in drugih finančnih organizacij; zakonu o spremembah in dopolnitvah zakona o Agenciji federacije za zavarovanje depozitov in sanacijo bank; zaključnem računu proračuna federacije za leto 1989, zakonu o spremembah in dopolnitvah zakona o hidrometeoroloških dejavnostih, pomembnih za vso državo, zakonu o supergaranciji federacije za obveznosti Beograjske banke delniške družbe Beograd kot garanta za 8. posojilo Evropske investicijske banke za delno financiranje graditve odseka avtomobilske ceste Bratstva in enotnosti Dobanovci-Bubanj potok; zakonu o spremembah in dopolnitvah zakona o zdravstvenem zavarovanju vojaških zavarovancev; zakonu o spremembah in dopolnitvah zakona o varstvu prebivalstva pred nalezljivimi boleznimi, ki ogrožajo vso državo in predlogu odloka k vsem sedmim zgoraj navedenim aktom."
5,Želi predstavnik Izvršnega sveta besedo?
2,Pričenjam razpravo.
13,Kdo želi razpravljati v zvezi z vsemi sedmimi zgoraj navedenimi akti in odlokom?
4,Ne želi nihče razpravljati?
16,"Če ne, dajem na glasovanje predlog odloka o soglasju k zakonom, ki so navedeni v odloku."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je zbor predlog odloka sprejel z večino glasov."
9,"Sedaj pa predlagam, da sprejmemo še tale dodatni sklep."
17,Skupščina Republike Slovenije ne daje soglasja k zakonom o pogojih za jemanje in presajanje delov človeškega telesa.
5,Iz Ur.l. št. 63/90.
6,Želi o tem sklepu kdo razpravljati?
12,"Če ne, dajem ta dodatni sklep, da ne dajemo soglasja, na glasovanje."
9,"Kdo je za dodatni sklep, da ne dajemo soglasja?"
3,Je kdo proti?
4,Se je kdo vzdržal?
11,"Ugotavljam, da je zbor predlagani dodatni sklep sprejel z večino glasov."
5,In zdaj smo pri 24.
13,TOČKI DNEVNEGA REDA - PREDLOG ZAKONA O ZAČASNI UREDITVI UGOVORA VESTI V VOJAŠKI SLUŽBI.
18,Predlog zakona je predložila Komisija Skupščine Republike Slovenije za mirovno politiko in ste ga prejeli danes na klop.
11,Predlog zakona so obravnavali v Zakonodajno-pravni komisiji in Komisiji za obrambo.
12,K predlogu zakona ste prejeli tudi mnenje Izvršnega sveta Skupščine Republike Slovenije.
14,"Amandmaje so predložili Zakonodajnopravna komisija k 3. členu, ki je razviden iz njenega poročila."
32,"Mi smo se tako in tako dogovorili, da bomo iz razprave ugotovili, ali faze povežemo in v tem primeru glasujemo o amandmajih ali pa se pogovarjamo seveda o predlogu in o osnutku."
12,Predstavnik predlagatelja je že pri uvrstitvi na dnevni red povedal svoje stališče.
4,Želi mogoče še kdo?
3,"Prosim, gospod Jakič."
3,Hvala za besedo.
35,"Tudi jaz sem v uvodu že dal poudarek na tem, da bi zbor danes sprejel ta predlog zakona o začasni ureditvi ugovora vesti v vojaški službi, in sicer, da bi bili ti dve fazi združeni."
49,"Razlog, ki ga navajam, je ta, da do sprejetja oziroma do predloženega zakona s strani Izvršnega sveta, mislim, Izvršni svet ima to možnost do 28. decembra narediti, vemo pa, da je v mesecu decembru vpoklic oziroma ta, kako se imenuje, kontingent slovenskih fantov, ki bi šel služiti vojaški rok."
4,To je en razlog.
12,"Najprej bi povedal tudi razlog, zakaj se zelo zavzemam za ta zakon."
86,"Namreč kot veste sami in kot je tudi minister Janša rekel, od tega kontingenta, ki bo predvidoma v decembru mesecu, nihče ne bo od slovenskih nabornikov ostal doma, ampak bodo vsi šli izven 5. armadnega območja, pa tudi, če bi ostali v 5. armadnem območju, mislim, da je 5. armadno območje prav kritično, vsaj kninsko področje, in kot vemo, je prejšnja generacija, vsaj po tistih glasovih, ki so se v javnosti zaskrbljenih staršev jasno izrazili, je veliko naših šlo na Hrvaško oziroma ravno na to območje."
17,"Podprl bi predlog oziroma amandma Zakonodajno-pravne komisije in pa amandma, ki mislim, da je kompatibilen z njim."
16,"To je amandma, ki ga je dal ta Svet za varstvo človekovih pravic in temeljnih svoboščin."
28,"Namreč, da se v 3. členu črta ""ideoloških in političnih motivov"" in da ostane v bistvu, da zavračanju vojaške obveznosti ustreza ta religiozni in etični in filozofski motiv."
30,"Še enkrat bi poudaril, da je ta zakon začasen, do uveljavitve oziroma do zakona, ki ga bo predložil Izvršni svet in ki bo v bistvu v celoti urejal to problematiko."
40,"Do takrat pa jaz mislim, da bi bilo zelo nesramno do teh mladih ljudi, da bi jih zdaj pahnili pač s tem formalnim izgovorom, saj bo tako 28. decembra, ampak oni bodo do takrat pa že morali zapolniti vojaške vrste."
29,"Bi pa še enkrat poudaril, kar sem že na začetku rekel, da je glede tega ugovora vesti, glede teh religioznih, etičnih in filozofskih motivov, v bistvu ta razširitev nujna."
24,"Namreč ta 22. člen zveznega zakona v bistvu govori samo o tem religioznem motivu, ki se lahko artikulira in o katerem potem komisija odloči."
43,"Jaz upam, da boste dali podporo temu predlogu zakona in v bistvu rešili te mlade ljudi travme, ki jih tako s to krizo, ki jo tako, kot jaz s to osamosvojitvijo in v tem, da ne vedo, kaj bodo potem v vojski doživljali."
2,Hvala lepa.
1,Hvala.
3,Nadaljujemo z razpravo.
3,"Prosim, gospod Šter."
42,"Moram se vrniti dva meseca nazaj, ko smo obravnavali poročilo, ki ga je kot uradno tajnost našemu zboru predlagal Republiški sekretariat za ljudsko obrambo, ki smo ga brali v tisti stranski sobici malo manj kot v klavzuri, in smo ga potem vrnili."
11,Takrat se je začela razvijati podobna debata o tej isti dilemi.
31,"In takrat sem opozoril, da je stranka, ki je predhodnica Liberalno-demokratske stranke, pred časom že skušala urediti to področje, in sicer, bom rekel, stihijskim zavračanjem, s predlogom za stihijsko zavračanje pozivov."
24,"Rad bi le opozoril, v kakšen položaj bi prišli naborniki, ki bi uveljavljali ugovor vesti po morebitno sprejetem zakonu o začasni ureditvi ugovora vesti."
33,"Trdimo, da je zvezna zakonodaja predpisala oziroma da je na pomolu sprememba, ki uveljavlja urejanje vojaške obveznosti na zveznem nivoju in da nihče od slovenskih fantov ne bo ostal na 5. armadnem območju."
18,"Hkrati pa tem fantom dajemo možnost, da uveljavljajo pri republiškem organu za ljudsko obrambo pravico do ugovora vesti."
43,"Zvezni organi so s svojo odločitvijo, za katero pa smo slišali od ministra za ljudsko obrambo, da je zelo vprašljiva s strokovnega stališča, derogirali odločitev republiškega organa. torej so implicite derogirali tudi njihove odločbe, s katerimi bodo klicali fante na odslužitev vojaškega roka."
14,"Torej so fantje, ki bodo uveljavljali ugovor vesti, v odnosu do zveznih organov kršilci."
34,"In zato trdim, da prelagamo breme, ki ga naj nosijo organi, ki so za to izvoljeni, na hrbte teh okoli 20 let starih fantov in seveda njihovih staršev in trdim, da je to narobe."
15,"Da je to skrajno krivično do teh ljudi, ki so seveda v dokaj neprijetnem položaju."
23,"To je ena težka odločitev, mogoče v zdajšnjem času težja, ampak vseeno po ureditvi, kot jo imamo zdaj, jim hrbet nastavi republiški organ."
36,"Lahko se dogovarjamo o tem, ali jim ga nastavi v zadovoljivem merilu ali ne, ne moremo pa preskočiti te inštance in jih postaviti v odnosu do Zveznega sekretariata za ljudsko obrambo v boj Davida in Goliata."
16,"Tega ne bi želel doseči, zato opozarjam, no, opozarjam je preostra beseda, ne podpiram tega zakona."
18,"Če se bomo znašli v situaciji, ko bodo zvezni organi intervenirali neposredno, potem tale zakon, nič ne pomeni."
24,"Če zvezni organi ne bodo intervenirali, pa po zagotovilih republiških organov, tudi Komisije za mirovno politiko, obstaja institut ugovora vesti in se ga poslužimo."
8,Sicer je pa zakon za moje pojme invaliden.
12,"Uveljavlja vlogo, ki ima po enem takem ljudskem glasu vlogo blaževega žegna."
23,"Vloga, ki ni ničemur namenjena oziroma ki je nihče ne testira, sprejema, pa naj se sliši še bolj birokratsko, je vloga sumljive kvalitete."
1,Hvala.
1,Hvala.
2,Gospod Jakič.
9,"V bistvu sem vedel, da bo do tega prišlo."
24,"Replika v bistvu leti na tisti del, ko gospod Šter govori o nekem hrbtu, o nekem izpostavljanju posameznika z zvezno vlado in tako naprej."
88,"Jaz ne vem, gospod Šter, kako vi interpretirate to, ampak me čudi, da enkrat interpretirate, da z ustavnimi zakoni oziroma amandmaji, ki smo jih sprejeli, da v bistvu imamo prioriteto, so ti republiški zakoni, in potem je z republiškim zakonom na primer ta hrbet zelo močno postavljen in nikogar, posameznika, mi smo celo opredelili v teh ustavnih amandmajih ali zakonih, v tem 7. členu, ki govori o vojaški obveznosti, da priznavamo v Sloveniji ugovor vesti, da pa bo zakon, če se ne motim, urejal to v treh mesecih."
13,"In zdaj v bistvu poanta tega zakona je samo to, da dokler 28."
28,"Izvršni svet, ki obljublja, da bo te stvari uredil, do takrat v bistvu naredimo, tako kot ste vi poimenovali moratorij o sečnji gozdov, moratorij o vpoklicu vojaških obveznikov."
28,"Jaz ne vidim razloga, zakaj se na primer določeni ljudje upirate temu, da bi dali mladim ljudem tudi to pravico uveljavljanja tega ugovora vesti, ki je že zapisan."
45,"Zato jaz te razprave okoli tega, da mi posameznika porivamo v konflikt z zveznimi organi, ne sprejmem, tudi s tisto predpostavko ne, ker mi je minister Janša osebno odgovoril, da zvezni organi nimajo spiska imen mladih, ki morajo z decembrskim kontingentom iti v vojaški rok."
32,"To se pravi, ti ljudje so za zvezne organe neznani po njihovi interpretaciji, zato se osebno oziroma personalno nihče od njih ne izpostavlja represiji s strani zveznih organov na področju ljudske obrambe."
16,"Pač sem ziritiran, mogoče čustveno delujem, ampak jaz ne razumem, zakaj, tule ne gre za prestižno."
7,Jaz tudi nisem govoril v imenu stranke.
40,"Jaz sem govoril o tem, da podpiram mirovno in ne vidim razlogov, zakaj se sedaj kar naenkrat pa zopet vzpostavlja ta konflikt znotraj in v bistvu šele v tem primeru se začne vse lomiti na, kakor vi pravite, hrbtih mladih."
35,"Še enkrat poudarjam, gre za prehodno obdobje in v tem času, to se pravi od danes oziroma če bo sprejeto in oddano v Uradnem listu po 8 dneh, do 28., če vojaščino Izvršni svet pripravi."
49,"Gre samo za to, da se do takrat odloži vse, kar se tiče vojaškega vpoklica oziroma da če že do vpoklica pride, da se lahko vsi izgovarjajo na to ustavno podlago oziroma na to zakonsko podlago, ki smo jo mi sprejeli in anulirali del zveznih zakonov s tega področja."
1,Hvala.
1,Hvala.
2,Gospod Aksentijević.
3,"Predsednik, spoštovani zbor!"
6,Popolnoma se strinjam z gospodom Šterom.
6,"Mislim, da je res bistveno povedano."
10,Mi bomo slovenskega mladega fanta potisnili v konflikt z oblastjo.
11,Naj to na sebe prevzame oblast in naj to dela naprej.
53,"Zdi se mi iz razprave gospoda ali pa tovariša, mladega študenta, da je preveč čustvenega in preveč zagovarjanja lastnega okolja, to se pravi te populacije, ki bi morala iti v JLA, vendar mislim, da se ne zagovarja na takšen način; mislim, da je boljša ta druga pot, ki jo je gospod Šter povedal."
1,Hvala.
2,Gospod Murko.
17,"Mislim, da je to prav nenavadno, kakšne povezave se vzpostavljajo, no kljub temu pa bi rekel to."
17,"Izvršni svet ni našel argumentov, ki bi opravičevali umaknitev predlaganega zakona o ugovoru vesti v vojaški službi."
37,"Glede na to, da ni podal pripomb, niti amandmaja, ne kakršnega koli drugega argumenta, z zakonom pa se ne strinja, se mi postavlja vprašanje, če je morda razlog v tem, da predlagatelj tega zakona morda ni pravi."
19,"Izvršni svet mora natančneje opredeliti, zakaj predlagani zakon, predložen s strani legitimno izvoljene komisije za mirovno politiko, ni sprejemljiv."
35,"Razlogi: priprava zakona zahteva določen čas, Izvršni svet meni, da je ta pravi čas tri mesece po sprejemu dopolnila k Ustavi Republike Slovenije in da ta čas še ni nastopil - to sploh ni noben argument."
16,"Mislim, da je bilo dovolj jasno povedano, da gre za začasno rešitev tega zelo perečega vprašanja."
25,"In drugo, da se morajo ta vprašanja urejati s pozornostjo in načrtnostjo, to pa je sploh in naravnost neverjeten argument, ki neposredno ponižuje skupščinsko komisijo."
36,"Za Izvršni svet je potemtakem nepozorna in nenačrtna, ker se zavzema za čimprejšnjo ureditev tega vprašanja, in to tistih mladih ljudi, ki bodo že decembra morali oditi na služenje vojaškega roka, kljub svojemu izrecno nasprotujočemu pogledu."
34,"In če je do teh mladih ljudi kdo nepozoren, je to Izvršni svet, ki si popolnoma brez potrebe jemlje nedoločeno dolg določen čas, ko bi brez problemov ta problem lahko takoj in začasno rešili."
28,"Zato menim, da je predlagani zakon popolnoma v skladu s sprejetimi načeli slovenske Skupščine, izraženimi v dopolnilih k 98. členu amandmaja Ustave Republike Slovenije s področja ljudske obrambe."
17,"In se ob tem sklicevati na zvezno zakonodajo, kot to dela danes Demos, je milo rečeno, sprenevedanje."
48,"Saj smo ta dopolnila po predlogu Demosa sprejeli in to z velikimi besedami o samostojnosti in suverenosti in ti amandmaji namreč tudi dejansko omogočajo pisanje takšnih zakonov, ki bodo v Sloveniji in Slovencem ustrezali - tako na področju ekonomije kot pri vojaških vprašanjih nabornikov in tudi nenazadnje ugovora vesti."
16,"Zato se mi zdi popolnoma nerazumljivo sedanje zavračanje konkretnih zakonov, ki vendarle omogočajo izvedbo teh amandmajev."
30,"Menim, da je sprejeto nekaj z velikimi besedami in pompom, potem pa konkretno zavračanje z izvedbo tega istega zelo veliko zavajanje ljudi, pa zloraba narodovih čustev za pridobivanje političnih točk."
18,"To pa je neresna in kratkovidna pot, ki jo bodo naši volilci - v to sem prepričan - hitro spregledali."
16,"Tudi tega bi se moral zavedati tisti, ki danes tako energično zavrača sprejetje tega začasnega zakona."
1,Hvala.
5,"Torej, najprej hvala za podporo."
4,V nesreči spoznaš prijatelja.
10,"Potem bi, jaz sem sedaj presodil, da je očitno nesporazum."
3,Kaj sem trdil?
45,"Trdil sem, da je gospod Jakič, ko je utemeljeval zakaj zakon, najprej pomahal z zveznim odlokom pač o pošiljanju nabornikov ali o odpoklicu v JLA, sedaj ne vem citirati natančnega naziva, tam je rekel, da očitno nihče ne bo od slovenskih rekrutov ostal v Sloveniji."
8,Potem naj bi to urejali z republiškim predpisom.
13,"Od ministra Janše smo slišali, da je zvezni odlok popolna negacija republiške zakonodaje."
28,"Enako utemeljeno lahko pričakujemo, da bo tudi naš zakon dobronameren vsekakor o začasni ureditvi ugovora vesti odpravil, odpihnil, odplaknil, karkoli že, skratka ne bo upošteval ta zvezni predpis."
8,Zato ne bo za konkretnega nabornika nič bolje.
20,"Ker je Janša tudi povedal zadnjič, da ni dosti verjetno, da bo odlok, ki temelji na vprašljivih pravnih podmenah, obstal."
47,"In da se bo res izvajal pa vsaj sklepam, da bo ostal v veljavi sedanji način pošiljanja rekrutov, se pravi, da bo Slovenija vendarle uveljavljala dokaj visok kontingent in verjetno še višji, tistih, ki bodo ostali na 5. armadnem območju in s tem blizu ali v Sloveniji."
22,"Hkrati bi seveda povedal to, da sem govoril o predlagatelju tistega ukrepa izpred dveh mesecev in ga imenoval predhodnika sedanje Liberalno-demokratske stranke."
3,Nisem pa Demos.
6,To sem povedal kot Andrej Šter.
7,"Ne slišati tistega, kar ni bilo rečeno."
24,"Mimogrede bi vas opozoril na to, da se mi dejansko še nismo dogovorili, ali sedaj razpravljamo o predlogu ali samo s predlogom in osnutkom."
27,"Rekli smo, da bomo to opravili, ko bomo z razpravo to izluščili, na sami razpravi in zaradi tega sedaj še tu konkretizacija v obliki amandmajev ni potrebna."
3,"Prosim, gospod Dretnik."
3,Samo dvoje vprašanj.
8,Jaz nekako razumem ugovor vesti iz motiva religioznosti.
8,"To so pač verske sekte, ki zavračajo orožje."
10,Manj pa razumem ugovor vesti iz etičnih in filozofskih motivov.
3,To je eno.
18,"Drugo pa, ali bodo po sprejetju tega zakona vsi tisti, ki so sedaj ta zakon kršili, tudi rehabilitirani?"
13,"Jaz se opravičujem, drugo vprašanje, nisem ga preslišal, ampak na prvo bom odgovoril."
10,"Npr. osebno, če bi sedaj moral iti ponovno v vojsko."
20,"Bil sem v vojski, da ne bo narobe interpretirano, da se zavzemam za to, da ne bi šel v vojsko."
10,Npr. skozi to odraščanje sem po svoji notranjosti postal pacifist.
13,"To pa pomeni, da v bistvu zavračam služenje vojaškega roka z etičnih razlogov."
1,Hvala.
2,Še kdo?
14,"Roman, lahko vprašam, npr. ostanemo pri tem, da je to samo predlog z osnutkom."
7,Ali se to potem sploh kaj spremeni?
26,"Spremeni se v toliko, da bo v bistvu potem predlog sam naslednji in tako naprej in bo decembrska generacija, zaradi katere smo reagirali, šla v vojsko."
15,"Jaz sem že na začetku predlagal, da se združita obe in da govorimo o predlogu."
8,"Bomo glasovali o tem, da se prav razumemo."
7,Ali je še sedaj tu kaj pomembnega?
3,"Prosim, gospod Studenčnik."
23,"Ker je tu samo 5. členov, bi jaz, recimo, predlagal, da se da tudi 6. člen zraven, v katerem se ta začasnost omeji."
12,"Recimo, ta zakon velja v toku tega leta, do zaključka leta 1990."
3,"Dobro, gospod Krajec."
38,"Zdaj, ko smo že s tem osnutkom zakona zakomplicirali in sami sebe izpostavili, potem moramo biti zdaj odločni in nepolitiki, ki govorimo nekomu dve uri, da je baraba, pa mu ne povemo v oči, da je to res."
48,"Prišli smo tako daleč, da če danes tega zakona ne izglasujemo, smo pojedli svojo besedo, se pravi, takrat, ko še ni bilo nič ""opasnega"", takrat smo vsi roke dvignili, zdaj pa, ko se bo res nekje zalomilo in bo treba nositi odgovornost, zdaj pa bi se radi umaknili."
9,"To najbrž ne bo šlo, vsaj pri meni ne."
30,"Drugo pa kar je, tako mirno glasujemo, ravno v prejšnji točki smo glasovali o posojilu Beograjski banki, ko sami vemo, v kakšnem položaju je, pa čeprav gre to za ceste."
9,"Mislim, da moramo biti le poslanci malo bolj kategorični."
32,"Kar se pa tiče religioznih manir, bi pa rekel takole: če govorimo o suverenosti Slovenije, potem vemo tudi to, da jo bomo morali braniti, ne samo braniti, ampak za njo tudi stati."
48,"To pa pomeni to, da šel naj bi v vojsko vsak, takrat mislim, govorim čisto načelno, religiozni motiv pa naj bi bil samo ta, da človek je v vojski, ampak se mu ne da puške v roke, potem bomo pa videli, kako se bo v tej sredini znašel."
1,Hvala.
1,Hvala.
17,"Zdaj bi predlagal naslednje, da se glede na razpravo najprej opredelimo, ali sprejmemo ta zakon kot predlog."
21,"Če bomo to sprejeli, potem bomo tudi izoblikovali amandmaje in na podlagi amandmajev, če jih bomo seveda izglasovali, sprejeli tudi zakon."
7,Zato bi najprej skušal ugotoviti našo navzočnost.
4,Koliko je prisotnih vseh?
5,Zdaj pa je že pomembno.
17,"In zdaj bomo najprej glasovali, kdo od poslancev je za to, da prekvalificiramo ta zakon v predlog."
3,Kdo je za?
3,Je kdo proti?
4,Se je kdo vzdržal?
4,Torej smo s tem
7,"sprejeli, da imamo zdaj opraviti s predlogom."
36,"Na ta predlog so zdaj trije amandmaji, in sicer imamo en amandma Zakonodajno-pravne komisije, potem en amandma, če lahko tako okvirno rečem, Komisije za človekove pravice, in potem še amandma gospoda Studenčnika, ki omejuje ta zakon."
3,Tri amandmaje imamo.
17,"Še nismo zaprli razprave; zaradi tega, ker smo v prvi fazi, pri prvem glasovanju samo prekvalificirali faze."
8,Zdaj pa je tu stvar še bolj resna.
15,Želi v zvezi s temi 3 amandmaji od poslancev Zbora združenega dela kdo še razpravljati?
2,Gospod Jakič.
46,"V bistvu podpiram prva dva in tretjega, gospoda Studenčnika, vašega, ampak mislim, da bi ta omejitev morala biti do sprejetja, to je pa do sprejetja Izvršnega sveta, ki bo predložil svoj zakon, to se pravi, da ta velja do takrat, dokler Izvršni svet ne sprejme svojega."
9,"Ne, ne more, mi ga bomo sprejeli, lahko predlaga."
29,"To se pravi, to je v bistvu zdaj naloženo Izvršnemu svetu, da ga mora takoj pripraviti, da ga bomo mi lahko tu obravnavali in sprejeli, nov zakon v celoti."
12,"Gospod Studenčnik, ali lahko potem prekvalificirate ta amandma, do sprejema novega zakona?"
1,Lahko.
3,Ja v redu.
2,Bolj formalno.
4,Še želi kdo razpravljati?
8,"Ne, potem bi zaključil razpravo in bi glasovali."
4,"Ne ni treba, oprostite."
2,"Ne, ni."
2,Sem zaključil.
16,"Tu so tudi vaši predstavniki, mislim, da je naš zbor toliko kompetenten, da ve, kaj odloča."
6,Zdaj gremo k amandmaju Zakonodajno-pravne komisije.
32,"Gre za amandma k 3. členu: V drugi alinei prvega odstavka, tretjega člena se besedilo v oklepaju spremeni tako, da se glasi: ""religiozni, etični, filozofski in moralni."" V oklepaju in z narekovajem."
33,"Z navedenim amandmajem se predlaga drugačen vrstni red motivov za zavračanje vojaške obveznosti in črtanje političnega in ideološkega motiva, za katera so člani komisije ocenili, da ju ni primerno navajati v tem zakonu."
16,"In to je tudi bil predlog, ki smo ga slišali s strani Komisije za človekove pravice."
13,"To se pravi, da gre za vrstni red: religiozni, etični, filozofski in moralni."
6,Kdo je za sprejem takšnega amandmaja?
3,Je kdo proti?
4,Se je kdo vzdržal?
33,"Torej je ta amandma z večino sprejet in menim, da tako ni potrebno razpravljati, ker to tudi ni v funkciji amandmaja s strani Sveta za varstvo človekovih pravic in temeljnih svoboščin, še glasovati."
26,"Glasovali bi samo še o amandmaju gospoda Studenčnika, kjer gre za to - je pa tako v 1. členu, se pravi, da v bistvu ni treba glasovati."
11,"Se pravi, sprejeli smo samo en amandma, ki je bil potreben."
8,In sedaj dajem zakon v celoti na glasovanje.
7,Kdo je za zakon s sprejetim amandmajem?
3,Je kdo proti?
4,Se je kdo vzdržal?
16,"Ugotavljam, da je zakon o začasni ureditvi ugovora vesti v vojaški službi z večino glasov sprejet."
11,"Na koncu, dovolite še to, ker bi tudi o tem glasovali."
71,"Na koncu pa predlagam, da Zbor združenega dela sprejme sklep v zvezi z mojo pobudo, ki sem jo dal že ob obravnavi amandmajev k Ustavi Republike Slovenije in ustavnega zakona k 96 amandmaju na 7. skupni seji vseh zborov, dne 28.9., ki se glasi: Zbor združenega dela daje pobudo sodnim organom v Republiki Sloveniji, da prično postopek za oprostitev in izpustitev vseh, ki so zaradi ugovora vesti obsojeni in v zaporu."
5,Želi kdo o tem razpravljati?
5,Kdo je za ta predlog?
3,Je kdo proti?
0,.
4,Se je kdo vzdržal?
10,"Ugotavljam, da je tudi predlagani sklep z večino glasov sprejet."
19,"Preden preidemo k zadnji točki dnevnega reda, moram imenovati usklajevalno skupino, ker gre za določeno neusklajenost faz pri sprejemu."
49,"Prosim, da bi bili v sestavi: Franc Gradišar, Marjan Vilfan, Bogo Rogina, Anka Osterman in Leopold Drame, ki bo usklajevala kar štiri zadeve, in sicer gre za predlog zakona o posebnem prometnem davku, predlog za izdajo zakona o zavodih, predlog zakona o orožju, predlog zakona o invalidsko pokojninskem zavarovanju."
9,Tu smo si pri nekaterih sklepih različni med zbori.
3,Prosil bi dvoje.
40,"Prvič, da bi izglasovali, da v tej skupini usklajuje namesto Mihaele Baumanove, ki je ni, Bogo Rogina, ker gre za prometni davek in bi na tak način ta komisija lahko to delo v smislu sklepov Zbora združenega dela tudi usklajevala."
7,Kdo je za to usklajevalno skupino prosim?
3,Je kdo proti?
4,Se je kdo vzdržal?
20,"To je usklajevalna skupina, ki naj gre takoj v sobo 209 in prične s svojim delom z ostalima dvema skupinama."
19,"Predlagatelji amandmajev pa lahko v usklajevalni skupini tudi sodelujete, po vsej verjetnosti bo pa tu še nekaj več usklajevanja."
55,"Predlagal bi, ker mi ne moremo iti po skupnem zasedanju ob 14 uri domov, da zdaj prekinemo sejo, imate dobrih 10 minut odmora za kavo, potem pa po skupnem zasedanju takoj pridete nazaj in vidimo, kako daleč je z usklajevanjem in s čim lahko danes zaključimo, potem bi pa imeli še zadnjo točko dnevnega reda."
1,25.
8,"TOČKA DNEVNEGA REDA - POBUDE, VPRAŠANJA IN PREDLOGI DELEGATOV."
18,"V zvezi z odgovori in stališči, ki ste jih dobili pisno in tudi 20.11., sem vas že obvestil."
20,"Prejeli smo tudi še naslednje odgovore in stališča, in sicer kar 9, tako da so bili v Izvršnem svetu pridni."
23,"In sicer smo prejeli mnenje o pobudi delegata Vlada Puca za ureditev pravic bivših lastnikov premoženja, ki je bilo odvzeto po ""revolucionarnih zakonih""."
28,"Drugič, stališče Republiškega sekretariata za varstvo okolja in urejanje prostora do pobude Ivana Dretnika k zakonu o posebnem prispevku o solidarnosti za odpravljanje posledic poplav v letu 1990."
27,Odgovor Republiškega sekretariata za turizem in gostinstvo na pobudo Darka Bizjaka za pripravo celovitega programa potreb in nalog na področju turizma in turistične sezone za naslednje leto.
21,"Četrtič, mnenje Skupnosti pokojninskega in invalidskega zavarovanja Slovenije, na pobudo Romana Jakiča, v zvezi s priznanjem časa študija v pokojninsko dobo."
24,"Petič, odgovor Republiškega sekretariata za kmetijstvo, gozdarstvo in prehrano na delegatsko vprašanje Dejana Murka v zvezi z obiskom prof. Alaina Harisona v Republiki Sloveniji."
1,Šestič.
23,Pojasnilo Republiškega sekretariata za vzgojo in izobraževanje ter telesno kulturo na delegatsko vprašanje Dejana Murka v zvezi s problemom telesne vzgoje na Univerzi.
26,"Sedmič, odgovor Izvršnega sveta Skupščine Republike Slovenije na delegatsko vprašanje Franca Grašiča za spremembo zakona o združevanju dela, sredstev družbene reprodukcije za gospodarsko infrastrukturo 1987-1990."
41,"Osmič, odgovor Izvršnega sveta na delegatsko vprašanje Romana Jakiča v zvezi z uvedbo oziroma razpisom študijskega programa ""splošno jezikoslovje"" na filozofski fakulteti v Ljubljani in odgovor Izvršnega sveta na pobudo Andreja Murna v zvezi s podaljšanjem porodniškega dopusta in otroških doklad."
46,"Za to sejo so predložili naslednji delegati delegatska vprašanja in pobude, že dosedaj: delegat Božo Kočevar pobudo, da Izvršni svet Skupščine Republike Slovenije zagotovi učinkovito kontrolo kakovosti vina na slovenskem trgu, na katero pa je tudi že dano stališče Republiškega sekretariata za kmetijstvo, gozdarstvo in prehrano."
26,"Drugič, delegat Muharem Bolič pobudo za spremembo zakona o osebnih dohodkih na predlog gradbeno-industrijskega podjetja Vegrad Velenje, ki je bilo že posredovano v proučitev pristojnim organom."
26,"Tretjič, delegat Franc Boštjančič predlaga predlog za izdajo zakona o potnih listih in delegat Peter Starc pobudo glede združevanja sredstev za financiranje naložb v socialne zavode."
29,"Tako imamo zdaj že tudi 4 pobude in s pobudami lahko nadaljujemo, saj je tako običaj, da jih posredujemo pristojnim organom v proučitev in jih tudi objavijo v Poročevalcu."
3,Kdo želi razpravljati?
3,"Prosim, gospod Aksentijević."
32,"Izborom v večstrankarski parlament in njegovim oblikovanjem smo sprejeli eno od bistvenih temeljev demokracije v večstrankarskem sistemu, in to parlamentarnem, čvrsto skupščinsko kontrolo delovanja državnih organov, tako vojske, policije, kakor same vlade."
11,Zato imamo in skupščinske organe in telesa od komisij do odborov.
53,"1. Zadnje tri mesece, predvsem v oktobru 1990, so bili pogosti primeri observiranja vojaških objektov, ogledovanja poveljstev in enot JLA ter provociranja organov za zavarovanje in pripadnikov JLA, kar gre pripisati tako občanom oziroma državljanom Republike Slovenije kot velikokrat tudi organom za notranje zadeve in sekretariata za ljudsko obrambo in štabu za TO."
24,"Kolikor sem jaz seznanjen, poteka observiranje vojaških objektov, ogledovanje po poveljstvih in enotah JLA po ukazu najodgovornejših oseb v RSNZ in RSLO Republike Slovenije."
27,Poleg tega imam podatke o tajnem kontroliranju vojaških telefonskih zvez in telefonskih zvez starešin na najbolj odgovornih dolžnostih v poveljstvu in enotah JLA na območju Republike Slovenije.
14,"Imam tudi neizpodbitne dokaze, da varnostni organi RŠTO Republike Slovenije novačijo posamezne starešina JLA."
9,"O tem je pred kratkim pisal tudi mariborski ""Večer""."
28,"Novačenje poteka s ciljem, da bi zbrali podatke po poveljstvih, enotah, ustanovah JLA in pripadnikih armade ter da bi pridobili starešine za službo v t.i. republiški vojski."
10,"Vse to lahko, če je treba, dokumentiram s konkretnimi podatki."
17,Postavljam vprašanje republiškemu sekretarju za ljudsko obrambo in notranje zadeve: kdo to počne in s katerim ciljem?
8,Kateri zakon in kateri člen ustave to določa?
21,"Kolikor je to početje utemeljeno, kdo bo odgovarjal za takšna dejanja, ki so v nasprotju s pojmovanjem pravne in suverene države."
3,In še nekaj.
5,To je zelo nevarno dejanje.
29,"Kdo nam zagotavlja, da ti posamezniki niso dobili naloge od kakšne tuje obveščevalne službe, in kdo zagotavlja, da tuje obveščevalne službe ne delajo ta čas v tem našem prostoru?"
37,"2. Nekateri odgovorni člani, funkcionarji Sekretariata za ljudsko obrambo Republike Slovenije so na zborovanju v Kočevski Reki in Kranju v svojih izjavah označili JLA kot tujo oboroženo silo, okupatorsko vojsko ali celo sovražnika številka 1 Republike Slovenije."
23,"Enako so že večkrat storili posamezni člani nekaterih republiških institucij ter posamezni prvaki strank, kar so sredstva javnega obveščanja tudi že večkrat objavila."
74,"Če v polni meri upoštevamo demokratična načela, da ima vsak pravico do svojega mnenja in obrambe lastnega stališča, se postavlja načelno vprašanje: kako je možno, da se JLA označi kot tuja okupatorska oborožena sila (še vedno po veljavnem ustavu SFRJ izvršuje z ustavo določene ustavne naloge), ko je v njeni mirnodobski sestavi na območju Republike Slovenije čez 6% slovenskih vojakov in 9,5% starešin slovenske narodnosti, v vojni armadi pa celo nad 88% slovenske sestave."
12,"Ali je možno domnevati, da je takšna armada lahko sovražna lastnemu narodu?"
44,"Pripadnike armade vznemirja in žali dejstvo, ker ne gre le za načelo demokratičnega izjavljanja svojega mnenja, temveč ker taka stališča prihajajo z odgovornih položajev organov oblasti, političnih subjektov in posameznikov visokega političnega ugleda, ki si prizadevajo za tak vtis med ljudmi in izzivajo prepir."
19,"Na začetku sem ugotovil, da je temeljna naloga zaščita demokracije, demokracijske družbe kontrola organov oblasti predvsem policije in vojske."
2,Zato sprašujem.
26,"Prvič, predsednika Odbora za kontrolo delovanja SDV, ali je on za to vedel in če je, ali je menil, da ni potrebno obvestiti odbora in Skupščine?"
28,"Ali meni, da tuje obveščevalne službe v tem kritičnem trenutku ne delajo obveščevalno na ozemlju Republike Slovenije in da zato ni treba spremljati njihovega dejstva, temveč lastno armado?"
33,"Enako vprašam gospoda predsednika Komisije za obrambo, gospoda predsednika Skupščine Slovenije in naprej vse, ki so dolžni da to vedo in da nam sporočijo, ali so vedeli za takšno početje svojih dveh ustanov?"
18,"Zahtevam, da se s tem preneha in odgovorni, da pokličejo odgovorne dejavnike in javno opravičilo teh, ki delajo."
1,Hvala.
1,Hvala.
3,Še kakšna pobuda.
3,"Prosim, gospod Jakič."
17,"Jaz se opravičujem, ker sem pisno pobudo nekam založil pa bi jo tako iz glave poskusil obnoviti."
23,Vrnil bi se k svojim stanovskim kolegom in bi v Skupščini Republike Slovenije podal pobudo izenačitve študentov ljubljanske univerze s študenti teološke fakultete.
111,"Namreč, v začetku svojega mandata sem dal pobudo, da se v bistvu da možnost teološki fakulteti v Ljubljani vključitve v ljubljansko univerzo in do te, v bistvu pike, mi je Izvršni svet na pobudo tudi odgovoril, je pa mogoče iz moje malomarnosti preslišal tisti drugi del, na katerega sem jaz kot študent, konec koncev tudi kot predstavnik teh 14 tisoč študentov ljubljanske univerze bil izvoljen in to je bila ta poanta, da bi bilo treba, dokler se ne rešijo ta, v bistvu notranja razmerja med ljubljansko univerzo in teološko fakulteto vključitve in nevključitve, da se pa študentom teološke fakultete priznajo vse pravice, ki jih imam tudi jaz kot študent filozofske fakultete."
37,"Namreč ena od takih je, da na volitvah v ta parlament oni niso mogli sodelovati, da nimajo možnosti nabave mesečnih vozovnic (vsaj po mojih informacijah) in še mnogo drugih stvari, kot so: kandidiranje za določene štipendije itn."
85,"Se pravi - gre za to, da bi v bistvu študente sedaj rešili in v bistvu s tem - ne vem, ali bo to zakon ali kakšen drug akt - dali tudi vedeti, ker po novem se bodo v Sloveniji lahko formirale privatne univerze in privatne šole, kjer bo ustanovitelj ali društvo, posameznik ali kdo drug, kakršen pač zakon bo oziroma kakor bo zakon predvideval ustanovitelja, da bodo avtomatično udeleženci, ki bodo šli na privatno univerzo oziroma fakulteto, v trenutku vstopa izenačeni glede statusnega položaja kot vsi ostali."
2,Hvala lepa.
1,Hvala.
2,Gospa Ostermanova.
4,"Dobro, pisno - brez komentarja."
1,Hvala.
2,Gospod Arzenšek.
4,"Spoštovano predsedstvo, spoštovani zbor."
59,"Najprej bi prosil Republiški sekretariat za delo za določena pojasnila oziroma merila glede na to, da sva kolega dr. Voljč in jaz prejela odgovor o možnosti primerjave povprečnih osebnih osnovnih dohodkov med posameznimi dejavnostmi v letu 1990 in na osnovi tega, kar sem na hitro prebral, bi lahko rekel, da zmeda še vedno obstaja in bi imel eno pobudo."
59,"Namreč v odgovoru piše: edini način za zbiranje tekočih podatkov o osebnih dohodkih po stopnjah strokovne usposobljenosti je anketa v organizacijah, da pa so ti podatki zaradi strahu pred morebitnimi sankcijami v smeri zniževanja osebnih dohodkov oziroma zaradi pričakovanj po izboljšanju položaja in navedbe ustreznih ukrepov v tej smeri običajno netočni in zato neuporabni za poglobljene analize in primerjave."
21,"Veljavni informacijski sistem, t.j. zbiranje podatkov preko Zavoda za statistiko Republike Slovenije, pa omogoča le analiziranje podatkov za pretekla obdobja."
14,"No, in zadnji znani podatki o tem so po strokovni usposobljenosti za leto 1988."
5,Potem je tu nakazana tabela.
48,"Praktično, nikjer ne vidimo preračunavanja za vse dejavnosti in stroke na 182 ur, kaže pa v tabelah, da v tisti skupni masi zopet v primerjavi z gospodarstvom, pa tudi po profilih, določeni profili v negospodarskih dejavnostih - da ne bom rekel družbenih - presegajo, drugje pa so izpod, in podobno."
19,"Te analize ne upoštevajo indekse posebnih pogojev dela, zato moram reči, da se mi zdi tak odgovor manj primeren."
31,"Mi smo takrat prosili in tudi tu soglasno sklenili, da se podajo enotna merila, ki bodo zagotavljala primerjave po enotnih, točnih kazalcih za vse dejavnosti osebnih dohodkov, preračunane na 182 ur."
14,"Dajem ponovno pobudo, da se to vsaj za naslednje obdobje po letu 1990, stori."
4,To je ena stvar.
63,"In druga zadeva: Glede na to, da ugotavljam, da so te seje vseh zborov skupščine trajale dan, dva, z nadaljevanjem čez dva, tri dni, bi mogoče proučili predlog, da bi se le mogoče vnaprej dogovorili, pa bomo mogoče tri, štiri dni tu in opravimo ter smo potem vsaj tri tedne doma, v svojih delovnih okoljih, da lahko planiramo delo in opravljamo svoje delo."
13,"Prosil bi, da se razmisli, ali poslovnik (da predsedstvo to ugotovi) to omogoča."
1,Hvala.
1,Hvala.
43,"Mogoče v zvezi s tem: mogoče sploh ne bi bila tako nesimpatična pobuda, da bi npr. zasedala republiška skupščina prvi teden v mesecu in bi na tak način po vsej verjetnosti marsikaj opravili ali pa bo o tem tudi zelo veliko deljenih mnenj."
28,"Tako kot sedaj, da hodimo dva dni na teden sem, potem pa smo še vsak v enem odboru, smo pa v bistvu tako in tako tri dni tukaj."
17,"In drugo, gre za to, da bi moral biti normalen presledek med eno sejo in drugo sejo."
34,"Tega sedaj ni in zaradi tega je praktično skoraj nemogoče, da bo do naslednje seje, ki jo imamo prihodnji teden, zasedalo toliko in toliko skupščinskih odborov glede na točke dnevnega reda, ki jih imamo."
11,"Tako, da bomo po vsej verjetnosti tu morali podvzeti določeno racionalnost."
52,"Mogoče bi vseeno - delegatka Anka Ostermanova je predlagala v zvezi s solidarnostnimi sredstvi za zdravstvo, kjer je izhajala iz občine Ptuj in se sprašuje, kje so sredstva, ki so bila namenjena dotiranim občinam, kaj je pomenila centralizacija zdravstva, zakaj ne dobijo v občini sredstev, ki jih v občini združijo, in tako naprej."
8,"To zato, da veste, za kakšno vprašanje gre."
35,"Enako so tudi poslanci kluba Slovenske kmečke zveze predlagali, da naj Izvršni svet sprejme ustrezne ukrepe, ki naj zagotovijo racionalno porabo sredstev v zvezi s solidarno akcijo zbiranja pomoči za odpravo posledic poplav v Sloveniji."
3,Kdo želi besedo?
4,Besedo ima gospa Sagadinova.
16,"Pobudo bi dala kot poslanka Zelenih v Zboru združenega dela, in sicer se nanaša na naslednje:"
30,"V prilogi Dela ""Znanje za razvoj"" smo 21. novembra prebrali v članku, kje je bil potres na Martinovo, v kakšnem stanju se nahaja naša seizmološka služba oziroma Seizmološki zavod Slovenije."
47,"Znano je, da v Sloveniji obstajajo le 4 opazovalnice oziroma merilne postaje za merjenje potresne jakosti in še te so nameščene samo v zahodni oziroma južni Sloveniji, medtem ko severni in vzhodni del ostajata nepokrita, in to ravno tam, kjer se nahajajo naši nekateri pomembnejši elektroenergetski objekti."
12,"Mogoče če samo omenim to sporno hidroelektrarno Golica, Jedrska elektrarna Krško itn."
43,"Glede na dejstvo, da je Republika Slovenija potresno dokaj, torej je nevarnost potresov dokaj velika, kar nam pričajo tudi potresi v ne tako davni preteklosti, dajem Vladi oziroma Komiteju za urbanizem, pardon, Komiteju za urejanje prostora in varstvo okolja tri pobude, in sicer:"
10,"- da se najprej preveri, kakšna je opremljenost naše seizmološke službe,"
8,"- potem, da se jo po potrebi posodobi in"
18,"- da se razširi mreža opazovalnic na tiste dele Slovenije, ki so potresno nevarni, in kjer opazovalnic še ni."
1,Hvala.
4,Besedo ima gospod Dretnik.
26,"Moja pobuda, o kateri smo slišali prej, je naslednja: da se v zakonu o posebnih prispevkih za poplavljena območja še vnese en člen z naslednjo vsebino:"
46,"""Izvršni svet Slovenije se zadolži, da s pristojnimi službami nadzira strogo uporabo vseh teh sredstev."" Da je bila moja pobuda utemeljena, o tem sem se še bolj prepričal danes, ko sem na seji našega kluba izvedel, da se pri razdeljevanju teh sredstev že dogajajo razne nepravilnosti."
1,Hvala.
3,Želi še kdo?
11,"Ja, če ni več, bi lahko to točko potem tudi zaključili."
7,Zdaj imamo samo še vprašanja medzborovskega usklajevanja.
24,"Najprej bi pričeli s 3. TOČKO DNEVNEGA REDA, to je z IZDAJO ZAKONA O SPREMEMBI ZAKONA O POKOJNINSKEM IN INVALIDSKEM ZAVAROVANJU S PREDLOGOM ZAKONA."
45,"Tu, pri tem pokojninskem zakonu gre za naslednje: namreč, da sta oba zbora, ZO in Družbenopolitični zbor sprejela še en stavek, v bistvu en amandma, ki pa dopolnjuje našega in je seveda bolj ugoden za upokojence, in sicer gre za 26. člen, ki se glasi:"
42,"""Pokojnine se usklajujejo tudi izven rokov, navedenih v prvem odstavku tega člena, če OD v enem ali več mesecih porastejo ali padejo za več kot 5% glede na mesec, za katerega je bila izvedena zadnja uskladitev."" Do tu smo si enaki, vsi."
8,No in tu je pa zdaj to novo:
52,"""Usklajena pokojnina se izplačuje od 1. dne meseca, v katerem so bili izpolnjeni pogoji za uskladitev."" Mi smo se o tem tudi pogovarjali in ta je seveda bolj ugoden za upokojence, je pa seveda manj ugoden in bodimo tu jasni, za vse tiste, ki plačujejo prispevke in spravljajo denar skupaj za upokojence."
8,Odpiram v zvezi s tem uskladitvenim amandmajem razpravo.
3,Bi gospa Puharjeva?
5,"Jožica Puhar, ministrica za delo."
4,Hvala lepa za besedo.
4,"Spoštovano predsedstvo, spoštovani zbor!"
27,"Mislim, da je dejansko odločanje pravzaprav o takih stvareh, ob tako veliki populaciji kot je upokojenska populacija, silno delikatno in da pridejo v poštev vse vrste razmišljanja."
29,"Jaz bi ob tem, ko boste ponovno odločali, rada opozorila samo na nekaj v zvezi s tem amandmajem, ki je bil dan in v drugih dveh zborih tudi izglasovan."
28,"Mislim, da ob upoštevanju verjetno kakšnih drugih razmišljanj, ne pa tovrstnega argumenta, s katerim jaz pravzaprav tudi utemeljujem predlog Izvršnega sveta in tudi poskušam utemeljiti nesprejemljivost tega amandmaja."
70,"V 26. členu obstoječega zakona o invalidskem in pokojninskem zavarovanju, republiškega, ki danes velja, piše, da se pokojnine obvezno usklajujejo v rokih, določenih s samoupravnim splošnim aktom skupnosti, kar smo zadnjič mi rekli, da ne bomo delali, ampak da bo ta skupščina posegla, in sicer tako, da povprečno povečanje pokojnin v posameznem koledarskem letu doseže največ 90% porasta nominalnih osebnih dohodkov vseh delavcev, zaposlenih v Republiki Sloveniji v tem letu."
44,"Projekcije doseganja porasta nominalnih osebnih dohodkov, ki smo jih napravili, s tako predlagano spremembo zakona, kot jo predlaga Izvršni svet, predstavljajo 88% povprečnega porasta osebnih dohodkov, to pomeni dve indeksni točki manj od 90, kar pomeni, da smo še v okvirih tega republiškega zakona."
32,"V kolikor sprejmemo ta amandma, potem mi s to spremembo zakona v bistvu v tem smislu, samo v tem smislu, razširjamo možnosti ob izjemno kritičnih ekonomskih pogojih in nemožnosti za zagotavljanje sredstev."
7,"Jaz vas prosim, da o tem razmislite."
77,"Mislim, da so bila ta razmišljanja upoštevana in še enkrat moram poudariti, da Izvršni svet ob teh predlogih ni razmišljal o tem, da se komu zelo ugodno torej godi in da bi ga na ta način na nek način omejil pri njegovem razkošju, ampak je pač upošteval to, da v okviru zakonskih pravic načela ne širimo, v bistvu zagotavlja to, kar lahko naredimo, pa še to z mnogimi prizadevanji za dosego sredstev, mislim likvidnostnih, ob teh težavah."
2,Hvala lepa.
1,Hvala.
3,Kdo želi razpravljati?
3,"Prosim, gospod Avberšek."
4,Gospe in gospodje poslanci!
22,"Torej jaz mislim,da od tistega,kar smo zadnjič sprejemali, ne moremo več odstopati, ali pa moramo dobiti odgovor, od kje denar."
30,"Prej sem tudi poslušal v zgornji dvorani, ko smo se pogovarjali v Družbenopolitičnem zboru, je lepo reči,da bi sprejeli zakon oziroma spremembe, s katerimi bi bili upokojenci bolj zadovoljni."
12,"Tudi jaz bi želel glasovati o tem, vendar stvar je popolnoma jasna."
23,"Število upokojencev je večje, število zaposlenih je manjše, povprečne plače so seveda na nekem nivoju, vendar masa, ki se nabira, je pa manjša."
22,"In po moji oceni je logično samo nekaj: da povečamo stopnje; o tem pa smo tu govorili, da tega ne bomo delali."
30,"Mislim, da moramo ostati v realnih mejah, v teh okvirih, ki smo jih zadnjič sprejeli, torej moram reči, da sem proti dodatnim spremembam, ki so jih sprejeli na ostalih zborih."
2,Hvala lepa.
1,Hvala.
4,Še želi kdo razpravljati?
3,Prosim gospod Starc.
9,": Mislim, da se enostavno želi zvodeniti sploh ta predlog."
52,"V redu, ni čudno, da je v tem zboru, ki je Zbor združenega dela, ta amandma dobil podporo, tak kot je bil, in da v drugih dveh zborih verjetno drugače razmišljajo, ker niso ljudje, kako se denar ustvarja, ampak jim gre bolj za glasove in reklamo, pa televizijo; tudi Demosu in drugim."
24,"In če poslušamo Mencingerja, že vseskozi vemo, kaj nas čaka, da ni časa za karkoli taktizirati, da bomo morali najprej plače še temeljito znižati."
17,"Tudi če na zveznem nivoju ne bo nič narejenega, bomo morali v Sloveniji narediti nov antiinflacijski program."
31,"In prva stvar, ki jo bo treba temeljito zrezati, plače, in vse ostale stvari izven dela, vključno z lepimi idejami, da bi študentje tudi imeli lepe plače, penzije in tako naprej."
17,"Zato sem absolutno proti, da bi potrdili ta amandma onih dveh, in vztrajamo na svojem do konca."
2,Hvala lepa.
1,Hvala.
4,Želi še kdo besedo?
2,Gospod Ban.
11,"Jaz se oglašam iz zelo preprostega razloga, podpiram namreč moje predgovornike."
33,"Situacija je znana in mislim, da če nekdo, če v onih dveh zborih, potem tale zbor mora v tem primeru podpirati vlado, ki vendarle prihaja z realno ocenjeno situacijo, v kateri ljudje živimo."
53,"In jaz predlagam, da mi vztrajamo tule do konca, ker drugače se bomo mi sami s seboj igrali takrat in v tistih primerih, ki so pravzaprav usodni za tale naš slovenski narod in se mi zdi, da bi bilo popolnoma normalno, da v tem primeru ne širimo pravic, če ni nikakršnega materialnega pokritja."
27,"Če bomo ta tempo vzdržali s tem predlogom, za katerim vlada stoji, najbrž se bomo pač vsi skupaj morali sprijazniti s takšno porcijo, ki jo pač zmoremo."
1,Hvala.
2,Še kdo?
10,"Če ni več razprave, predlagam, da o predloženem amandmaju glasujemo."
8,Najprej bi ugotovili našo prisotnost. 53 nas je.
44,"Sprašujem vas, kdo je za predlog, da se 26. člen glasi v prvem delu enako, kot smo sprejeli v našem zboru, z dodatkom ""Usklajena pokojnina se izplačuje od prvega dne meseca, v katerem so bili izpolnjeni pogoji za uskladitev."" Kdo je za ta predlog?"
2,Bom takoj.
2,Še enkrat.
22,"Tisti, ki želite biti enaki z obema zboroma, morate glasovati sedaj za to besedilo, kjer se to besedilo razširja s to pravico."
3,Smo se razumeli?
11,"To se pravi, tisti, ki je za, podpira razširitev pravic upokojencev."
6,Kdo je v tem zboru za?
3,Je kdo proti?
4,Se je kdo vzdržal?
6,"Ugotavljam, da amandma ni bil sprejet."
14,"In ker ni bil sprejet, mi ni treba dajati ponovno celotnega zakona na glasovanje."
20,"Kako poteka procedura naprej, sedaj ni več naša stvar, ker gre za usklajevanje, ki bo na skupnem zasedanju ali kakorkoli."
10,"Sedaj ima komisija veliko možnosti in bomo videli, kaj je."
8,S tem smo mi ta prvi del zaključili.
8,Usklajevanje je bilo potrebno tudi še za ostale.
15,"Ker je bil v Komisiji za usklajevanje naš podpredsednik, naj on to tudi naprej pove."
21,"Mene so določili, da vodim to skupino za usklajevanje, s tem da že v tem trenutku zopet prihaja do nekih nejasnosti."
69,"Mi smo za zakon o zadrugah sprejeli predlog za izdajo zakona z osnutkom zakona, medtem ko je baje bila v ostalih dveh zborih sprejeta samo prva faza in smo se dogovorili, da bomo mi šli naprej na prvo fazo, medtem ko sem sedaj dobil informacijo, da je v ZO tudi sprejeta druga faza in da bodo sedaj tako poskusili v Družbenopolitičnem zboru, tako da moramo to zaenkrat še pustiti."
3,Naslednja je 11.
25,"TOČKA - PREDLOG ZA IZDAJO ZAKONA O ZAVODIH Z OSNUTKOM ZAKONA, kjer sta ostala dva zbora sprejela z osnutkom zakona, mi pa samo predlog za izdajo."
10,"Uskladili smo se, da predlagamo našemu zboru tudi sprejem osnutka."
5,"Dajmo, razpravljajmo sedaj o tem."
7,Želi v zvezi s tem kdo razpravljati?
47,"Ja, saj tu smo bili mi v bistvu na tesnem zaradi tega, ker smo najprej sprejeli v dnevnem redu, da bomo združili obe fazi, potem je bilo pa toliko odprtih vprašanj, da smo se dogovorili, da bi bilo bolj pošteno, če bi bila opravljena samo prva faza."
21,"V bistvu je pa šlo seveda za to, da smo pač vsi nekako šepali in poudarjali to, da ni podsistemskih predlogov."
40,"In sedaj imamo mi na primer tak, zelo konkreten primer, da na nekaterih delih družbenih dejavnosti dejansko ni teh podzakonskih aktov, nekateri jih imajo pa zelo daleč in so že pripravljeni in morajo zaradi tega vsi več ali manj čakati."
36,"Mi imamo na primer za področje šolstva že danes teden razpravo o podsistemskem zakonu, ki naj bi prišel potem 6. ali pa 7. v našo skupščino in bi potem na ta način lahko te stvari uredili."
30,"Bolj pošteno bi bilo seveda, če bi vsi izvršili pritisk nad temi sekretariati, ki odgovarjajo, ker morajo oni pripraviti te zakonske podakte, da bi jih čimprej in čimbolj kakovostno opravili."
40,"Jaz bi bil, kljub temu da je to mogoče malce res dvoživkarstvo, ampak vseeno za to, da bi to, kar je gospod Rogina predlagal v imenu usklajevalne komisije, tudi v našem odboru podprli, da bi združili prvo in drugo fazo."
4,Še kdo želi razpravljati?
5,Hvala gospod predsednik za besedo.
5,"Spoštovani delegati, poslanke in poslanci!"
29,"V imenu Izvršnega sveta bi plediral za to, da vendarle tudi v vašem zboru sprejmete združitev faz, to se pravi, da poleg predloga za izdajo sprejmete tudi zakonski osnutek."
40,"Ugotovili smo namreč, da spornih vprašanj praktično ni in da bomo vse pripombe, sugestije, predloge, ki so bili dani v delovnih telesih, na zborih, pa tudi izven, v organizacijah, na področjih družbenih dejavnosti in v krogih strokovne javnosti lahko upoštevali."
46,"Če jih seveda ne bo mogoče upoštevati v konceptu tega zakona, ki je zelo splošen in skuša urediti skupna vprašanja za vse zavode, jih bomo pač, kolikor se tičejo posameznih dejavnosti, šolstva, zdravstva, kulture in tako dalje, bodo koristen pripomoček za pripravo zakonov na teh področjih."
100,"Sprejem tega zakona bi bil pa nujen zlasti zato, da bi, če bi s predlogom prišli že v decembru, potem z novim letom organizacije na področjih družbenih dejavnosti se ex lege spremenile v zavode, da bi se ex lege temeljne organizacije v sestavi delovnih organizacij spremenile v organizacijske enote, brez dolgotrajnih samoupravnih procedur, da bi se seveda po odločitvi ustanovitelja tiste temeljne organizacije, ki bi lahko bile samostojni zavodi, izločile in postale samostojni zavodi, skratka, da bi z novim poslovnim letom lahko te organizacije že začele delovati kot zavodi, da bi se za njih nehal uporabljati zakon o združenem delu."
14,"Nadaljnje organizacijske spremembe na teh področjih bodo pač uredili področni zakoni, ki bodo sledili."
5,Šolski je že na vrsti.
17,"Problemi se seveda pojavljajo, niso toliko problemi v sekretariatih, kakor so problemi tudi v problematiki posameznih dejavnosti."
9,Tu je najbrž zelo težko priti do nekih soglasij.
50,"Sekretariati delajo tudi z organizacijami na teh področjih, s strokovno javnostjo in tako naprej in zato po posameznih področjih kasnijo, na nekaterem bolj, na drugem manj, si pa seveda vsi skupaj v Izvršnem svetu prizadevamo, da bi čimprej prišli tudi do področnih zakonov, da bi to uredili tekom prihodnjega leta."
2,Hvala lepa.
3,"Hvala, gospod Svete."
4,Besedo ima gospod Jakič.
46,"Če ste prej pri upokojencih rekli, da je šlo za medijsko prezentacijo, bi jaz rekel, da je šlo pa v tem primeru v tistih dveh zborih možno, najbrž ste vi tudi tako rekli, za v bistvu to bolj strankarsko razcepljenost in zelo trdno zastopanje strankarske politike."
78,"Namreč z istim argumentom, kot ste tudi vi rekli, bi jaz rekel, jaz osebno bi želel, da ne odstopamo od svojih stališč, ki smo jih dali, ker konec koncev v tem zboru, poleg vas, ki ste iz gospodarstva, sedi tudi veliko, ki so s področja, ki jih ta zakon zadeva, in ki so zelo argumentirano podali razloge, zakaj naj bo ta zakon sprejet v tej fazi oziroma v prvo fazo in potem v vseh teh treh fazah naprej."
85,"Da bom pa še malo pikanten glede ostalih dveh zborov, bi pa rekel naslednje: če se opredelim na Družbenopolitični zbor, bi rekel, da v njem sedijo predvsem univerzitetni ljudje, poleg ostalih, ki jih ta zakon s tem zadnjim odstavkom 43. člena, ki je konec koncev najbolj sporen v tem zboru, vsaj največ se je artikuliral ta člen, da pač s tem, ko niso direktno tangirani, pač tudi najbrž ne dajejo toliko velikega poudarka, kot smo ga mi dali in takrat v bistvu sprejeli ta sklep."
2,Hvala lepa.
4,Besedo ima gospod Murko.
20,"Ne mislim zadrževati tega, kljub temu se mi pa zdijo zadeve sporne v toliko, ker gre za čisto vsebinska nasprotja."
23,"Tukaj mi nekaj predlagamo, predlagamo eno, v tem zakonu, ki le ni tako splošen, kot pravi predlagatelj, pa je omenjeno nekaj čisto drugega."
32,"Zgolj kot primer, pa verjetno se bo tudi v vaših pripombah to pojavil, navajam to, da so recimo opredeljene fakultete kot javni zavodi, o univerzi pa niti besede; njen status ni opredeljen."
13,"Torej ta zakon v svojem osnutku že predvideva nekaj, na drugo pa pozablja."
43,"In ker je na to navezano eno za drugim, se mi zdi potem nelogično tolmačenje Izvršnega sveta, ki pravi, da bo pa to v podzakonskih aktih potem, če že ne v tem, pa potem naprej nekako usklajeno, dodano in naše pripombe ustrezno upoštevane."
49,"Jaz mislim, da tudi tolmačenje, da razen, če ne bo proti konceptu tega zakona, potem bodo pripombe upoštevane, je toliko sporno, da bi vsaj v tej fazi mi morali vedeti, kaj bo upoštevano sedajle in kaj bo opredeljeno kot tisto, kar je proti konceptu zakona in ne bo upoštevano."
12,"Brez tega gremo nekako žejni čez vodo, lahko, lahko pa tudi ne!"
31,"Dočim pri Univerzi s svojega stališča bi pa rekel to, da gre za povezanost enega in drugega in da ne moremo tega ločevati v enih zakonih tako, v drugih pa tako."
29,"Ali bo ta zakon vse opredelil, Univerzo in fakultete, ali pa bo potrebno počakati, da vidimo, kako se bo Izvršni svet potem do tega opredelil, ali zavrnil ali sprejel."
6,Ločeno tega ne bo mogel obravnavati.
1,Hvala.
4,Besedo ima gospa Ostermanova.
29,"Jaz sem bila v usklajevalni komisiji in tam so bili razlogi ostalih dveh zborov za to, da so sprejeli predlog za izdajo zakona z osnutkom zakona o zavodih, naslednji."
35,"Z ukinitvijo interesnih skupnosti so družbene dejavnosti ostale v bistvu brez te zakonske normativne ureditve in je potrebno te stvari urediti in temeljne organizacije združenega dela na tem področju, da se lahko uredijo skratka tako."
41,"No, ko so pa obravnavali predlog za izdajo zakona z osnutkom zakona o zadrugah, pa o tem niso razmišljali, čeprav je znano, da smo, ko smo sprejeli ustavne amandmaje, s tem razveljavili zvezni zakon, ki ureja organiziranost in pristojnost okrog zadrug."
21,"In se mi zdi čudno, da je za neke organizacije zelo pomembno, da imajo nek normativen vrh, za druge pa ne."
30,"In se moram skoraj malo pridružiti tistemu mnenju, ki je bilo pred menoj izrečeno, da pač glede na tisti osebni interes oziroma kar koga bolj zadeva, o tistem potem razpravljajo."
69,"In ne glede na to, da sem jaz bila v tej usklajevalni komisiji, se s tem, da spreminjamo sedaj naš sklep, da sprejemamo osnutek zakona o zavodih, ravno tako ne morem strinjati, ker to usklajevanje je v bistvu potekalo bolj formalno in predlagam, da vseeno, tako kot je že bilo predlagano, vztrajamo pri svojem, kajti zakon o zavodih je tako pomemben, da mislim, da ne moremo kar tako mimo."
25,"Poleg tega pa tista obljuba, da bo vse to urejeno s področnimi zakoni, jaz verjamem da bo, samo mislim, da ena področja tu zelo kasnijo."
35,"Konkretno na področju socialnega varstva, ki ga jaz zastopam, pravzaprav ni bila še niti konzultirana strokovna javnost, kaj šele, da bi bile kakšne podlage pripravljene, da bi sploh lahko vsaj začeli kvalificirano o zadevah razpravljati."
19,"In mislim, da je potem to samo odlaganje oziroma sprejemanje nekih obljub, ki bodo izpolnjene, ali pa ne bodo."
1,Hvala.
4,Besedo ima gospod Rode.
24,"Jaz bi najprej odgovoril kolegu Jakiču, mislim, naj mi ne zameri, ampak zaenkrat je še študent in problematike verjetno s tega področja ne pozna."
16,"Jaz ne govorim s področja gospodarstva, ampak govorim s področja zdravstva in bi rad povedal naslednje."
22,"Tudi pri nas je to izredno velik problem in jaz menim in trdim, da je potrebno, da je ta zakon čimprej sprejet."
30,"Že prej, ko sem se oglasil, sem rekel, da ne poznam in verjetno nihče izmed nas ne pozna zakona oziroma nekega akta, ki bi v potankosti opredelil vsako najmanjšo stvar."
12,"Vendar v tem prehodnem obdobju kot smo, moramo nek krovni zakon imeti."
17,"Iz zdravstva lahko zagotovim, da se področni ali obrobni zakoni pripravljajo in bodo v najkrajšem času sprejeti."
32,"Jaz bi na koncu še tole vprašal: ne razumem, zakaj - in prosim, da mi nekdo od tistih, ki so proti sprejemu tega zakona, v jasnem stavku pove glavni razlog, zakaj so proti?"
3,Zakaj so proti?
10,"Glavni razlog, v enem samem stavku, da ga bom razumel."
4,Besedo ima gospod Boštjančič.
35,"Jaz ne bi govoril o gospodarstvu, da ne bi zapadel Starcu ... ampak moj strankarski kolega bi odgovoril, da nekatere stvari morda vlečete na najvišji slovenski nivo, na Univerzo, da pa imamo spodaj stvari izredno neurejene."
22,"Tukaj svetovalcu moramo priznati, da s 1.1. običajno se začnejo registracije in podjetja morajo poslovati, ali Zalog ali kdorkoli je, začeti mora."
42,"Nisem še videl, ne poznam iz svoje prakse, da bi nekdo začel z registracijo 1.3. ali 28. ali 1. aprila (ta datum tudi ni primeren) in da bi potem začeli z vsemi sistemi, z računovodstvom itn., primerjali, potem pa za nazaj itd."
10,"Začenjamo z davčnim sistemom, ki je predviden za drug mesec."
6,Davčni sistem ima tudi to povezavo.
32,"Govorili smo tudi o neprofitnih organizacijah, govorimo o tem, da ste organizirali v zavodih kot po zakonu o združenem delu, plačujete vse nemogoče in mogoče prispevke, da dobite; da daste, da dobite."
16,"Zdaj pa ne boste dali, ker ne boste dobili in gospodarstvo bo za to razliko razbremenjeno."
10,"Govorim zelo sivo, samo prosim, ne držimo se svojih okopov."
14,"Konkretno v naši občini gre za 5, 6 zavodov občinskega nivoja, eden pa republiški."
4,Imamo 40 ljudi viška.
30,"Če računamo, da smo povprečno razvita občina in da je v Sloveniji 60 občin, izračunajte armado ljudi v Sloveniji, ki bazira na teh prispevnih stopnjah, ki so za gospodarstvo prevelike."
13,"In zaradi tega je treba nekaj narediti, da se ta nadgradnja absolutno poceni."
33,"In jaz s tega aspekta gledam, ne okrniti dejavnost, ne atakirati nekakšno ustanovo, ampak razbremeniti in da se dejavnosti čisti denar nalije in da se tem dejavnostim nalije strokovnost in da poudarka strokovnosti."
13,"Spet začenjamo debato kot zadnjič in se bojim, da bo ta točka najdaljša."
1,Hvala.
1,Hvala.
4,Besedo ima gospa Prešern.
35,"Jaz bi težko sicer v enem stavku odgovorila, zakaj smo proti, da se zakon sprejme po skrajšanem postopku, ampak zdaj pa mi je ta zadnji stavek mojega predhodnega govornika nekje dal povod, da se oglasim."
12,"Namreč, ta zakon o zavodih ne vem, kako misli zagotavljati večjo strokovnost."
32,"Mislim, da je to bilo najbolj sporno pri tem zakonu, da ne omenjam potem še neurejenih lastninskih vprašanj, upravljanja teh zavodov, financiranja zavodov, za vse to v tem osnutku zakona ni odgovorov."
27,"Se pa strinjam, da če bo predlagatelj vnesel vse te pripombe, ki jih ni bilo malo, v predlog, da tudi mi nekje soglašamo z ostalima dvema zboroma."
59,"Vendar še enkrat poudarjam, iz tega osnutka, kar smo zdaj dobili, ni vidno, kako bodo zdaj zavodi postali neprofitne visoko strokovne organizacije, ker je vrsta zadev še nerazrešenih in zato smo tudi želeli, da počakamo, da vsaj vidimo osnutke te področne zakonodaje, da se bomo pravzaprav sploh lahko pogovarjali o tem, kaj se bo za posamezno dejavnost zares spremenilo."
1,Hvala.
3,"Izvolite, gospod Jakič."
5,Pač sem bil dvakrat izzvan.
18,"Na prvo vprašanje nisem nič jezen, ker ste mi rekli, da sem mlad oziroma še celo vesel sem."
23,"Toliko bi se pa nazaj postavil, da sem absolvent pedagogike in sociologije in v sklopu pedagogike se spoznam vsaj na ta izobraževalni del."
72,"No, glede tistega, kar je kolega iz moje stranke povedal - in tukaj se vidi, da naša stranka ni tako trdna in na vajetih kot ostale - bi pa rekel tako, da se strinjam in tudi npr. glede zdravstva se strinjam, da je mogoče za vas kočljivo in na hitro treba narediti in tako, čeprav imate npr. - vsaj kakor se spomnim - rahlo nasprotno stališče z gospo Kebrovo, ki ravno tako prihaja s tega področja."
93,"Jaz bi rekel npr. za vzgojnoizobraževalne institucije: streha ne pomeni nič, če ni zidov spodaj, to se pravi, streha ne more stati nekje v zraku, ampak bi bilo treba imeti uvid tudi za strokovno javno razpravo okoli teh zakonov o zavodih ravno v te področne zakone in bi npr., vsaj kot jaz spremljam okrogle mize in koliko sem sodeloval, npr. na okrogli mizi v Cankarjevem domu, ki je bila na temo izobraževanja, vsaj velik del strokovnjakov s tega področja je bil za to, da se kot prvenstveno vidi, kakšen bo ta področni zakon."
12,Ker to je - dati žegen na krovni zakon - izdati neko karto bianco.
1,Hvala.
8,Ali lahko jaz še tudi povem nekaj stavkov.
46,"Že prej sem rekel, da sem skoraj neke vrste dvoživka, ampak nisem mislil v tem smislu, da pač usklajujem eno z gospodarstvom pa z družbenimi dejavnostmi, da se bom še po starem izrazil, ampak predvsem v tem smislu, da opravljam odgovorno nalogo ravnatelja velikega šolskega kolektiva."
106,"In glede na to, da je bilo veliko ugovorov pri tem zakonu, se jaz popolnoma strinjam z gospodom Rodetom, da dejansko, če mene vprašate, zakaj bi naj bil proti temu zakonu, ki v bistvu marsikaj opredeljuje, v bistvu pa nič ne precizira, nič še ne precizira, ne bi znal povedati in zato sem jaz za sprejem tega zakona, ker imamo mi še vedno možnosti, ko bomo dobili predlog, da bomo videli, ali so predlagatelji upoštevali to, kar je bilo sedaj tudi v razpravi povedano, in drugič, da bomo takrat vztrajali z amandmaji in tako dolgo glasovali, da bomo dejansko tisto, kar bo še odprto, lahko razčistili."
9,"Kaj pa je sedaj drugo, kar vam hočem povedati?"
31,"Dejstvo je, da smo mi v šolstvu, jaz npr. kot odgovorna oseba moram to tudi obvladati, totalno brez zakonodaje in takšno stanje, kot ga imamo sedaj, ne gre nikamor več naprej."
47,"No, in zaradi tega se mi zdi, če bomo mi danes teden že na tem šolskem področju obravnavali osnutek tega področnega zakona, skupaj dva odbora za visoko šolstvo, pa za šolstvo, da bom tako rekel, ne za ostalo, bomo že tudi tam lahko kaj na osnutek povedali."
20,"Ali pa bomo rekli, da osnutek ni primeren, da naj ga potegnejo nazaj, da ga naj dopolnijo in še marsikaj."
16,"V obeh odborih vas je 10 poslancev in trdno sem prepričan, da bomo lahko marsikaj predlagali."
9,In enako velja potem tudi za vsa ostala področja.
48,"Samo če tega osnutka mi ne bomo sedaj sprejeli, bodite trdno prepričani, da bodo resorni ministri rekli, saj še imamo čas in bodo na tak način dejansko vlekli to v sredino prihodnjega leta, mi pa brez te osnovne zakonodaje, na kateri bi začeli graditi, pa dejansko ne moremo."
48,"Tu je kar precej direktorjev tudi zdravstvenih ustanov, pa še ostalih, in točno veste, da če mi tega ne bomo vsaj v okviru sprejeli, potem pa te stvari še nadalje dograjevali, da to tudi ni v redu; jaz mislim, če smo zelo pošteni, tudi do samega sebe ne."
43,"Zato bom še enkrat povedal, da mogoče res pretiravam, drugič to povem, da se mi vseeno zdi kljub temu, da vem, da je ta osnutek z napakami, ampak če ne bi bil z napakami, potem bi pa lahko sedaj imeli že predlog tudi."
16,"Ampak to ni in zato menim, da imamo še vedno čas, da bomo ta predlog dogradili."
2,Moj prispevek.
4,Besedo ima gospa Ahčanova.
66,"Spoštovani, glede na to, da se razprava nagiba k temu, da bomo glasovali o tem, da bomo združili prvo in drugo fazo skupaj, glasovali bomo o tem, in zato, da ne bi drugič prihajala z amandmajem, ker ocenjujem, da jih bo že tako in tako veliko, mi dovolite samo eno vsebinsko pripombo, ker se zadnjič nisem oglasila k razpravi, da ne bi naslednjič po nepotrebnem utrujala."
29,"Predlagam kot dodatno, da se 1. člen dopolni tako, da se v tretji vrstici drugega odstavka za besedo ""socialnega"" dopolni z besedo ""in invalidskega"" in se potem nadaljuje ""varstva""."
29,"To zadevo utemeljujem zato, ker invalidsko varstvo ima elemente različnih družbenih dejavnosti in obravnava, tako sem si zapisala, osebo v njeni celovitosti, subjektivnosti, v realnih življenjskih odnosih in okolju."
2,Hvala lepa.
1,Hvala.
3,Gospod Starc še.
5,"Mislim, da moramo biti dosledni."
24,"Ko smo junija ali julija sprejemali smernice naše vlade, smo tudi v tem zboru precizirali in razblinili te pojme o gospodarski in negospodarski dejavnosti."
36,"Zelo lepo smo se zmenili, kaj je to družbena delitev, da je vse to gospodarstvo in da se delitev izvaja samo v tem, kdo je financiran preko budžeta in da se sedaj gradi en konsistenten sistem."
3,Časa nam zmanjkuje.
15,Mi imamo samo en mesec časa do novega leta in ogromno stvari moramo sedaj urediti.
19,"Zaradi tega je ta zakon, ki ureja velik segment naše družbene aktivnosti, sistemski zakon, ki ga moramo sprejeti čimprej."
41,"Mi vemo, da je že najavljen tudi nov, kompletno čisto nov davčni sistem, ki bo urejal tudi, kako se bo to financiralo in potem bomo mi v Skupščini s sprejemom budžeta se kresali in odločali za to, koliko za toliko stvari."
20,"Zato ta zakon moramo čimprej sprejeti in se pridružiti onima dvema zboroma in združiti ti dve fazi, osnutek in predlog."
19,"Drugo, spet velja kot sem prej rekel, na tem področju bo treba temeljito zracionalizirati vse aktivnosti, zelo temeljito zracionalizirati."
16,"Zato ta status ali bojazen, pa čakati in tako naprej, mislim, da ni čas za to."
35,"In tudi moramo, če že terjamo od Izvršnega sveta na vseh področjih doslednost, hitro ukrepanje pa take stvari, v tem oziru tudi zaupati, mu nalagamo tudi to odgovornost, da pride pred Skupščino s temi rešitvami."
14,"In prosim, da se pridružimo onima dvema zboroma in da združimo ti dve fazi."
2,Hvala lepa.
4,Besedo ima gospa Kebrova.
21,"Jaz se strinjam z dr. Rodetom, da mi tudi v zdravstvu ta zakon nujno potrebujemo, saj ga čakamo že več mesecev."
72,"V zdravstvu so namreč nujno potrebne reorganizacije, tudi v našem Univerzitetnem kliničnem centru, kjer so potrebne racionalizacije dela zaradi varčevanja, vendar pa ima ta zakon, ki so nam ga predlagali, veliko pomanjkljivosti, kot so že pred mano povedali drugi razpravljalci, in bi prosila predlagatelja zakona, da upošteva vsaj vse te naše predloge predvsem glede vloge ustanovitelja pri imenovanju vodstva zavodov in glede prehodnih odločitev ter možnosti vpliva stroke na izbor vodstva zavodov."
1,Hvala.
23,"Namreč, če se spomnite mojih, že dvojnih razprav, začel sem s tem, da sem vprašal Izvršni svet in dobil odgovor s strani tov."
29,"Malešiča, zakaj smo dobili zakon o zavodih tako pozno, čeprav smo vedeli, da je bil na Izvršnem svetu že obravnavan, bi ga lahko že eno sejo skupščine prej dobili."
20,"Odgovor je bil zato, ker so želeli, pač Izvršni svet je želel zakon o lastninjenju istočasno dati na samo sejo."
26,"Drugo bi rad opozoril tudi na to, kar je jasno bilo povedano s strani predstavnikov podjetij, da je nemogoče iti v to zakonodajo po novem letu."
17,"Mi jo moramo do 1. januarja sprejeti, da lahko gremo v spremembe tudi na področju družbenih dejavnosti."
26,"Vendar bi pa rad opozoril, da cel splet sklepov, ki smo jih tukaj sprejeli in tudi sklepov Izvršnega sveta, posebno na področju zdravstva, ni bil realiziran."
22,"Poglejte, mi smo že govorili septembra - Izvršnega sveta je o potrebnem diferenciranem pristopu iz rebalansa proračuna - zdravstvo še danes tega denarja nima."
9,"Drugo, govorili smo, da bomo razširili obveznike plačevanja participacije."
6,"Vemo, da je bilo to umaknjeno."
36,"Nadalje smo govorili o oprostitvi prispevka od dobička predvsem tistih podjetij oziroma ustanov s področja zdravstva, ki so v izgubi; in sicer oprostitev prispevka iz dobička, to je bilo zdaj samo za zadnja dva meseca sprejeto."
34,"Govorili smo o pozitivni listi zdravil, ki bi naj bila sprejeta že sredi meseca novembra, kar naj bi nam zmanjšalo pritisk na stroške - vemo, da bo ta pozitivna lista uveljavljena šele z naslednjim letom."
40,"Govorili smo o normativih in standardih, ki bi naj bili že do konca leta pripravljeni, da lahko začenjamo s financiranjem po novem, ko vemo, da bomo verjetno še nekaj mesecev, naslednjega leta proračunsko financirali na podlagi indeksiranja iz preteklih let."
4,In končno vprašanje zakonodaje.
48,"Lepo bi bilo, docent Rode je povedal sicer, da je zakonodaja pripravljena, vendar mi sami vemo, da tudi v okviru zdravstva nismo vsi s predlagano zakonodajo najbolj zadovoljni, da se še tu neke dopolnitve predlagajo in ne verjamem, da bomo do srede naslednjega leta to zakonodajo tudi imeli."
30,"Skratka želimo, da bi ta zakon o zavodih do konca tega leta bil veljaven, vendar želimo, seveda predvsem na področju zdravstva, da stvari nekoliko hitreje potekajo kot pa zdaj tečejo."
1,Hvala.
3,Želi še kdo?
5,Nas je 12 razpravljalcev bilo.
4,A je res nujno?
9,"Prosim, da po poslovniku imate pravico pojasnila Izvršnega sveta."
7,"Prosim gospod Svete, svetovalec v Izvršnem svetu."
13,"Se opravičujem, bom skušal biti najkrajši, ampak mislim, da je nujno tukaj pojasniti."
8,"Ne bi rad, da bi 43. člen motil."
30,"Tu je bilo toliko ugovorov zoper njega, da ga bomo morali pač proučiti, ali vztraja Izvršni svet na njem ali pa ga drugače oblikuje oziroma tistih rokov torej ne predvidi."
7,"Obvezne reelekcije ni, to bo nujno proučiti."
6,Kaj bo sprejeto v ta zakon?
20,"Vsekakor vse, kar je splošno veljavno za vsa področja, nič pa takega, kar bi se lahko dotikalo samo enega področja."
26,"Nadalje, Univerza tu ni opredeljena kot zavod zato, ker zaenkrat je še tudi po zakonu o usmerjenem izobraževanju Univerza združenje fakultet in bo torej združenje zavodov."
28,"Bomo pa v tem zakonu morali tudi najbrž urediti in v tem smislu so bile pripombe in predlogi, povezovanje zavodov in združevanje zavodov, česar v tem osnutku ni."
1,Strokovnost.
77,"Ta zakon seveda ne bo neposredno zagotovil, da postanejo ti zavodi čez noč visoko strokovne in učinkovite organizacije, dal pa bo podlago za to že s tem, ker jih bo spremenil iz sedanjih organizacij združenega dela, ki obstojajo zato, da pridobivajo dohodek, ne sicer na trgu, ampak s svobodno menjavo dela, tako je opredeljeno v zakonu o združenem delu, jih bo opredelil kot organizacijo, ki so tu zato, da trajno opravljajo določene dejavnosti in zagotavljajo določene storitve."
5,"To je, mislim, temeljno izhodišče."
15,"Seveda podlaga bo zato ustvarjena, da se te organizacije razvijejo zopet v učinkovite strokovne organizacije."
17,"Kar se tiče samo primerjave z zakonom o zadrugah je tako, da za zadruge še vedno velja."
16,"Res je, da smo z ustavnim zakonom določili, da se zvezni zakon o zadrugah ne uporablja."
60,"To je bil predlog, ki je bil dan v Skupščini, ni bil predlog Izvršnega sveta, ampak Izvršni svet bo morda ugovarjal, ker navsezadnje res ni potreben, ker se še do nadaljnjega vprašanje zadrug, organiziranje zadrug ureja po zakonu o združevanju kmetov, ki ga je Skupščina sicer razveljavila, ampak se še uporablja, dokler ne bo nova zakonodaja s področja zadružništva sprejeta."
38,"Stanovanjske zadruge se po zakonu o stanovanjskem gospodarstvu še urejajo, medtem ko, dobro, organizacije združenega dela oziroma organizacije na področju družbenih dejavnosti pa zaenkrat samo še po zakonu o združenem delu in kolikor posebnosti pač področni zakoni urejajo."
8,"Oprostite, mislim, da je to bilo treba povedati."
6,"Jaz bi predlagal, da zaključimo razpravo."
8,"Ali je kdo prikrajšan zaradi tega, ker zaključujem?"
7,"Zdaj je še priložnost, potem ne več."
2,Zaključujem razpravo.
22,"Glede na možnosti usklajevanja dajem zboru predlog sklepa, in sicer: ""Ta zbor sprejema predlog za izdajo zakona o zavodih z osnutkom zakona."
9,Predlog zakona naj pripravi Izvršni svet Skupščine Republike Slovenije.
34,"Pri predlogu zakona naj predlagatelj prouči in ustrezno upošteva stališča in predloge delovnih teles in stališča in predloge iz razprave na seji zbora in pripravi predloge za izdajo področnih zakonov."" Najprej prisotnost. 51 prisotnih."
5,Kdo je za predlagani sklep?
18,"Mi imamo samo ta dodatek pri 3. točki, kjer zahtevamo še področne zakone, kar pa ni v nasprotju?"
3,Je kdo proti?
4,Se je kdo vzdržal?
7,Torej je sklep z večino glasov sprejet.
5,In tu smo zdaj usklajeni.
9,Naslednja točka usklajevanja: več jih je in moramo počakati.
2,Pri 16.
31,"TOČKI - PREDLOGU ZAKONA O SPREMEMBAH IN DOPOLNITVAH ZAKONA O POSEBNEM PROMETNEM DAVKU smo predlagali Družbenopolitičnemu zboru, predlog je bil na delovni skupini usklajen, da sprejmejo tudi naš drugi in tretji amandma."
5,"Upajmo, da bo šlo skozi."
1,14.
17,TOČKA - PREDLOG ZAKONA O SPREMEMBI IN DOPOLNITVI ZAKONA O OROŽJU je Zbor občin sprejel tako kot mi.
113,"Naš amandma k 8. členu res ni sprejemljiv, ker v proceduri ni 18. člena, ki določa nošenje orožja, medtem ko to, kar imamo mi v 8. členu tega zakona, kjer pa je naziv listine, ki govori tudi o nošenju, in sicer pravi 8. člen: ""Potrdila o priglasitvi starega strelnega orožja, izdana po dosedanjih predpisih, veljajo še naprej kot listine za posest in nošenje orožja."" Nič pa to nima skupnega z 18. členom zakona, ki ni v proceduri, ki na treh mestih omenja to nošenje orožja in bo to pomenilo v bistvu presedan, kjer bi potem prisilili, če bi ta amandma podprli, bi bilo potrebno potem izdati upravne odločbe vsem tem lastnikom starega orožja."
22,"Tako da smo se uskladili v skupini, da se ta amandma umakne, ker člen, ki govori o tej tematiki, ni v proceduri."
20,"Kar pa se tiče kazni, sankcij, je treba povedati, da je vsaj približno treba to uskladiti z zakonodajo o prekrških."
61,"Zato, ker so tu navedene najvišje možne kazni, smo se v skupini uskladili nekako tako, da smo dosegli proporcionalne vrednosti, in sicer pri 3. členu se številka 2000 nadomesti s 3000, ker je 5000 maksimalno in ni mogoče sprejeti našega amandmaja, da bi bilo najmanj 5000, ker bi bilo potem za vse prekrške, ne oziraje se na težo, tukaj pač 5000."
10,"Tu smo potem šli nekako na višjo mejo, vendar proporcionalno."
56,"V 4. členu je namesto 1.500, 2.500, v 5. členu je namesto 1.000 2.000, v prvem odstavku 6. člena je namesto 20.000 30.000, v drugem odstavku je namesto 1.500 2.500, v tretjem odstavku to ostaja, je najmanj 30.000 in v četrtem odstavku je namesto 1.500 2.500, v 7. členu pa je namesto najmanj 15.000 najmanj 25.000."
35,"Predlog je v skupini usklajen in sem prepričan, da je sprejemljiv za naš zbor. 8. člen dejansko ni sprejemljiv in verjetno bi bilo najbolje, če predlagatelj ta amandma umakne, potem se proceduralno to najlepše reši."
16,"Še preden se bom odločil za to, ali umaknem ta amandma, bi rekel dve tri besede."
40,"Želel bi povedati tole, da me moti - in to vse bolj pogosto - ker vse bolj pogosto zasedamo, vse bolj pogosto po več dni, da smo začeli določene sklepe, ki smo jih sprejeli, zelo veliko večino požirati kar tako na hitro."
19,"Ne, moti me iz preprostega razloga, ker sem bil enkrat na usklajevalni komisiji in je bil dialog približno tak."
51,"Šlo je za zakon o RTV in je nekdo bil kontradiktoren, ko je rekel: jaz zastopam interese svojega zbora in od njih, ker nimam mandata, ne odstopam, toda vi iz zbora združenega dela pa bi lahko od svojega predloga oziroma jaz kot poslanec v usklajevalni komisiji lahko od svojega predloga odstopil."
20,"Jaz vidim, da bo tako in tako tudi okoli tega šlo zopet tako, da se bomo pridružili onima dvema zboroma."
4,Zato svoj predlog umikam.
66,"Želel bi pa povedati, da sem zelo razočaran glede tega popuščanja in v bistvu vedno prilagajanja tega zbora, ki v določenih točkah ima vseeno, zdaj ne govorim o zakonu o orožju, ampak vseeno o zakonu o zavodih, ljudje, ki so zaposleni in bistvu niso tako strankarsko ostri zagovorniki, ampak tukaj gre za interese tiste skupnosti, ki nas je izvolila na ta poslanski sedež v tem zboru."
1,Hvala.
9,Jaz bi želel to nejevoljo gospoda Jakiča malo umiliti.
47,"Po vsej verjetnosti se upravičeno jezi, ampak samo danes, spomnil bi ga rad, na koliko sklepov so se morali v ostalih dveh zborih uskladiti in so potrdili naše in če seštevate, vidite, da smo vseeno še v absolutni prednosti in na tak način, da je tu sistem."
49,"Enkrat tu, enkrat tam, po vsej verjetnosti pa, če smo zopet zelo odkriti, ali je to zelo pomembno vprašanje, o katerem se zdaj tu, ja vem, ampak zato pa hočem povedati do kraja ta stavek, da nič hudega, če tu popustimo, ker bomo drugje zaostrili in ne bomo popustljivi."
50,"In jaz mislim, da se to da, ker je pač sistem parlamentarizma in moramo usklajevati, moramo priti, saj tudi če se bo zaostrilo do skrajnosti, bomo pač še enkrat imeli usklajevalno komisijo, ki mora priti z usklajenim predlogom; to kar zadnjič niso opravili in jaz se z vami tudi strinjam."
17,"In če ne pridejo z usklajenim predlogom, da je potem tudi po vsej verjetnosti brezpredmetno skupno zasedanje."
3,"Prosim, gospod Rogina."
6,Jaz moram vseeno reči velike besede.
18,"S tem, da čisto tako tokrat ni bilo, ker je ta zakon nemogoče primerjati z zakonom o RTV."
30,"Moram gospodu Jakiču odgovoriti, da če bi ta zakon pogledal prej tako dobro, ne bi pripravljal amandmajev na člene, ki niso v proceduri in se ne sprejemajo, prvič in drugič."
19,"Moram reči, da sta ostala dva zbora sprejela osnovno besedilo glede kazni in sta mirno pristala na povečanje kazni."
28,"Vendar zopet, če bi vsi skupaj, tudi jaz, pogledali zakonodajo o prekrških, bi videli, da so maksimalne kazni tam pač 5.000 in da potem ni možno napisati najmanj."
10,"Tako, da te kritike jaz osebno pa ne morem sprejemati."
15,"Ja, samo gospod Jakič, samo 18. člen zakona o orožju določa, kaj pomeni nositi orožje."
16,V 8. členu sprememb in dopolnitev pa govori samo o potrdilu glede posedovanja in nošenja orožja.
19,"In ne moreš potem v tem potrdilu ven vzeti nekega izraza, ki ga zakon sicer v 18. členu opredeljuje."
28,"No, saj prvi v zvezi s tem je rekel tudi gospod Drame, posebej gre za načelno zadevo in mi imamo zdaj mnenje dveh ostalih zborov in naše mnenje."
23,"Mi se moramo glede na to, tudi če predlagatelji amandmajev povlečejo svoje predloge, moramo mi glasovati zaradi tega, ker so to amandmaji zborov."
8,Želi še kdo razpravljati v zvezi s tem?
2,Ne želi.
3,Lahko zaključim razpravo.
5,Zbor združenega dela je sprejel
3,Potem bomo glasovali.
32,"In sicer, naslednje amandmaje k 3., 4., 5., 6. in 7. členu, kjer se prvo navedeni znesek denarne kazni uporablja tudi za spremembo, s tem da se pred njim ohrani beseda ""najmanj""."
18,"Skupina delegatov je po razpravi oblikovala naslednji sporazumni predlog, in sicer, da vsi trije zbori sprejmejo naslednje amandmaje:"
10,"v 3. členu se številka 2.000 nadomesti s številko 3.000,"
10,"v 4. členu se številka 1.500 nadomesti s številko 2.500,"
10,"v 5. členu se številka 1.000 nadomesti s številko 2.000,"
43,"v 6.členu se v prvem odstavku številka 20.000 nadomesti s številko 30.000; v drugem odstavku se številka 1.500 nadomesti s številko 2.500, v tretjem odstavku se številka 20.000 nadomesti s številko 30.000, v četrtem odstavku se številka 1.500 nadomesti s številko 2.500;"
10,v 7. členu se številka 15.000 nadomesti s številko 25.000.
19,S predlaganimi vrednostmi se na ta način ohranjajo medsebojna razmerja med določbami zakona o prekrških in zakona o orožju.
4,To je sedaj prvi.
7,Ugotovili bi prisotnost. 45 nas je samo.
11,"Kdo je za predlagani amandma skupine delegatov, ki sem ga prečital?"
3,Je kdo proti?
4,Se je kdo vzdržal?
8,Torej je prvi amandma z večino glasov sprejet.
4,In še 8. člen.
8,Skupina delegatov amandmaja k temu členu ni podprla.
30,"Če se sprejme ta amandma, je ta prehoda določba brezpredmetna in je za vse upravičence, ki so imeli dosedaj potrdilo o posesti in nošenju starega orožja, treba izdati upravne odločbe."
12,"Torej gre za to, da naj se ne črta ""in nošenje orožja""."
11,"Ja, moramo glasovati, ker je amandma zbora - da ne bo narobe."
13,"Kdo je za to, da se sprejme predlog skupine delegatov vseh treh zborov?"
3,Je kdo proti?
4,Se je kdo vzdržal?
22,Torej so predlogi skupine delegatov vseh treh zborov Skupščine Republike Slovenije k predlogu zakona o spremembah in dopolnitvah zakona o orožju sprejeti.
15,"Mi moramo sedaj še glasovati o zakonu v celoti, tako kot je bilo sedaj sprejeto."
6,Kdo je za sprejem takšnega zakona?
3,Je kdo proti?
4,Se je kdo vzdržal?
5,Zakon je bil soglasno sprejet.
22,"Tako je tudi sedaj - upam, da drži beseda glede teh kazni, da bo dejansko tudi sprejeto v obeh ostalih zborih - to usklajeno."
7,"Oprostite, vi sami veste, da smo racionalni."
13,"Dejstvo je, da v ostalih dveh zborih še vedno razpravljajo o teh stvareh."
41,"Menim, da mi ne moremo danes oditi, da se ne dogovorimo tudi v zvezi s pokojninskim zakonom zaradi tega, ker je možnost, da bomo imeli še skupno zasedanje, ker je to pomembno (rekel bom novinarsko, medijsko) za res veliko število ljudi."
9,"Predlagal bi, da imamo sedaj do pol petih odmor."
14,"Prosim, da pridete ob 16.30 uri res točno, da bomo videli, kakšna je situacija."
12,"Ja, poglejte, če nas je res tako malo število, morate ostati tu."
15,"Res, zavedajte se svoje odgovornosti in je nujno, da se ob pol petih vsi vidimo."
