6,"Delegatke in delegati, gospe in gospodje."
4,Nadaljujemo sejo našega zbora.
23,"Za današnje nadaljevanje seje zbora so se opravičili: Fedja Klavora, Borut Razdevšek, Janez Stariha, Peter Jamnikar, Tone Partljič, Matjaž Jež in Ivan Mesiček."
12,"Po podatkih, ki sem jih dobil, je na seji navzočih 43 delegatov."
11,Tako je zbor sklepčen in lahko pravno veljavno razpravlja in sklepa.
30,"Sedaj ne bi prehajali naprej, kot veste, je današnja seja namenjena predvsem usklajevanju zadev, ki smo jih imeli na dnevnem redu te seje in kjer smo z ostalima zboroma neusklajeni."
35,"Preden pa se lotimo tega dela, bi bilo skupno zasedanje vseh zborov, še pred tem pa bi se dobili poslanski klubi, na katerih bi pač preučili nekatere zadeve, ki so povezane z razmerami pri nas."
46,"Tako bi takoj po tem, ko bom prebral, kje se bodo posamezni klubi dobili, prekinili to sejo našega zbora in bi vsak šel v svoj poslanski klub, ob 14. uri pa bo nadaljevanje skupnega zasedanja vseh treh zborov, ki je bilo prejšnji teden prekinjeno zaradi nesklepčnosti."
37,"Takole bodo razporejeni poslanski klubi, ki naj bi začeli delati ob 13.15 uri: na Tomšičevi 5, v veliki dvorani, to je tukaj, Liberalno-demokratska stranka, v mali dvorani - SDP, v sobi 58 - Socialistična stranka - v sobi 12 - Narodnosti."
63,"Na Šubičevi 4, se pravi v poslopju Skupščine pa bodo: v sobi 84 v pritličju - Slovenska kmečka zveza - Ljudska stranka, v sobi 209 II. nadstropje - Slovenska demokratična zveza; v sobi 103 I. nadstropje - Liberalna stranka; v sobi 217 v II. nadstropju - Socialdemokratska stranka; v sobi 212 v II. nadstropju - Zeleni in v 311 v III. nadstropju - Krščanski demokrati, in v mali dvorani - Neodvisni."
12,"Upam, da ste si uspeli zapomniti, kje je klub vsakega od vas."
3,Prekinjam sejo zbora.
7,Vprašanje iz klopi: zakaj je to potrebno?
39,"Razlog za to, o čemer sem obveščen; gre za to, da obstaja nek dokument, ki ga velja na klubih natanko preučiti preden gremo na skupno zasedanje, kjer bomo sprejemali sklepe na tematiko, ki smo jo tam prejšnji teden obravnavali."
15,Tak potek dela je bil dogovorjen na pobudo predsednika skupščine med vsemi tremi predsedniki zborov.
5,Toliko morda s formalnega stališča.
9,Po skupnem zasedanju nadaljujemo takoj delo v tej dvorani.
22,"Do takrat, upam, da bomo prejeli obrazložen predlog oziroma usklajen predlog usklajevalne skupine za tiste točke, kjer smo neusklajeni z drugimi zbori."
3,Torej prekinjam sejo.
9,"Dovolite gospe in gospodje, da nadaljujemo z našo sejo."
10,"Najprej bi ugotovili prisotnost, čeprav domnevam, da nas je dovolj."
14,"Prosim vse poslance, da dvignete kartončke, če ne pa roko, tudi to bo držalo."
5,Ste šteli tudi naju dva?
3,Izhajamo iz tega.
2,Sklepčni smo.
34,"Današnje nadaljevanje seje je bilo, razen nadaljevanja zaradi nadaljevanja skupnega zasedanja, potrebno tudi zaradi medzborovskega usklajevanja glede aktov, ki so bili na dnevnem redu te seje in pri katerih so posamezni zbori ostali neusklajeni."
10,Ostalo nam je ponovno obravnava in sklepanje o naslednjih zadevah:
10,O predlogu zakona o zaposlovanju in zavarovanju za primer brezposelnosti;
20,o predlogu zakona o spremembah in dopolnitvah zakona delovnih razmerjih; predlogu zakona o spremembah in dopolnitvah zakona o osebnem imenu;
60,"o predlogu za izdajo zakonov in spremembah zakona o javnem pravobranilstvu s predlogom zakona; predlogu zakona o spremembah in dopolnitvah zakona o kmetijskih zemljiščih; in pa nadaljevanje 14. točke dnevnega reda, poročilo delegacije Skupščine Republike Slovenije v Zboru republik in pokrajin; ter nadaljevanje 17. točke dnevnega reda, stališča Skupščine Republike Slovenije k nekaterim zakonom iz pristojnosti Zveznega zbora Skupščine SFRJ."
57,"Glede sprejemanja posameznih faz zakonov pa so zbori neusklajeni pri predlogu za izdajo zakona o odvetništvu z osnutkom zakona in pa pri predlogu zakona o spremembah zakona o posebnem prometnem davku, ker pa zdaj nismo več usklajeni glede faz, ampak ga je naknadno tudi ta zakon Družbenopolitični zbor sprejel, vendar z dodatnimi amandmaji torej smo vsebinsko neusklajeni."
29,"Poleg neusklajenih zadev z dnevnega reda zadnje seje Zbora občin, torej teh, ki še ni zaključena, je potrebno uskladiti odločitve med zbori tudi glede predloga zakona o zasebnem delu."
16,"Najprej bi, če dovolite, opravili usklajevalni postopek, oziroma ponovno OBRAVNAVO IN SKLEPANJE V ZVEZI S 17."
12,TOČKO DNEVNEGA REDA PREDLOGOM ZAKONA O SPREMEMBAH ZAKONA O POSEBNEM PROMETNEM DAVKU.
27,"Pri tem zakonu je Družbenopolitični zbor sprejel dodatne amandmaje, usklajevalna komisija se je sestala in predlaga, da tudi Zbor združenega dela in Zbor občin sprejmeta predlagana amandmaja."
13,"Amandmaja je predlagal Izvršni svet, in sicer k 1. členu in 3. členu."
4,Naj jih kar preberem:
55,"V prvem členu predloga zakona o spremembah zakona o posebnem prometnem davku se za prvim odstavkom novega 2.a člena doda nov drugi odstavek, ki se glasi: ""Določbe prve alinee, 1. točke tarifne številke 8, tarife temeljnega prometnega davka, veljajo tudi za občane, ki samostojno opravljajo dejavnosti na podlagi odločbe pristojnega organa kot stalni poklic."""
32,"K 3. členu je pa amandma Zakonodajno-pravne komisije, ki se glasi: 3. člen se spremeni tako, da se glasi: ""Ta zakon začne veljati naslednji dan po objavi v Uradnem listu Republike Slovenije."""
7,Želi morda poročevalec te komisije še besedo?
5,Želi besedo predstavnik Izvršnega sveta?
3,"Aja, tukaj ste."
1,Dobro.
3,Potem odpiram razpravo.
7,Želi kdo s tem v zvezi razpravljati?
23,"Torej prehajamo na glasovanje o teh dveh amandmajih; to je predlog usklajevalne komisije, zato predlagam, da glasujemo o tem predlogu komisije v celoti."
16,"Kdo je torej za predlog usklajevalne komisije, da torej naš zbor sprejme ta dva dodatna amandmaja?"
3,Je kdo proti?
4,Se je kdo vzdržal?
8,"Ugotavljam, da je predlog usklajevalne komisije soglasno sprejet."
12,Prehajamo zdaj na PREDLOG ZAKONA O ZAPOSLOVANJU IN ZAVAROVANJU ZA PRIMER BREZPOSELNOSTI.
71,"Družbenopolitični zbor, Zbor občin in Zbor združenega dela so v enakem besedilu na sejah dne 23. in 24.1. sprejeli naslednje amandmaje: Izvršnega sveta k 22. in 26., 32., 74., 74.a, 74.b in 77.a členu; nato Zakonodajno-pravne komisije k 23., 24., 27., 32., druga in deveta alinea, k 64. in 71. členu; Komisija za vprašanje invalidov k 49. členu, prvi odstavek; in kluba poslancev Socialdemokratske stranke k 35. členu."
25,"V različnem besedilu pa so bili sprejeti amandmaji k 13., 16., 17., 19., 20., 21., 32., 35., 48., 52., 57., 69. in 77.a členu."
26,"Zaradi tega se je sestala usklajevalna delovna skupina, v kateri so sodelovali naslednji predstavniki: Janez Jug, namesto Fedje Klavore, naš podpredsednik Janez Lukač in Franci Feltrin."
4,To z naše strani.
7,Sodelovali so tudi predstavniki ostalih dveh zborov.
18,"Delovna skupina je proučila vsa sporna vprašanja, in pripravila usklajeni predlog, ki ste ga danes prejeli na klop."
12,"Poročevalec delovne skupine gospod Lukač, bi o tem veljalo še kaj povedati."
14,"Če smatrate za potrebno, bi prebral to poročilo, to pot je zelo sistematično pripravljeno."
18,"In kakor vidite, gre celo po zborih, tako da nam ni treba čitati, kaj imajo ostali zbori narediti."
20,"Tako da imamo to, če hočete, jaz to lahko preberem in potem predlagam, da se zbor v posameznosti ne spušča."
77,"Vi boste videli, da imate nekje tu, ko piše, da sem predlagatelj amandmaja jaz, ampak to ni res, to smo mi, zato da smo formalno poslovniško skozi prišli, prevzeli obvezo, da bomo zato, ker smo dane amandmaje uskladili med seboj, tako da so koeksistentni in da predstavljajo neko celoto in zato je nekdo pač, s tem smo tudi nadomestili amandmaje in prišli do soglasnih predlogov, je pač zato tudi napisano, da sem jaz pač predlagatelj teh amandmajev."
12,"V bistvu gre tu za skupino, ampak ta skupina te moči nima."
19,Namreč to je zdaj ta prva oblika delovne skupine za usklajevanje in zato je bilo potrebno tako to urediti.
6,"Odločite se gospod predsednik, če berem."
3,Bom prav rad.
7,"Ali kdo zahteva, da se to bere?"
16,"Glasovali bi v vsakem primeru po vrsti vsak amandma, kjer ga moramo sprejeti ali umakniti posebej."
19,"Tako da, če odprete na strani 5, vidite, da je stvar dokaj sistematično na dveh straneh in pol urejena."
7,"Opozarjam vas, da imamo tu dvoje poročil."
25,"Poglejte, da gre za pravo, da gre za zakon o zaposlovanju, ker na enak način je pripravljeno tudi skupno poročilo o zakonu o delovnih razmerjih."
22,"No, če ni posebne zahteve, da se to v celoti bere, potem gremo lepo po vrsti, kaj usklajevalna skupina predlaga Zboru občin:"
14,"K 16. členu naj bi sprejeli dva amandmaja Kluba poslancev Socialdemokratske stranke, in sicer:"
51,"Druga alinea se spremeni tako, da se glasi: ""Lastnik ali solastnik podjetja, v katerem je v zadnjem koledarskem letu pred prijavo za iskanje zaposlitve ustvaril dohodek, s katerim se lahko preživlja, s tem da ustvarjeni dohodek letno ne sme biti nižji od nadomestila zajamčenega osebnega dohodka."" No, to je en amandma."
35,"In pa bi kar še, ker gre za podobne zadeve, k istemu členu je še en amandma in se mi zdi, ker je tudi predlagatelj isti, lahko hkrati o obeh odločali, če ne bo nasprotovanja."
30,"Amandma k četrti alinei pa pravi, da se črta pika, stavek pa nadaljuje z besedilom: ""S tem da ustvarjeni dohodek letno ne sme biti nižji od nadomestila zajamčenega osebnega dohodka."""
13,"Družbenopolitični zbor je ta dva amandmaja sprejel, podpira pa jih tudi Izvršni svet."
43,"Skupine predlagajo, naj se v drugi in četrti alinei prvega odstavka, če imate to pred seboj, v končni redakciji besedilo ""nadomestila zajamčenega osebnega dohodka"" popravi v besedilo ""zajamčenega nadomestila osebnega dohodka"" ter v drugi alinei naj se pred besedo ""lastnik"" doda besedo: ""ni""."
8,"Dobro, torej o tem bi zdajle najprej odločali."
21,"No pa še to; črta naj se drugi odstavek 16. člena, ker smo naredili redakcijski popravek, je ta zdaj odstavek nepotreben."
8,To je zdaj vse v tem 16. členu.
7,Dobro potem bi o tem skupaj odločali.
9,"Gre za to, kdo se šteje za brezposelno osebo."
17,"Kdo je za to, da sprejmejo ta dva, te tri amandmaje in redakcijske popravke k 16. členu?"
3,Je kdo proti?
4,Se je kdo vzdržal?
12,"Ugotavljam, da so amandmaji in redakcijski popravki k 16. členu soglasno sprejeti"
24,"K 17. členu smo sprejeli amandma, s katerim smo črtali besedici ""prejšnjega odstavka"", to je redakcijski amandma, ki ga je gospod Kramarič takrat predlagal."
15,"Skupina predlaga, naj Zbor občin ta amandma umakne, da bi bili pri tem členu usklajeni."
13,"Glede na to, da je zadeva redakcijske narave, menim, da lahko sledimo temu."
8,"Kdo jeza ta predlog, da se to umakne?"
3,Je kdo proti?
4,Se je kdo vzdržal?
44,"Nato prehajamo k 19. členu, kjer naj Zbor občin sprejme amandma, po katerem se predzadnji odstavek spremeni, tako da se glasi: ""Prav tako ne more uveljaviti pravice do denarnega nadomestila zavarovanec, ki izpolnjuje pogoje za upokojitev, razen tistih, ki izpolnjujejo pogoje za predčasno upokojitev."""
15,"To je torek k 20. členu sprememba predzadnjega odstavka, pardon k 19. členu, predzadnji odstavek."
8,"Kdo je za to, da sprejmemo tak amandma?"
3,Je kdo proti?
4,Se je kdo vzdržal?
6,"Ugotavljam, da je ta amandma sprejet."
41,"Prehajamo na 21. člen, kjer naj naš zbor sprejme naslednji amandma: ""Denarno nadomestilo zavarovanca naša prve tri mesece prejamanja 70%, v naslednjih mesecih pa 60% od osnove iz prejšnjega člena."" S tem se torej za prve tri mesece nadomestilo nekoliko izboljša."
5,Kdo je za predlagani amandma?
3,Je kdo proti?
4,Se je kdo vzdržal?
8,K 32. členu naj bi sprejeli naslednji amandma.
44,"Besedilo sedme alinee v prvem odstavku 32. člena naj se glasi: ""Če odkloni zaposlitev na delovnem mestu z nižjo strokovno izobrazbo od njegove, če je neposredno pred nastopom brezposelnosti s svojim soglasjem delal na takem delovnem mestu, vendar največ za razliko dveh izobrazbenih stopenj."""
33,"Amandma, piše v obrazložitvi, je jasnejša dikcija sedme alinee prvega odstavka 32. člena predloga zakona, saj se z njim poudarja, da gre za delavca, ki je že prej delal na takem delovnem mestu."
5,Kdo je za tak amandma?
3,Je kdo proti?
4,Se je kdo vzdržal?
9,"Ugotavljam, da je ta amandma k 32. členu sprejet."
47,"K 48. členu naj Zbor občin sprejme amandma Komisije za vprašanja invalidov, po katerem se v prvem odstavku doda nova sedma alinea, ki se glasi: ""Sofinanciranje prilagoditve prostorov in tehnične opreme za zaposlitev težje prizadetih invalidov."" Ta amandma sta Družbenopolitični zbor in Zbor združenega dela že sprejela."
5,Podpira ga tudi Izvršni svet.
5,Kdo je za ta amandma?
3,Je kdo proti?
4,Se je kdo vzdržal?
6,"Ugotavljam, da je ta amandma sprejet."
17,"K 57. členu imamo naslednji amandma, ki naj ga zbor sprejme. 57. člen predloga zakona se črta."
18,"Izvajanje štipendijske politike je odvisno le od proračunskih zmožnosti, zato so v predlogu zakona predlagane omejitve štipendij nesmiselne."
6,(Vsebinsko ne gre v ta zakon.)
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
19,"K 77. členu smo sprejeli amandma, da se da nov 77.a člen, ki ga ne bi ponovno bral."
20,"Predlaga pa se redakcijski popravek tega amandmaja, ki se glasi: za besedama ""porodniškega dopusta"" naj se dodajo besede ""upravičencem do""."
7,"Gre za razširitev, da tudi moški lahko."
15,"Za besedama ""porodniškega dopusta"" to pa najbrž ne bo v redu, ampak bo pred besedama."
12,"Tako, ker sicer bi bila dikcija ""ob času porodniškega dopusta upravičencem do""."
2,Ne gre.
2,Pred besedama.
6,Kdo je za ta redakcijski amandma?
3,Samo redakcijo sprejemamo.
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
14,"Tako smo v zvezi s tem zakonom sprejeli tisto, kar je predlagala usklajevalna skupina."
16,Prehajamo na naslednjo TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O DELOVNIH RAZMERJIH.
10,Tudi v zvezi s tem smo dobili poročilo usklajevalne skupine.
6,"Predlagam, da postopamo na enak način."
3,Za naš zbor.
58,"V zvezi s tem zakonom ste razen poročila usklajevalne skupine, dobili tudi mnenje in amandma Izvršnega sveta, k amandmaju k 8. členu predloga zakona, kjer Izvršni svet daje o tem svoje mnenje, in daje tudi svoj amandma; da se v petem odstavku, ki je bil zaobsežen v poročilu te skupine, torej s tem bi se tisti odstavek nadomestil."
27,"Jaz bi prosil, če lahko predstavnica Izvršnega sveta pojasni kako in kam se vklaplja ta amandma in kakšno je potem mnenje Izvršnega sveta do predlogov usklajevalne komisije."
10,"Prosim lepo gospa Nataša Belopavlovič, namestnica republiške sekretarke za delo."
88,"Izvršni svet se je glede na to, da je bilo veliko amandmajev in da so bili nekateri tudi vsebinske narave, sestal danes še v zvezi s temi predlaganimi amandmaji in pa tudi po seji usklajevalne skupine in podpira praktično vse amandmaje, ki so predlagani, s tem da k amandmaju k 8. členu, ki ga je predlagala v bistvu usklajevalna komisija in katerega formalni predlagatelj je v tem zboru gospod Lukač, predlagam, da se peti odstavek tega amandmaja, ki ga je usklajevalna skupina dala, nadomesti s petimi novimi odstavki."
23,"Moram reči, da ne gre za bistveno širši tekst, kot bi kazalo glede na en odstavek - 5 odstavkov, gre samo za dva dodatka."
11,"Tu se v bistvu določa nekoliko drugačen postopek, vključno z arbitražo."
37,"Mi predlagamo, da je treba dodati to: rok, v katerem je treba odločitev arbitraže dobiti - ker, če tega roka ni, potem lahko čakamo na to odločitev arbitraže v nedogled, kar postopek strašno zavleče, oziroma ga praktično onemogoča."
24,"To je eno, drugič pa mislimo, da je umestno ta postopek pred arbitražo voditi samo v primeru, ko gre za večje število presežnih delavcev."
27,"Zato je praktično ta naš amandma, ki ste ga dobili na klop, je sprememba glede na predlagani amandma gospoda Lukača v tistem delu teksta, ki je podčrtan."
29,"To se pravi, če gre za prenehanje potreb po delu večjega števila delavcev in pa na koncu ""ali če arbitražna komisija v nadaljnjih 8 dneh po imenovanju ne odloči""."
17,"To je edina razlika med amandmajem, ki ga predlaga usklajevalna komisija in ki ga predlaga Izvršni svet."
28,"Vsebinsko pa gre za to, da je treba rok določiti in da se nam ne zdi smiselno tega postopka peljati takrat, ko gre za manjše število presežnih delavcev."
22,"Tako da ob takem amandmaju, mislim ob sprejemu tega amandmaja, ki ga Izvršni svet predlaga; mislimo, da bi bilo vse ostalo sprejemljivo."
2,Hvala lepa.
8,Torej jaz bi se vam najprej lepo opravičil.
23,"Naredil sem eno osebno napako pri prejšnji točki, namreč nismo GLASOVALI O PREDLOGU ZAKONA ZA PRIMER BREZPOSELNOSTI v celoti, po sprejetju vseh amandmajev."
31,"Da to zamudo nemudoma popravimo, bi ob opravičilu prosil, da gremo na glasovanje o predlogu zakona, ker ta je bil o zaposlovanju, v celoti z vsemi amandmaji, ki smo jih sprejeli."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da smo soglasno sprejeli predlog zakona."
13,Želi v zvezi s tem PREDLOGOM O ZAKONU O DELOVNIH RAZMERJIH kdo razpravljati?
7,Zdaj smo spet pri tej naslednji točki.
2,Gospod Šonc.
35,"Tako kot so predlagani ti amandmaji k 4. in 8. členu, v bistvu ohranjajo stanje, ki je že bilo do sedaj in sem mnenja, da tako sprejet zakon, če bo sprejet, pravzaprav ne spreminja nič."
2,Hvala lepa.
2,Še kdo?
3,"Prosim, gospod Zakonjšek!"
20,"Ocenjujem, da amandma, ki je predložen s strani usklajevalne komisije in dopolnjen s strani Izvršnega sveta, vendarle bistveno dopolnjuje zakon."
12,"Uvedena je arbitražna komisija, s funkcijami, kot je v ustreznih členih navedeno."
22,"Posebno bi se strinjal s tem, kar predlaga Izvršni svet glede dopolnitve amandmaja, ker daje določene roke, da se postopek ne zaustavi."
14,"Poleg tega je razčlenitev poglavja ustrezna, ker je amandma bolj jasen in bolj čist."
34,"Zato predlagam zboru, ker ta amandma v bistvu zadovoljuje predloge in pripombe, tudi s strani sindikatov ter v bistvu vzpostavlja nov sistem dogovarjanja med partnerji v organizaciji, v podjetjih, da Zbor občin amandma podpre."
1,Hvala.
2,Hvala lepa.
4,Če ni več razprave.
3,"Prosim, gospod Senčur."
16,"Jaz bi samo povrnil se k prejšnjemu zakonu, ko smo, ta zadnji amandma: 77.a člen."
13,"Namreč gre za pravilno formulacijo, ""za besedama"", da ne bi delali nove napake."
20,"Za besedama samo besedica ""ali"" je izpuščena: ""porodniškega dopusta ali"", potem pa sledi besedilo: ""upravičencem do dopusta za nego otroka""."
2,Ali veste?
14,"(Aha, samo pri negi otroka je lahko tudi drug upravičenec.) Tako, ali se strinjate?"
6,Kdo zahteva ponovno glasovanje zaradi tega?
4,Doktor Glavič ima besedo.
14,"Samo eno vprašanje imam: kako se bo določalo zdaj, kaj je večje število delavcev?"
8,Gospa Belopavlovič ali je to definirano v zakonu?
22,"Ja, to se mi zdi: ""za večje število delavcev po tem zakonu se šteje, če v zaporednih 45 dneh"" in tako naprej."
2,Še kdo?
2,Gospod Lukač.
11,Mi smo v tem primeru na novo uvedli tale inštitut arbitraže.
20,"Samo tule na koncu se pa zdaj bistveno zožuje ta pravica teh, ki bi to arbitražo začeli oziroma postopek sprožili."
31,"Ker po vašem mnenju, če v 8 dneh ne sproži postopek, potem dodaja: ""ali če arbitražna komisija v nadaljnjih 8 dneh po imenovanju ne odloči, se šteje, da je program sprejet."""
24,"Vi pa pridete do te situacije, da lahko, kar polovico jih predstavniki arbitražne komisije imenujejo, določijo, predstavniki delavcev, polovico poslovodni organi oziroma organi upravljanja."
14,In zdaj lahko nekdo zadržuje 8 dni in po osmih dneh je avtomatično sprejeto.
13,"No, ampak ona se ni mogla odločiti, ker proceduralno lahko prepreke se delajo."
39,"Gospod Starman ve, da je to tudi posebna taktika lahko, taktika zavlačevanja in potem na primer v 8 dneh, tukaj pa imate prav prekluzivni rok, v nadaljnjih 8 dneh po imenovanju ne odloči, se šteje, da je program sprejet."
13,"Čeprav tam proces še vedno teče, vseh zaposlenih, je konstatacija - program je sprejet."
8,Vi se pa potem naprej v arbitraži dogovarjajte.
25,"Če dovolite, bi jaz tukaj se tudi vključil v razpravo. zdi se mi, če ocenjujem tole, namreč: da so s tem sindikati dobili svojo besedo."
23,"In če upoštevam, da imajo sindikati kar nekaj moči, mislim, da ne bo delodajalca, ki bi na ta način izigraval ta 8-dnevni rok."
27,"In zaradi tega mislim, ker bi v nasprotnem primeru, predpostavljam, lahko sindikati z vso upravičenostjo angažirali delavce v stavko, da povsem naravnost rečem, ali kakšno drugo obliko."
26,"Tako da mislim, da je kljub pomislekom, ki so teoretično povsem na mestu, vendarle v praksi tudi tak amandma, kot ga je predlagal Izvršni svet, sprejemljiv."
32,"Da ne bi vendarle povsem blokirali izvajanja nekaterih programov, pri katerih pa vemo, če gre za izplačilo še ene dodatne plače ali pa nekaj plač, zaradi neke blokade, lahko gre cela firma."
4,Če zelo poenostavljeno povem.
7,Potem pa nima od tega nič nihče.
2,Gospod Šonc.
5,"Imaš podjetje, ker nimajo sindikata."
5,Kaj pa v tem primeru?
52,"Imate to urejeno s posebnim odstavkom, ko tam kjer ni, potem oni pač določijo drugega svojega predstavnika, ki je lahko ad hoc izbran na zboru teh delavcev, ali pa bodo pozvali in s tako dogovorili v skupini oziroma večina članov, da enega od branžnih sindikatov pokličejo notri in ga pooblastijo za to."
8,"Ja, če ni nadaljnje razprave, prosim gospod Zakonjšek."
6,Samo še ena dopolnitev gospod predsednik!
9,Ne gre za 8 ampak za dvakrat 8 dni.
11,"To je tisti rok, v katerem se mora proces dogovarjanja izvršiti."
3,Vključno z arbitražo.
1,Hvala.
3,Še kdo želi?
14,"Potem bi šli najprej na glasovanje o amandmaju, ki ga je predlagal Izvršni svet."
21,"Da se v petem odstavku 8. člena besedilo nadomesti s petimi novimi odstavki, ki smo jih verjetno med tem vsi prebrali."
5,Kdo je za ta amandma?
1,Prosim.
20,"Meni se zdi, da moramo najprej naš amandma sprejeti, plus naš peti odstavek se pa nadomesti z amandmajem Izvršnega sveta."
2,Se strinjam.
20,"Hvala za opozorilo, ker dejansko do zdaj še ni toliko teh odstavkov, da bi lahko nadomeščali, kot je tu rečeno."
11,"Torej glasujemo najprej, gremo na 4. člen, da gremo po vrsti."
42,"Po predlogu usklajevalne skupine se za prvim odstavkom doda nov odstavek, ki se glasi: ""Preden poslovodni organ oziroma delodajalec oziroma organ upravljanja sprejema odločitev iz prejšnjega odstavka, je dolžan zahtevanje in mnenje sindikatov in ga pred odločitvijo skupaj s predstavniki sindikatov obravnavati."""
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
22,"Prehajamo na glasovanje usklajevalne skupine o amandmaju k 8. členu, da se drugi odstavek nadomesti z drugim, tretjim, četrtim in petim odstavkom."
8,Torej najprej ta amandma o tem amandmaju glasujemo.
6,Kdo je za tak predlagani amandma?
3,Je kdo proti?
3,Seje kdo vzdržal?
8,"Ugotavljam, da je amandma z večino glasov sprejet."
40,"Pravkar sprejeti amandma spreminjamo z amandmajem, ki ga je predlagal Izvršni svet, da v petem odstavku tega 8. člena sedanje besedilo nadomestimo z novim besedilom, ki je pa različno samo za dva pasusa, ki sta podčrtana v predlogih Izvršnega sveta."
7,Kdo je za ta amandma Izvršni sveta?
3,Je kdo proti?
4,Se je kdo vzdržal?
7,"Ugotavljam, da je z večino glasov sprejet."
58,"K temu členu, k 8. členu imamo še en amandma: dosedanji tretji odstavek tega člena, ki postane zdaj šesti, oziroma dobro, katerikoli pač že izza teh ......, ki smo jih dali, se spremeni tako, da se glasi: ""Pravice iz drugega, tretjega in petega odstavka tega člena, ima tudi organ sindikatov dejavnosti, če to zahtevajo delavci organizacije oziroma pri delodajalcu."""
5,Kdo je za predlagani amandma?
3,Je kdo proti?
4,Se je kdo vzdržal?
5,"Ugotavljam, da je amandma sprejet."
49,"K 10. členu oziroma k 36.c členu imamo amandma, po katerem naj se 4 alinea nadomesti z naslednjim besedilom: ""delavcu organa upravljanja, delavskega sveta ali drugega organa, ki predstavlja delavce in voljenemu ali imenovanemu sindikalnemu poverjeniku v času opravljanja njegove funkcije in dve leti po prenehanju opravljanja funkcije."""
15,"Skupina meni, da je dopolnitev potrebna, ker kolektivne pogodbe za vse dejavnosti še niso sklenjene."
5,Kdo je za predlagani amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
4,K 36.d členu.
58,"Naj se doda nov tretji odstavek, ki se glasi: ""Samo s soglasjem delavca lahko preneha delovno razmerje delavcu z manj kot enim letom delovne dobe, obema zakoncema, ki sta zaposlena v isti organizaciji oziroma istem delodajalcu in delavcu, katerega zakonec je kot nezaposlen prijavljen na Zavodu za zaposlovanje in delavki oziroma delavcu samohranilcu z otrokom do dveh let."""
6,Kdo je za tako predlagani amandma?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
9,"Potrebno je, da glasujemo še o zakonu v celoti."
5,Kdo je za predlog zakona?
3,Je kdo proti?
4,Se je kdo vzdržal?
7,"Ugotavljam, da je predlog zakona soglasno sprejet."
17,"Prehajamo na naslednjo točko, to je na PREDLOG ZAKONA O SPREMEMBAH IN DOPOLNITVAH ZAKONA O OSEBNEM IMENU."
20,Naš zbor je na seji dne 23.1.1991 obravnaval in sprejel predlog zakona z amandmajem k 1. členu delegata Aurelia Jurija.
39,"Družbenopolitični zbor, ki pa je še edini pristojen za ta zakon, Zbor združenega dela ni pristojen za obravnavo te zadeve, je sprejel amandma k 1. členu, ki je vsebinsko sicer sledil besedilom amandmaja Zbora občin, ni pa povsem identičen."
42,"Glede na to, da je bil zakon torej sprejet v različnem besedilu je Zakonodajno-pravna komisija danes predlagala svoj amandma k 1. členu, ki vsebinsko nadomešča tako amandma, ki je bil sprejet pri nas, kot tistega, ki je bil sprejet v Družbenopolitičnem zboru."
12,"In razviden je iz dodatnega poročila Zakonodajno-pravne komisije, ki ste ga dobili."
80,"In ta pravi, torej, če na hitro preberem, ta amandma Zakonodajno-pravne komisije se glasi: za prvim odstavkom 1. člena predloga zakona se doda nov drugi odstavek, ki se glasi: ""Drugi odstavek se nadomesti z dvema novima odstavkoma, ki se glasita: otroku se lahko po prejšnjem odstavku spremeni ime, če je mlajši od 4 let; če naj se spremeni po prvem odstavku tega člena osebno ime otroka, ki je star več kot 10 let, je potrebna za spremembo tudi njegova privolitev."""
7,Kdo je za predlagani amandma Zakonodajno-pravne komisije?
3,Je kdo proti?
4,Se je kdo vzdržal?
9,"Ugotavljam, da je ta amandma z večino glasov sprejet."
10,Glasujemo še o predlogu zakona o osebnem imenu v celoti.
5,Kdo je za predlog zakona?
3,Je kdo proti?
4,Se je kdo vzdržal?
7,"Ugotavljam, da je predlog zakona soglasno sprejet."
21,"Prehajamo na naslednjo TOČKO DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O JAVNEM PRAVOBRANILSTVU, S PREDLOGOM ZAKONA."
20,"23.1.1991 smo sprejeli predlog za izdajo zakona, s predlogom zakona, skupaj z amandmajem k 8.a členu delegata Danijela Starmana."
9,S tem je bil zakon sprejet v različnem besedilu.
14,Danes se je sestala delovna skupina ter proučila sporna vprašanja in pripravila usklajen predlog.
37,"Sestala se je tudi Zakonodajno-pravna komisija in se je opredelila do amandmaja delegata Starmana - se pravi našega zbora, s tem ko smo ga sprejeli - to je razvidno iz njenega dodatnega poročila, ki ste ga dobili na klop."
10,Zdaj je to amandma zbora in se mora zbor odločati.
6,Kakšen je predlog usklajevalne komisije prosim?
6,To pa naša skupina ni obravnavala.
7,"Torej moramo ugotoviti, kje je bilo obravnavano."
14,"V vsakem primeru ga je obravnavala Zakonodajno-pravna komisija, kar bi bilo lahko v redu."
5,Prosil bi poročevalca usklajevalne skupine.
2,Ga ni.
2,Se opravičujem.
20,"V glavnem mnenje je, da pravno sistemsko ta amandma ni sprejemljiv, to je splošno mnenje in predlaga, da ga umaknemo."
6,Tudi predlagatelj nima očitno nič proti.
8,"Kdo je za to, da ta amandma umaknemo?"
3,Je kdo proti?
4,Se je kdo vzdržal?
9,"Ugotavljam, da je predlog sprejet, se pravi, amandma umaknjen."
9,Glasujemo o predlogu zakona o javnem pravobranilstvu v celoti.
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog zakona soglasno sprejet."
19,"V silni zavzetosti, da bi bili čim hitrejši, smo še pri enem zakonu pozabili glasovati o zakonu v celoti."
21,"To je pri ZAKONU O SPREMEMBAH ZAKONA O POSEBNEM PROMETNEM DAVKU, kjer smo sprejeli amandma Izvršnega sveta in amandma Zakonodajno-pravne komisije."
8,Nismo pa glasovali o predlogu zakona v celoti.
4,To poskušajmo zdaj popraviti.
8,Na glasovanje dajem predlog tega zakona v celoti.
3,Kdo je za?
3,Je kdo proti?
4,Se je kdo vzdržal?
20,"Torej lahko zdaj ugotovim, da je predlog zakona o spremembah zakona o posebnem prometnem davku v našem zboru soglasno sprejet."
16,Gremo na naslednjo TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O KMETIJSKIH ZEMLJIŠČIH.
30,"Zbor občin in Zbor združenega dela sta sprejela 23. in 24.1.1991 predlog zakona v besedilu, kot je bil predložen, Družbenopolitični zbor pa ga v nadaljevanju seje dne 29.1.1991 ni sprejel."
38,"Zato smo pooblastili člane našega zbora, ki so bili imenovani v skupno komisijo vseh treh zborov za pripravo sporazumnega predloga glede različno sprejetih odločitev, da so sodelovali pri sprejemanju predloga v skladu z drugim odstavkom 306. člena poslovnika."
10,Prosim ali poročevalec te delovne komisije za uskladitev želi besedo?
4,Prejeli ste pisno poročilo.
11,"Tu je poročevalec gospod Lovšin, ki pa je očitno že odšel."
3,Nimate tega poročila.
15,"Potem bi ga poskušal povzeti, ne bi bral teh ugotovitev, kako smo do zdaj sprejemali."
29,"Skupna komisija je oblikovala naslednji sporazum in predlog: Družbenopolitičnemu zboru se predlaga, da o predlogu zakona o spremembah in dopolnitvah zakona o kmetijskih zemljiščih ponovno razpravlja in ga sprejme."
20,"Hkrati se Družbenopolitičnemu zboru predlaga, da umakne amandma, ki ga je predlagala delegatka Marija Pozsonec k 1. členu predloga zakona."
5,Navedene amandmaje podpira Izvršni svet.
9,"Pomeni, da za nas pri tej zadevi ni dela."
15,"Torej, če bo vse v redu bo lahko to delo zaključeno, če ne pa drugič."
3,Gremo na 14.
17,TOČKO DNEVNEGA REDA - NADALJEVANJE OBRAVNAVE POROČILA DELEGACIJE SKUPŠČINE REPUBLIKE SLOVENIJE V ZBORU REPUBLIK IN POKRAJIN SKUPŠČINE SFRJ.
6,Poročilo smo obravnavali in sprejeli 24.1.
26,"V tem poročilu je delegacija predlagala, naj se zbori opredelijo do vprašanja, katera delegacija naj v prihodnje zastopa Skupščino Republike Slovenije v Zboru republik in pokrajin."
19,"V zvezi s tem je tudi Komisija za urejanje skupni interesov v Jugoslaviji predlagala, da zbori sprejmejo nek sklep."
34,"Ta sklep je Družbenopolitični zbor že sprejel in zaradi tega, da bi bili usklajeni, predlagam, da tudi ta sklep, ki ga je predlagala ta Komisija za urejanje odnosov v Jugoslaviji sprejme tudi naš zbor."
5,Sklep pa se glasi takole:
16,"""Sedanja delegacija Skupščine Republike Slovenije v Zboru republik in pokrajin Skupščine SFRJ nadaljuje delov tem zboru."
20,"Delegacija naj deluje tako, da bo omogočeno tekoče, najnujnejše delovanje vseh tistih zveznih organov, ki morajo delovati v prehodnem obdobju."
20,Nima pa nikakršnih pooblastil in pristojnosti za dogovarjanje v zveznih organih o bodočih odnosih Republike Slovenije z ostalimi v Jugoslaviji.
24,"Delegacija naj pri usklajevanju in dajanju soglasij k predlogom posameznih aktov postopa v skladu s sklepi in pooblastili Skupščine Republike Slovenije k tem aktom."""
5,Odpiram razpravo o predlaganem sklepu.
3,Želi kdo besedo?
3,"Ugotavljam, da nihče."
4,Torej prehajamo na glasovanje.
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
25,"Prehajamo še na naslednjo TOČKO DNEVNEGA REDA, to je na nadaljevanje točke STALIŠČA SKUPŠČINE REPUBLIKE SLOVENIJE K NEKATERIM ZAKONOM IZ PRISTOJNOSTI ZVEZNEGA ZBORA SKUPŠČINE SFRJ."
12,Pod to točko smo že obravnavali nekatere v zvezni skupščini sprejete akte.
48,"Kot veste, je to točka, ki jo uvrščamo na dnevni red in kjer obravnavamo v zvezni skupščini sprejete akte v skladu s 3. točko amandmaja 96, po kateri zvezni zakoni, izdani po uveljavitvi tega amandmaja, veljajo v Republiki Sloveniji šele, ko da k njim soglasje Skupščina Republike Slovenije."
26,"V skladu s tem je Izvršni svet Republike Slovenije predložil mnenja, ki ste jih prejeli na klop, in predlagal, da se da soglasje k naslednjim zakonom."
27,"Potem pa, da se k nekaterim zakonom ne da soglasja - tako da ne bi mislili, da se k vsem daje soglasje, ampak razdelimo jih v dva dela."
70,"Soglasje bi se dalo k naslednjim zakonom: Zakonu o garanciji delegacije za obveznosti razvojnega sklada EFTA za Jugoslavijo; zakonu o spremembah in dopolnitvah zakona o pravicah in dolžnostih zveznih organov glede sredstev v družbeni lastnini, ki jih uporablja; zakonu o prenehanju veljavnosti zakona o interesni skupnosti za graditev in upravljanje stanovanj za delavce in funkcionarje zveznih organov; zakonu o spremembah in dopolnitvah zakona o temeljih sistema premoženjskega in osebnega zavarovanja."
18,"Prvi trije zakoni so bili objavljeni v Uradnem listu SFRJ, 84/90, zadnji pa v Uradnem listu SFRJ 82/90."
20,"V zvezi s tem ste prejeli na klop predlog odloka Skupščine Republike Slovenije, da se da soglasje k navedenim aktom."
2,Pričenjam razpravo.
3,Kdo želi besedo?
3,"Prosim, gospod Gros."
14,"Kot že večkrat, sem tudi to pot proti temu, da sprejemamo katerikoli zvezni zakon."
22,"Mi smo vendar sprejeli plebiscit in mislim, da je to izigravanje volje ljudstva, da vedno na novo sprejemamo neke nove zvezne zakone."
33,"Že enkrat sem predlagal v Zakonodajno-pravni komisiji in je bilo tam tudi sprejeto, nekako takole: da če pride v sprejem zvezni zakon, naj se pripravi republiški zakon, ki ima lahko tudi enako vsebino."
1,Hvala.
1,Hvala.
4,Želi še kdo razpravljati?
2,Gospod Šonc.
33,"Z enako vsebino smo mi razpravljali tudi na Socialdemokratski stranki in tudi predlagamo, da v kolikor je zvezni zakon tako dober, da ga lahko sprejmemo, da ga enostavno prepišimo in naj bo naš."
2,Gospod Urbančič.
30,"Jaz mislim tudi tako, da ni prav, da sprejemamo tiste zakone, ki nam pašejo ali pa tisti deli zakona, ki nam pašejo, kar nam pa ne paše, pa ne sprejmemo."
30,"Bodimo toliko načelni, da ne sprejemamo tistih zakonov; če pa nam je tak zakon potreben, tako kot je rekel gospod Gros, ga pa preimenujmo v naš zakon, če ga rabimo."
7,"Ne vem, zakaj ne bi to naredili?"
3,Prosim dr. Vivod.
15,Pod točko 4 imamo tu tudi en zakon o prenehanju veljavnosti zakona o interesni skupnosti.
12,"Jaz mislim, da bi ta zakon pa le sprejeli, če nekaj preneha."
12,Če ne ga bomo nekje še vedno priznali in še naprej velja.
5,To je pod točko 4.
1,Hvala.
4,Želi še kdo razpravljati?
3,"Prosim, gospod Volk."
41,"Jaz mislim, da bi ta skupščina morala danes sprejeti en sklep, da je to zadnjič, da sprejemamo te zakone na tak način da od danes naprej noben zakon v tej skupščini oziroma v našem zboru ne bomo na ta način sprejemali."
25,"Velja pa predvsem tisto opozorilo gospoda Grosa, naj se pač zakon pripravi kot slovenski zakon, če je dober in ga potem lahko mi normalno sprejmemo."
2,Hvala lepa.
2,Hvala lepa.
2,Gospod Lukač.
27,"Jaz bi sedajle verjetno moral tole braniti in pač branil bom v toliki meri, da bom pač povedal, da smo se mi tako dogovorili, da tako delamo."
21,"Da pa se strinjam z gospodom Urbančičem in z gospodom Grosom, da pa je to sedaj, v tem trenutku, postal nesmisel."
24,"Mi sprejemamo tiste norme, ki odgovarjajo v danem trenutku neki oceni sekretariata, Zakonodajno-pravne komisije ali vlade, tiste, ki ne odgovarjajo, pa jih tu ni."
22,"Cel sistem, pravni red, se je začel lomiti in se lomi in bo prišla taka mešanica, iz katere se bo težko znajti."
41,"In je najbrž v sedanji fazi, ko smo se odločili, da bomo imeli svoj pravni red, treba reči, da smo to mešanico sedaj še prisiljeni sprejeti, ampak jo je treba odpraviti, tako da Republika Slovenija pač začne sama urejati ta področja."
4,Ni treba s prevzemanjem.
91,"Saj smo videli, da mi cele zakone prepisujemo iz nemškega pravnega reda in ni nobenih težav; celo opažam tole: npr. ko je treba davke predpisati, sprejemamo moderen nemški sistem; ko je treba potem dograditi celoten sistem s prometnimi davki, mi pa bolj ugaja balkanski sistem in udarim tega istega, ko sem ga prej po nemškem sistemu pobral davke, zdaj ga pa udarim z balkanskim prometnim davkom, ko bo avto kupoval v Sloveniji, samo en primer, pa je drugih še veliko, ampak ta je najbolj boleč, mu daš pa skoraj 100% gor."
4,To ja ne gre.
39,"In to omogoča tak mešani sistem in jaz tudi ne pristajam, tudi, če je to moj minister, da mu daje možnost, da iz posameznih pravnih redov vzema posamezne sklope, ki mu v danem trenutku odgovarjajo, da svoje področje obvlada."
7,Ampak v dejanskem življenju bodo same težave.
3,Zakone izvršujejo ljudje.
7,In oni morajo imeti en celoten pregled.
29,"Mi smo se včasih na Jugoslavijo jezili, da ima po 20 dopolnitev in jih je res imela. zdaj nam tega ni potrebno, zakaj bi sami še večje težave delali."
21,"Danes je namreč treba to sprejeti, ampak istočasno pa tudi dodaten sklep, da pa po plebiscitu to res ni več potrebe."
23,"Mi smo prej, ko smo imeli zakon oziroma deklaracijo o suverenosti, smo imeli to obvezo tega ocenjevanja, sedaj pa se je situacija spremenila."
2,Hvala lepa.
1,Hvala.
2,Gospod Zakonjšek.
14,"Predlagam, da postopamo približno tako, kot je na nek način tudi gospod Gros rekel."
50,"Zakonodajno-pravna komisija je ob razpravi o ustavnem zakonu prišla do ugotovitve, da postaja naš pravni sistem skrajno nepregleden, ker nekatere zvezne zakone sprejemamo, nekatere sprejemamo delno, nekatere odbijamo in na koncu podjetja in tisti, ki naj bi te zakone izvajali, ne vedo, kaj je pravzaprav tisto, česar se morajo držati."
28,"Tako da bi tudi jaz predlagal, da to kar je sedaj predloženo, sprejmemo, ker je pač bilo tako pripravljeno po dogovoru, kakršen je veljal do sprejetja ustavnih zakonov."
34,"Odslej naprej pa se zavzemam za to, da zakon ali sprejmemo, če nam npr. neka zvezna ureditev povsem odgovarja, ali ga sprejmemo v nekaterih elementih, v nekaterih pa spremenimo, ali pa v celoti zavrnemo."
25,"Gre za to, da ne nastane pravna praznina in da bo vsak zakon in vsak predpis, ki bo veljal v republiki, sprejet v tej skupščini."
2,Hvala lepa.
3,Gospa Vika Potočnik.
36,"Spoštovani kolegi, sicer lahko v teh klopeh en drugega prepričujemo, kdo je bolj za samostojno suvereno, kdo bolj spoštuje plebiscit in kdo se bi prej rad odcepil, ampak nekaj je ena želja, nekaj je pa realnost."
9,"In to mislim, da tudi najbolj pozna gospod Lukač."
62,"In kakor smo se mi dogovorili in tudi zavezali naš Izvršni svet, da mi v 6 mesecih nemogoče in objektivno in mi oprostite, ne da bi ščitila tukaj zdaj Izvršni svet, ampak se skušam postaviti v njegovo situacijo, je nemogoče čez noč vzpostaviti en normalni pravni red, enega zamenjati z drugim, če pa vemo, ni še programa bilo, ni bilo tretjega, četrtega."
36,"Zato pozivam na malo strpnosti in zaupajmo temu Izvršnemu svetu, da bo najverjetneje skušal uskladiti tisto zakonodajo, ki nujno še v teh 6 mesecih mora veljati in tisto, katere se lahko v Sloveniji v celoti odpovemo."
42,"In zato jaz predlagam, da z nekimi ""ad hoc"" sklepi, zaradi tega ker pač nočemo poudariti, kako smo mi prvi za samostojno in suvereno, pa smo se nekoč drugače obnašali, ne prejudiciramo nekaj in s tem ""odmagamo"" Izvršnemu svetu in samim sebi."
1,Hvala.
1,Hvala.
2,Gospod Gros.
5,Ja moram oporekati takemu mnenju.
14,"Kajti, kot je že gospod Zakonjšek povedal, mi tonemo v nek totalni pravni nered."
18,"Nihče v gospodarstvu več ne ve, kje se glava drži in nihče sploh ne ve, kateri zakon velja."
28,"In če bomo še naprej tako delali, kot gospa Vika Potočnik predlaga, da bomo malo sprejemali zveznih pa malo republiških zakonov, potem ne more uspeha pri zadevi biti."
1,Hvala.
3,"Prosim, gospod Zakonjšek."
9,"Mislim, da je potrebno imeti do tega racionalen odnos."
19,"Prej je bil kot primer dan zakon o prometnem davku, ki ga praktično Izvršni svet predlaga kot svoj zakon."
10,Ta zakon je sigurno napredek v odnosu na sedanji sistem.
14,"Kako bomo pa mi v bodoče sistem in stopnje davka spreminjali, bo naša odločitev."
9,"Mislim, da je treba iskati v nodu najracionalnejše rešitve."
17,"Ne prekiniti z vsem kar je in potegniti tisto v svojo zakonodajo, kar smatramo, da je dobro."
1,Hvala.
2,Gospod Dragovan.
61,"Jaz čisto operativno predlagam, pač katere popravke oziroma katere pozitivne stvari bo ta slovenska skupščina dala tem, bom rekel, zveznim zakonom; naj bo vsa zakonodaja objavljena v slovenskem uradnem listu, tako, da se ne bo iskalo tu nekaj, tam nekaj, ampak pač, da je tu vse na enem mestu in mislim, da bo tudi dosti lažje potem se znajti iz tega."
1,Hvala.
1,Izvolite.
2,Gospod Lukač.
18,"Dajmo prekiniti s tem, dajmo priliko Izvršnemu svetu, da to v teh šestih mesecih uredi, to je eno."
11,"Drugo bi pa prosil delegate, ne delajmo tega, pa ne odhajajmo."
7,Smo delegati od daleč pa smo tukaj.
19,"Vidim, da spet odhajajo in spet bo prišlo do nesklepčnosti, ker teh kritik nočem slišati, doma od svojih volilcev."
1,Hvala.
8,"Jaz mislim, da je ta predlog treba sprejeti."
16,"Mi sedaj imamo pač to proceduro, v katerem se zbori pač morajo o tem odloku odločati."
19,"Drugega pravnega reda ni pripravljenega, mi smo opozarjali, da ga je treba pripraviti, upajmo, da bo to kdaj kasneje."
7,In sicer v šestih mesecih mora biti.
24,"Sedaj pa dajem na glasovanje, če ni več razprave, ta predlog odloka, ki ste ga prejeli na klop, ki je bil že prej prebran."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je ta odlok z večino glasov sprejet."
8,Zdaj gremo lahko na naslednjo točko dnevnega reda.
67,"Prejeli ste mnenje Izvršnega sveta Skupščine Republike Slovenije, v katerem predlaga Skupščini, da ne da soglasja k naslednjim zakonom: Zakonu o spremembah in dopolnitvah zakona o izvrševanju proračuna federacije za leto 1990, ki je bil objavljen v Uradnem listu SFRJ, št. 84/90; k zakonu o zagotavljanju stanovanj v JLA (Uradni list SFRJ, št. 84/90 in; k zakonu o temeljih sistema javnega obveščanja (Uradni list SFRJ, št. 84/90)."
20,"S temi akti ste prejeli na klop predlog sklepa, s katerim Skupščina Republike Slovenije ne daje soglasja k navedenim aktom."
3,Kdo želi razpravljati?
4,Sklep nosi datum 30.1.1991.
7,Potem zaključujem razpravo in grem na glasovanje.
9,"Kdo je za ta predlog sklepa, naj dvigne roko."
3,Je kdo proti?
4,Se je kdo vzdržal?
10,"Ugotavljam, da je z večino glasov ta predlog sklepa sprejet."
14,"Naslednja točka je, in sicer PREDLOG ZA IZDAJO ZAKONA O ODVETNIŠTVU Z OSNUTKOM ZAKONA."
40,"Zbor občin je na seji dne 23.1.1991 sprejel predlog za izdajo zakona, z osnutkom zakona, medtem ko pa sta Družbenopolitični zbor in zbor združenega dela uvrstila na dnevni red ter sprejela le prvo fazo zakona, torej kot predlog za izdajo."
16,"Prosim poročevalca komisije, ki je usklajevala faze sprejemanja zakona o odvetništvu, da nam poda predlog komisije."
2,Bom prebrala.
10,"K predlogu za izdajo zakona o odvetništvu, z osnutkom zakona."
86,"Glede na to, da je bil predlog za izdajo zakona o odvetništvu z osnutkom zakona sprejet le v Zboru občin, v Družbenopolitičnem zboru in Zboru združenega dela pa le predlog za izdajo zakona ter spričo dejstva, da je po osnutku zakona dana vrsta pripomb, mnenj in predlogov, ki jih je treba še temeljito proučiti, je skupina menila, da osnutek zakona še ni zrel za sprejem in zato predlaga, da zbori svoje odločitve o sprejemu predloženega zakonskega akta uskladijo tako, da sprejmejo le predlog za izdajo zakona."
15,"V tem primeru mora Zbor občin potem glasovati o tem, da sprejme le prvo fazo."
6,"To se pravi, želi kdo razpravljati?"
31,"Če nihče, potem zaključujem to razpravo in dajem na glasovanje predlog usklajevalne komisije, ki predlaga, da Zbor občin sprejme le predlog za izdajo zakona o odvetništvu, tako kot ostala dva zbora."
3,Kdo je za.
3,Je kdo proti?
4,Se je kdo vzdržal?
35,"Ugotavljam,d a je z večino glasov predlog za izdajo zakona oziroma medzborovske skupine in s tem tudi predloga za izdajo zakona sprejet in ga s tem v našem zboru pomaknemo nazaj v prvo fazo."
14,Neusklajeno z dnevnega reda zadnje seje Zbora občin je PREDLOG ZAKONA O ZASEBNEM DELU.
19,23.1.1991 se je sestala delovna skupina vseh treh zborov za pripravo usklajevalnega predloga k predlogu zakona o zasebnem delu.
11,Družbenopolitični zbor in Zbor občin sta sprejela usklajevalni predlog delovne skupine.
9,Zbor združenega dela pa ga je v celoti zavrnil.
38,"Zato je bila v skladu s 306. členom Poslovnika Skupščine Republike Slovenije imenovana usklajevalna komisija za pripravo sporazumnega predloga v katero so bili iz našega zbora imenovani: Jože Zakonjšek, Matjaž Jež, Alojz Metelko, Franc Lovšin in Franci Feltrin."
9,Usklajevalna komisija se je sestala danes ob 11. uri.
8,"Prosim poročevalca usklajevalne komisije, da o tem poroča."
8,"Ker se nismo mogli uskladiti, smo sprejeli naslednje."
15,Skupna komisija se ni poenotila glede oblikovanja sporazumnega predloga v zvezi z ureditvijo popoldanske dejavnosti.
45,"Medtem ko so posamezni člani podprli predlog oziroma amandma Odbora za podjetništvo in obrt k drugemu odstavku 3. člena, s katerim se v celoti črta določilo, ki ureja upravljanje dopolnilne dejavnosti, pa so drugi vztrajali pri tem, da se sprejme opredelitev kot predlagano besedilo zakona."
18,"Na skupni komisiji so bili predstavljeni razlogi in utemeljitve, ki govorijo v prid opredelitvi popoldanskega dela v zakonu."
18,"Nanašajo se predvsem na večjo kontrolo nad opravljanjem te dejavnosti, pridobivanje prihodkov občine oziroma republike, odpravljanje šušmarstva itd."
31,"Hkrati pa so bili predstavljeni tudi drugi razlogi, ki utemeljujejo ukinitev takega načina opravljanja dejavnosti s prepovedjo popoldanske obrti, se bodo postopno sprostila delovna mesta, ki jih nosilci popoldanske obrti zasedajo."
6,Govori se o 10.500 delovnih mest.
32,"Glede na to, da skupna komisija tudi po opravljenem soglasju ni oblikovala sporazumnega predloga glede 3. člena predloga zakona, predlaga zborom, da o tem sporazumu in spornem vprašanju odločijo na skupni seji."
21,"Zato dajo pobudo, da zbori s sklepom predlagajo sklic seje Skupščine Republike Slovenije, na katerem naj se reši to sporno vprašanja."
11,To smo se tam pogovarjali celo uro in nismo prišli skupaj.
2,Hvala lepa.
5,Slišali smo torej to poročilo.
3,Želi kdo razpravljati?
14,"Ali kdo zahteva, da naš zbor glasuje o uvrstitvi te zadeve na skupno sejo?"
25,"Potem pač prepustimo, če bo kateri od drugih zborov zahteval, zdi se mi, da je Zbor združenega dela to že zahteval, ne vem pa zanesljivo."
24,"S tem smo z naše strani neusklajene zadeve izčrpali, s tem, da ne morem še proglasiti, da smo usklajeni, ker Družbenopolitični zbor še dela."
36,"Situacija je trenutno takale: Zbor združenega dela je tudi končal in se je tudi držal predlogov usklajevalne komisije, Družbenopolitični zbor pa je trenutno pri delovnih razmerjih in bi bilo seveda potrebno, da vidimo, kako smo usklajeni."
35,"Ker sem s strani nekaterih poslancev dobil pobudo, da spregovorimo tudi o SKLEPČNOSTI ZBORA OZIROMA O PRISOTNOSTI NA SEJAH in glede na to, da imamo nekaj časa, lahko o tem spregovorimo, če kdo to želi."
7,Jaz bi samo za začetek povedal naslednje.
48,"Ker se je na sekretarja zbora zlasti obrnilo že nekaj občin z vprašanjem, kako kaj njihovi delegati hodijo na sejo - to je že od prej, preden smo bili nesklepčni, in ker smo jim pač odgovarjali z vsemi tistimi podatki, ki izhajajo iz tega, kar je ugotovljeno na začetku."
50,"Mislim, da spričo tega, da se to vprašanje prisotnosti v javnosti dokaj trdo postavlja in da bi lahko sploh dali kakšno pravo informacijo občinam, ki bodo verjetno po mojem mnenju upravičeno zainteresirane za delo svojih poslancev, sem jaz mnenja, da bi na prihodnjih zasedanjih večkrat ugotavljali, kakšno je stanje prisotnosti."
30,"Vsaj še morda enkrat popoldne ali pa zvečer in pa v vsakem primeru ob eventualnem še kakšnem pojavu nesklepčnosti, tako da ne pade črna pika na tiste, ki ostanemo tukaj."
13,"Kot predsednik, to že rečem, da ostanemo, ker sem večinoma do konca tukaj."
43,"Tako da bomo tudi z vso gotovostjo lahko zatrdili tistim občinam, katerih poslanci bodo pridno na sejah, da so njihovi poslanci res tukaj, ker sicer samo na osnovi tega podatka tega pač ni mogoče zatrditi oziroma nas celo kdo lahko postavi na laž."
15,"Toliko mogoče za moj uvod, jaz sem to že povedal na sestanku z vodji klubov."
18,"Nekdo je sicer pripomnil, da je to policijski način, jaz sem utemeljil, zakaj se mi zdi to potrebno."
32,"Mogoče v drugih zborih je to drugače, v Družbenopolitičnem zboru so pač strankarske liste, verjetno je bolj naloga strank, da same skrbijo in vodijo evidenco o tem, kako njihovi poslanci tam sedijo."
13,"V našem zboru, kjer pa prisotnost zanima občine, je pa stvar nekoliko drugačna."
8,"Zato jaz mislim, da je ta predlog umesten."
3,Toliko za začetek.
11,"Zdaj, če želi o tem še kdo kaj reči, lepo prosim."
3,"Prosim, gospod Kuhar."
4,Spoštovane kolegice in kolegi!
14,"Če bomo razpravo o udeležbi na sejah zbora začeli, potem bomo govorili sami sebi."
18,"Če pogledam po obrazih, smo tukaj tisti, ki smo na večini sej prisotni in običajno vzdržimo do kraja."
5,To je moja prva ugotovitev.
24,"Drugo pa bi postavil vprašanje predsedstvu skupščine, kdaj bomo dobili program dela skupščine za celo leto, kdaj bomo dobili terminske opredelitve sej zborov skupščine?"
20,"Mislim, da je program izjemnega pomena za naše delo, zlasti pa za delo tistih poslancev, ki neprofesionalno opravljajo delegatsko funkcijo."
21,"Mislim, da bomo morali prenehati z dosedanjim načinom dela, ko sproti razširjamo dnevne rede in povečujemo obseg zadev, ki jih obravnavamo."
13,"Na klop dobivamo še toliko gradiva, kot ga prinesemo s seboj na skupščino."
15,Čestokrat smo se o zadevah prisiljeni hitro odločati in že na naslednjih sejah sklepe popravljati.
22,"Mislim, da je treba naše delo planirati in uvesti disciplino glede udeležbe in odsotnosti ter predčasnega zapuščanja sej zborov Skupščine Republike Slovenije."
2,Hvala lepa.
18,"Jaz bi samo to rekel, takoj glede na to zelo konkretno vprašanje, bi lahko seveda samo delno odgovoril."
24,"Kot prvo seveda je delo te skupščine v celoti odvisno od dela Izvršnega sveta, seveda v celoti ravno ne, ampak v tistem največjem delu."
14,"Periodični načrt Izvršnega sveta so prejeli vsi vodje klubov, morda celo širše, tudi poslanci."
7,To je v bistvu tisti glavni orientir.
14,"Strinjam se s tem, da bo potrebno, kolikor se le da, predvidevati v naprej."
21,"Zaradi tega bi ob tem vprašanju povedal tisto, kar lahko zdaj povem glede prihodnje seje ali pa prihodnjih eventualnih dveh sej."
13,"Trenutno še ni toliko gradiva, da bi ta teden lahko sklicali naslednjo sejo."
35,"Torej sta dve možnosti, ali bo ena seja, ki bo pa zanesljivo bistveno daljša, torej najmanj tri dni, konec februarja, na kateri bi obravnavali razen proračuna še nekatere druge pomembne zadeve, ki so napovedane zdaj."
54,"Ali pa bomo prihodnji teden sklicali eno krajšo sejo, predvidoma, za zdaj vse kaže, za kakšnih 7. točk dnevnega reda, verjetno jih bo vsaj kakšnih 10., ki bi bila čez tri tedne približno, enodnevna, nato pa čez en teden tista seja, kjer bi bil proračun in podobne morda že tudi privatizacije ali kaj podobnega."
27,"Tukaj ne bi za gotovo rekel nobene take stvari, ampak v vsakem primeru je pa to ta sklop: proračun, strategija gospodarstva, socialni del, kar Izvršni svet napoveduje."
10,"To je približno to, kar lahko zdaj za februar povemo."
21,"Se pravi konec februarja je vsekakor treba planirati kar lep konec časa za sejo zbora, morda pa še en teden prej."
30,"Seveda pa vse tisto, kar ravno tako želimo, da bi bilo teh papirje, ki jih dobimo na klop čim manj, pomeni, da je potrebno, da so delovna telesa dovolj zgodaj."
23,"K čemur, to je ena od naših osnovnih usmeritev, da poskušamo zagotoviti delovna telesa, če ne pred sklicom, pa vsaj neposredno po tem."
16,S tem v zvezi pa boste seveda imeli še tudi precej obveznosti na teh delovnih telesih.
8,Toliko kot malo delen in malo razširjen odgovor.
6,Naslednji se je gospod Štefančič javil.
12,"Torej tale razprava, ki je zdaj, je resnično ena taka boleča točka."
12,"In škoda je, da je potreba, da jo imamo na dnevnem redu."
3,Jaz mislim takole.
73,"Ko sem se odločil, da kandidiram za funkcijo poslanca v republiki in ko sem bil potem izvoljen, jaz sem to razumel, da je to neka taka sveta reč, od katere te lahko odveže samo neka postelja ali pa resnično ena taka višja sila, ker sicer naj bi bilo vse podrejeno temu, ker sem se odločil za neprofesionalno delo tukaj, tudi profesionalni del, kajti sicer ne vidim možnosti, da je lahko tukaj resno delo."
67,"In ker sem računal na to, da gre tu za eno visoko zavest, ker recimo, pri tistih, ki so neprofesionalci, saj gre celo še za ta del, za katerega bi rekel, smo prikrajšani, ker moramo ogromno časa doma posvetiti, tistega, ki ga imamo na razpolago zunaj službe, da se lahko pripravljamo, kolikor se lahko na skupščino, torej, da bomo seveda s polno volje in zavesti tukaj delali."
80,"Ker očitno ni tako, jaz ne za to, da bi bil za policijske prijeme, najmanj kar je, pa se mi zdi, da se lahko pravzaprav zmenimo, pa naj se vsakdo, ki namerava zapustiti skupščino pred koncem, da se vsaj naj javi tukaj predsedstvu, da se potem že iz tega ven vidi, kako kaže; ali bomo ali ne bomo, da vendarle neka odgovornost do nas vseh ostane, če že ne gremo na neko preštevanje, recimo, ali smo vsi tukaj ali nismo."
2,Hvala lepa.
2,Gospod Žuntar.
23,"Jaz dvomim, da bi s takimi ukrepi, kot je pogosto preverjanje ali pa ugotavljanje prisotnosti lahko kaj bistveno vplivali na sklepčnost na sejah."
12,"To smrdi po prisilah in mislim, da ni na nivoju te skupščine."
16,"Jaz bi raje predlagal, da bi bile te seje krajše, ker moramo razumeti kolege, ki prihajajo."
30,"Prej sem videl dva kolega, ki sta iz Koroške, ko se bosta zdaj peljala tri ure v Črno in bosta danes ob 11. uri ponoči prišla po tej cesti domov."
21,"In kadar imamo zjutraj še klub, moramo zjutraj ob pol šestih zjutraj od doma, pa pridem ob 11. uri ponoči domov."
5,To ni normalen človeški napor.
25,"Vemo iz medicine dela, da po 8 urah začne padati koncentracija in da so potem odločitve lahko bolj sporne, kot pri normalni, čili, zdravi pameti."
44,"Jaz bi predlagal, da naj ne bi seje imele po 42 ali pa 48 točk, ampak kar po 10, pa da bi trajale normalen delovni dan, ne pa po 16 ur, ker morate upoštevati, da se pač potem še dve, tri ure vozimo domov."
3,"Hvala, gospod Žunter."
2,Gospod Jug.
11,Jaz bi ta vidik dela poslancev ločil na kvantitativni in kvalitativni.
18,"Ta količinski, boljševistični me moti tako za hec, ne toliko, da me moti, o katerem mi zdaj razpravljamo."
9,Mi se vedno radi primerjamo z Zvezno republiko Nemčijo.
3,Tam je lepo.
4,So volonterji in profesionalci.
9,Profesionalcem za vsako manjkanje odbijejo od plače 1000 mark.
5,"Ni vprašanja, to je služba."
4,Volonterji so pa volonterji.
9,Izredno me pa skrbi kvalitativni vidik delovanja naše skupščine.
57,"O tem bi se pa lahko še dosti govorilo, Kot volonter pravim mi je zelo žal, ker se ta zgodovina ustvarja takole pa sedim, ali bom sedel tu ali ne, nimam pravih informacij, da bi lahko titi konček znanja, ki ga imam vložil v tole, ker sem vedno na tej seji, pa vedno informiran o nekih zadevah."
28,"Zato pa kot volonter, jaz imam službi, pa vodim neke zadeve, in nimam niti ponoči, tudi če bi si ga hotel odtrgati, čas za kvalitativno analizo določenih zadev."
11,"In me dobesedno lahko tisti, ki hoče žejnega prepelje čez vodo."
8,"Zame je to problem slovenskih poslancev, kvalitativne narave."
2,Hvala lepa.
1,Hvala.
2,Gospod Slejko.
1,Spoštovani!
6,Časopisi so začeli diktirati delo poslancev.
11,"Časopisi pravijo, da javnost zahteva odgovornost poslancev zato, ker jih ni."
4,Komu sem jaz odgovoren?
12,"Jaz sem odgovoren svojim volilcem, ampak ne danes, ampak na naslednjih volitvah."
20,"Ta skupščina ima pravico, da me kontrolira, da me zapiše takrat, ko pridem, lahko me zapiše tudi takrat, ko grem."
5,Tu naj določi Poslovnik skupščine.
29,"Jaz pa imam v vsakem trenutku pravico, če se mi zdi kakšna razprava bedasta ali pa da ne gre z mojimi občutki, da grem ven, da grem lahko domov."
9,"Mislim, to ima skupščina, kup delovodnik tega, vsako pravico."
8,Jaz pa imam v vsakem trenutku isto pravico.
14,"In če hočemo na ta način držati skupščino s silo skupaj, pa ne vem."
18,"Drugo je, rad bi vedel, kdo se upa spraševati, kdo pride na razprave in kje so njihovi poslanci."
2,Povejte mi!
3,Kdo se upa?
6,Ali imajo občinske skupščine to nalogo?
5,"Jaz vem, da je nimamo."
21,"Jaz sem predsednik skupščine slučajno, pa si ne bi nobenega poslanca upal vprašati, če je prišel na sejo ali pa ne."
5,Njega so čisto drugače volili.
12,Posebej v tem zboru so nas čisto drugače volili kakor vse druge.
23,"Mi smo tisti, ki imamo mandat in lahko se tudi sončimo v tej skupščini, če se hočemo, pa nam nihče nič ne more."
13,"Na naslednjih volitvah pa bomo videli, kako so volilci ocenili to naše sončenje."
31,"Zaradi tega mislim, take panike v časopisih, pa da se ne upa nobeden novinarjem odgovoriti, če imajo oni sploh pravico, da na tak način nas pozivajo, da pridemo v poslanske klopi."
27,"Pa naj se Marcel razburja tukaj zaradi tega, da je to čast pa vse to, zame je verjetno tudi čast, drugače ne bi bil tukaj v skupščini."
18,"Samo ni mi pa v čast, da bo kakšen meni točno določal, kaj moram v tej skupščini delati."
9,"Jaz bom prišel samo zato, ker se čutim odgovornega."
15,"Ne pa zato, ker me bo en drugi čutil odgovornega, da tukaj sedim in poslušam."
18,"Jaz lahko tudi na hodniku poslušam, ali pa speljimo tudi v bife vse zvočnike, pa dajmo tam poslušati."
23,"Že zdavnaj sem rekel, dajmo pogoje poslancem izboljšati, ne moremo tukaj sedeti osem ur, ali pa še več, 10 ur ob istem zasedanju."
5,"Gremo lahko ven, poslušamo, glasujmo."
13,"Saj se držimo discipline, so dogovori, da jih je vsaj 40 vedno notri."
19,"In če niso taki zakoni v obravnavi, ki se nam ne zdijo tako nujno pomembni, kaj drugega delamo vmes."
8,Ne bomo tukaj kot polena stali 8 ur.
5,Morda bi še spali lahko.
11,"Mislim taki napadi na poslance, se jih moramo prvo sami ubraniti."
20,"Mi smo tisti, ki smo bili izvoljeni in to bomo sami določili sebi zdaj, kako bomo ta svoj mandat uporabili."
10,"S tem ko so nam dali zaupanje, pa so zaupali."
12,"Na drugih volitvah boste videli, koliko ste dobro delali ali pa slabo."
21,"Mogoče še več škode naredimo tukaj, če 8 ur sedimo in na koncu sprejemamo zakone, ki so kontra vsakemu zdravemu razumu."
1,Hvala.
1,Hvala.
42,"Jaz bi samo toliko pripomnil, da do neke mere imajo pa le volivci in s tem tudi občine pravico zvedeti, kako kaj delajo poslanci, ker v zakonu o volitvah tudi piše, da je možen odpoklic delegata na isti način kot je izvoljen."
14,"Ne z naslednjimi volitvami, ampak s posebnimi volitvami, na katerih se izjasnjujejo o odpoklicu."
12,"Tako da, dobro, kakšen podatek jih morda tudi iz takih razlogov zanima."
2,Samo mimogrede.
3,Gospod Oven prosim.
19,"Jaz bi vas prosil gospod predsednik, če bi navedli konkretne občine, ki so to zahtevale, ko ste rekli nekatere."
11,Sigurno jih imate - katere in iz katerih vzrokov so to zahtevale.
17,"Mislim, če ne pa bi vas prosil, da bi povedali, da se slišijo govorice, da to zahtevajo."
3,"Ne, takole je."
27,"Mi smo že prej, pravim, rekel sem že prej zelo jasno, da preden je bila tale zadnja nesklepčnost, smo dobili nekaj dopisov in smo tudi poslali odgovore."
17,"Ne vem v katere občine, rekel sem, da so se obrnili na sekretarja, ki je trenutno bolan."
10,"Vem pa, da je bilo tako vprašanje več kot eno."
20,"Torej ni samo en izjemen primer, ne morem pa dati odgovora, lahko pa to pogledamo, mislim, tudi lahko to zveste."
28,"Ne vem pa tudi iz kakšnih razlogov, ker to sem jaz samo spotoma zvedel in slišal in se ob tem zamislil, da so taki odgovori bolj bore podprti."
2,Gospod Zakonjšek!
15,Informacija o odsotnosti oziroma nesklepčnosti Zbora občin na zadnjem zasedanju je bila dokaj enostransko izkoriščena.
8,"Ne bi govoril, zakaj takrat nismo bili sklepčni."
20,"Zdi se mi, da je bilo dobro videti še drugo plat tega, o čemer je bilo pa že dosti govora."
5,Jaz tega ne bi širil.
7,"Drugo, kar zadeva ta odnos občina - poslanec."
7,Nasprotujem kakršnikoli kontroli občine nad mojim delom.
61,"Lahko se in tudi se pogovarjam z občino, sodelujem na zborih in v delovnih telesih skupščine, vendar naj občine vedo, da je odnos med poslancem in občino, individualna, osebna stvar in odgovornost poslanca in seveda, na nek način, tudi občine, kako bo znala svoje probleme prenesti poslancu, da jih bo on preko pobud, vprašanj in tako naprej prenesel v to skupščino."
10,"Tretje, kar zadeva prisotnost in dileme s tem v zvezi."
60,"Predlagal bi morda to ne bi bil niti nek formalni sklep, temveč normalen, kulturni in civilizacijski pristop, da vsak, ki mora v toku seje ali pred tem zaključkom seje nekam oditi, to sporoči sekretarju, tako da ima sekretar nek pregled nad tem, koliko je prisotnih poslancev, in na ta način lahko tudi sugerira potem predsedniku zbora, kako voditi razprave naprej."
17,"To naj bi bil po mojem nek naš interni sklep, ki ga ne bi z ničemer sankcioniral."
15,"Ker sem pa že pri besedi, še ena sugestija ali pravzaprav vprašanje za skupščinsko službo."
9,"Danes je bil deljen nek material, informacija v srbohrvaščini."
6,"Eni so jo dobili, drugi ne."
19,"Ko je šel mimo mene nekdo, ki je ta material delil, mi ga je dal šele na posebno zahtevo."
21,"Zanima me, na kak način je prišel ta material v skupščino in po kakšnem postopku je bil distribuiran delegatom v zborih."
1,Dobro.
24,"Na tole zadevo bi čisto na kratko odgovoril, ker smo videli že prej precej protestov, torej Neodvisni in Liberalne stranke, da sploh niso dobili."
14,"O tej zadevi, to je razdeljevanje te zadeve je koordiniral šef kabineta, gospod Jugovič."
38,"Vsaj on je napovedal, da bo to razmnoženo v zadostnem številu izvodov in do 13.15, da ga bodo vodje klubov lahko prejeli. zdaj ne vem, ali vodji klubov ni vseh obvestil ali je do kakšne druge zadeve prišlo."
16,"Jaz sem prej na skupnem zasedanju gospodu Zupančiču rekel, naj preveri, kako je s to stvarjo."
16,"Meni odgovora ni dal, je pa prinesel manjkajoče, mislim, prinesli so manjkajoče izvode za klub Neodvisnih."
7,"Kaj je na tem bilo, ne vem."
14,"Je pa v zvezi s tem predsednik skupščine odločil, naj bi to poslanci dobili."
24,"Izvedba kako je bila, pa torej jaz sem se začudil, ko sem na samem tem skupnem zasedanju slišal, da nekateri klubi tega niso imeli."
6,"No, to bo treba očitno preveriti."
5,"Ja, gospod tamle, ja, Jug!"
11,Jaz bi tako rekel: da sem mogoče malo v besedo skočil.
35,"Jaz mislim, da tudi sekretar, ko gre v imenu našega zbora, nima kaj v lastnem imenu odgovarjati nobeni občini, ampak je to tu naš zbor, ki lahko odgovori na taka vprašanja, tudi od posameznega poslanca."
19,"Ker mi smo temu zboru, pa tudi če gre za imuniteto pa tako dalje, mi smo v tem zboru."
14,"Lahko ta zbor vzame pa ga ""okrucifiksa"", in tako dalje, ne pa posamezen sekretar."
7,"Ne vem, če smo se dobro razumeli."
18,"Vse kar bo Zbor občin odgovoril občini, naj gre tukaj na ta zbor, pa naj se tule prečita."
6,"Naj zbor ve, kaj se odgovori."
8,Ne pa da posamezniki šarijo v svojem imenu.
3,Mislim tudi sekretar.
14,"Ja, a je še replika na tole, zdajle, ker drugače, ja prosim gospod Volk!"
8,"Mislim, jaz sem tudi mislil, prav tole reči."
21,"Noben sekretar našega zbora nima nobene pravice, da bi o kakršnemkoli o našem poslancu oziroma o poslancu tega zbora poročal občini."
17,Gre preprosto za eno dejstvo: da Zbor občine bo vse stvari moral odločati sam na tem zboru.
6,In to je ključ vse igre.
10,"Noben sekretar nima te možnosti, da bi se odločil samostojno."
11,"In to mislim, da mora ta zbor oziroma predvsem sekretar upoštevati."
17,"Ja, a je še na tole, zdajle, mislim, aja, dr. Glavič je tako, ali tako na vrsti."
17,"Razumem, da je to zbudila nekaj nejevolje med ljudmi, ampak mislim, da je bila ta nejevolja neupravičena."
22,"Mi konec koncev delamo že enih 9 mesecev in mislim, da smo bili drugič nesklepčni in to v dokaj poznem večernem času."
38,"Treba je vedeti, da je večina med nami neprofesionalcev, zlasti v Zboru občin, da moramo sedeti že v povprečju dva dni tedensko tu in najmanj en dan na teden se moramo pripravljati, tako da nekje človeka enostavno zmanjka."
10,"Druga zadeva je ta, da je večina nas zunaj Ljubljane."
17,"Nekateri se vozijo dve, tri, štiri ure daleč in to zjutraj pred sejo, pa zvečer po seji."
32,"Če bomo danes ob 21. uri končali, imajo tisti, ki gredo do Murske Sobote tri ure vožnje, in to pomeni, da so od 6. zjutraj do polnoči tako rekoč pod stalnim stresom."
20,"Dobro, dokler ne bo nesreče z enim od naših poslancev, in se bo potem ugotovilo, kakšne so dejansko naše obremenitve."
28,"Poleg tega vse te vožnje; nekateri jih lahko kombiniramo, nekateri, ki so od daleč se morajo vsakič pripeljati s svojim avtom, kar ni plačano in so stroški veliki."
21,"Če je kritika, je treba stvari le malo širše pogledati, povedati, da je to delo opravljeno pravzaprav več ali manj volontersko."
18,"Morda ljudje mislijo, da so zadaj neke velike plače in bi bilo treba povedati, kakšne so te stvari."
9,Plače in dnevnice so bistveno manjše kot v podjetjih.
16,"Mislim, da je treba napraviti celovitejšo informacijo, ker se mi zdi, da je veliko stvari neupravičenih."
1,Hvala.
1,Hvala.
2,Gospod Frelih.
23,"Mogoče bi jaz imel samo en predlog; ne bi se spustil v ugotavljanje prisotnosti, ker mislim, da to ne spada v naše delo."
15,"Bi pa dal eno pobudo, da bi ob tem predlogu analizirali vzrok za nastalo nesklepčnost."
20,"Meni se je to začelo porajati v zadnjih 6 mesecih, ko sem videl način razprave in posledice in trenutek nesklepčnosti."
21,"Dajte se malo poglobiti nazaj, pa naj to naredi skupščinska služba in bo ugotovila, da je potrebno sprejeti eno osnovno izhodišče:"
62,"1. Gre za vprašanje zaupanja vladnemu predlogu za določen del, potem drugo vprašanje zaupanja delovnim skupinam, ki pripravljajo predloge, in mi jih potem ponovimo od a do ž, to se pravi, da nismo v nobeni funkciji in smatram, da to je en problem, in tretje vprašanje funkcije Družbenopolitičnega zbora, ki bi ga jaz resno predlagal, da se sestaja v soboto in nedeljo."
23,"Pa med državnimi in cerkvenimi prazniki in da tam izkoristi pravico ""Hyde Parka"", ker to je za mene glavni vir, ki povzroča nesklepčnost."
20,"Ker ob deprofesionalizaciji, ali bom rekel, volonterskemu poslancu, je to taka muka, ki sem jo jaz strpno prenašal 6 mesecev."
26,"Vam pa povem, da se mi ta muka stopnjuje iz seje v sejo, ker se vedno pojavlja ista skupina ljudi, z isto temo, z istim ciljem."
32,"In če to ni res, prosim, naredite analizo, pa nam jo predstavite in predlagajte, da ""Hyde Park"" lahko v nedeljo zjutraj pa do ponedeljka zjutraj do 8. ure, ko se zaprejo vrata."
3,"Hvala, gospod Frelih."
2,Gospod Šonc.
41,"Ja, pridružujem se tistim, da je časopis in televizija naredila iz tega spet en ""show"" brez potrebe, in da so vzroki zato, da smo takrat bili nesklepčni, pa še kdaj drugič tudi, politike ali pa isto, kot je rekel gospod Frelih."
24,"In dejansko se, so meni doma že velikokrat rekli, pa kaj ga lomite gor na skupščini, kako se pa to ""prepucavate"", pa dajte delati."
9,"In dejansko, če to ugotoviš, je to Družbenopolitični zbor."
32,"Še bolj sem malo nakurjen, ker je en poslanec iz Družbenopolitičnega zbora predvčerajšnjem v časopis dal, da najbrž poslanci iz Zbora občin in Zbora združenega dela sploh nismo vedeli, kaj nas čaka."
46,"Pa še kako smo vedeli, kaj nas čaka, pa še kako delamo, ker smo edini predstavniki naše občine, ni stranke za nami, ni ne vem, kdo za nami, tebe kličejo, ljudje te kličejo, podjetja te kličejo, ko se sestajajo stranke, radi te vidijo in tako naprej."
13,"Zdaj, kdor resno to stvar vzame, ve, kaj je to za eno delo."
18,"In se zavedamo tega in jaz nisem hotel, danes sem hotel tam polemizirati, pa sem se raje zadržal."
30,"In dejstvo je to, da recimo iz vsega tega je naša skupščina sprejela sklep, da bo moral poslanec, vse gradivo, preden bo šel gor, obravnavati, da bo skupščina morala obravnavati."
20,"Ker se je dobilo občutek, da se tam mi nekaj, bi rekel tako oprostite, danes ni televizije, ""zajebavamo"" tu gor."
28,"In ko televizija kaže, če ste opazili, ona kaže v principu Družbenopolitični zbor; in kaže tam kjer, če se dva malo sporečeta, ej, to je na polnem ekranu."
6,Kakšen pameten predlog pa redko kdaj.
16,"No, zato smatram, da naj se vodilni v skupščini dogovorijo, pa naj malo to tudi korigirajo."
23,"Drugo, ker bi imel eno bistveno pripombo in sem jo že zadnjič tudi imel, želim in pravzaprav skozi zahtevam gradivo pravočasno v celoti."
19,"Ker mi doma moramo to volontersko pregledati v soboto pa nedeljo, pa se še kaj posvetovati s katerim itn."
12,"Najbolj me razjezi, ko pridem sem, pa dobim takle pok dodatnega gradiva."
32,"Dajmo enkrat nehati to, bi rekel, ne vem, kaj vse na silo na hitro, prestavimo skupščino za en teden, da bo gradivo pravočasno prišlo. ker sicer dejansko je ogrožena kvaliteta našega dela."
12,"Mi tukaj roko dvigujemo, ""ajde, pa pejmo"" skozi, da bo nekaj narejenega."
30,"No in še zadnja: zdi se mi skrajno neprimerno tako nezaupanje in ponižanje poslancev, da se bodo šle tukaj neke sankcije pa nekakšna kontrola, pa ne vem kaj še vse."
32,"Če so nas ljudje izvolili, govorim za Zbor občin, če so nas ljudje izvolili z dejanskim ali pa bi rekel z direktnim glasovanjem vsakega posameznika, potem so že imeli zaupanje v nas."
25,"In ne bomo zdaj šli tukaj, da nas bo nek sekretar, pa ne vem kdo, ""haklal"", tako kot tiste, ki v šolo pridejo, brez zveze."
4,Gospod Gros je naslednji.
20,"Ja mene pa zanima, kdo je tisti v občini, ki je zahteve postavljal, kdaj poslanci ne pridejo na zasedanje skupščine."
24,"Jaz sem namreč tudi predsednik Skupščine občine Kranj in ne vidim v kranjski občini osebe, ki bi imela pravico tako zahtevo postaviti republiški skupščini."
29,"Če tako absurdno gledam, bi recimo jaz kot predsednik skupščine občine Kranj lahko postavil zahtevo, da se preveri, ali prihaja gospod Bizjak, ki je predsednik Zbora občin, na seje."
7,A se vam to ne zdi absurd?
5,To je neumnost brez primere.
16,"Torej nihče ne more preverjati, samo volilci sami, če ugotovijo, da pač poslanci ne delajo pravilno."
5,Potem imam še eno pripombo.
29,"Predlagal bi skupščini, da naredimo urnik glasovanj, torej opravljamo razpravo in se točno postavi urnik ob tej uri se bo glasovalo, razprava je pa lahko recimo 5 ur prej."
17,"Tako je tudi v Italiji, pa je v Nemčiji, pa je v marsikateri drugi državi na zahodu."
21,"Potem pa ni vprašanje, ali bo sklepčno ali ne; bo pač tisti, ki hoče iti pit, bo šel pit, pa je."
1,Hvala.
2,Hvala lepa.
9,"Nekaj teh stvari zato, da ne bomo se ponavljali."
22,"Zdaj se že pripravlja v poslovniku, ki je v delu, da ne bomo danes preveč popolni pa precizni in preveč rešitev našli."
19,"Tole, kar danes zdaj govorimo, je v svetu, se ve, v strankarskih sistemih se ve, kako se disciplina zagotavlja."
24,"Mi nismo nobeni uradniki, nobenega ni na občini, to je star sistem, ki je ostal; ne pripadamo občini, mi samo smo ime zbora občin."
18,"Je pa pri tem tudi direktna odgovornost občanom tiste volilne enote, ki se pa spet ve, kako gre."
5,Gospod Urbančič je naslednji govornik.
21,"Jaz sem tudi proti temu, da nas disciplinirajo kot otroka v šoli, počasi bodo rekli še morate imeti roke na klop."
3,To je eno.
36,"Drugo, do nesklepčnosti je prišlo v glavnem zaradi tega, ker so v nedogled razprave na razpravo in to v nedogled traja in to pa samo zaradi tega, ker poslovnik ne ureja, koliko časa lahko kdo razpravlja."
3,To je drugo.
21,"Tretje pa mislim, da nas bi mediji prisiljevali, kakor je prej tule eden rekel, da nas mediji prisiljujejo, kako moramo biti."
3,To je tretje.
27,"In še moram medije kritizirati v tem smislu, recimo, češ danes sem se prijavil na diskusijo tam v skupnem zboru, pa mi gospod Bizjak ni dal besede."
22,"Če ste zasledili v medijih noter kritizirajo, da slovenska skupščina sprejema protizakonite sklepe in protizakonito deluje, da ne deluje po vseh ""reglcih""."
34,"In jaz mislim, da tisti poslanci, ki dajejo take podatke TV, časopisom, ali pa če si TV in časopisi to sami ""rihtajo"", da je to obrekovanje slovenske skupščine in da to prizadene vse nas."
35,"To se pravi skupščina ima, če kdo, kakšen poslanec nekatere stvari ni v redu spravil skozi, on ima tam vse mogoče, poslovnik pa vse skupaj, da on to spravi, da je tisto stvar zakonito spravljena."
10,"Ne pa da se potem govori, da skupščina nezakonito deluje."
1,Toliko.
4,"Hvala lepa, gospod Urbančič."
4,Vi imate gospod besedo.
5,"Ja izvolite, pozabil sem priimek."
11,"Sem eden od poslancev, ki sem bil neposredno na volitvah izvoljen."
22,"Ljudje mi pravijo, vidimo te, da tam sediš, nikoli pa še nismo prebrali v časopisu, da si se vsaj z besedo oglasil."
19,"In še to ugotavljam, najbrž je res, razen s tiste problematične seje, mojega imena v časopisu nikoli ni bilo."
11,"In to ljudje opazijo in se sprašujem, kdo o tem odloča."
11,"Oni so novinarji, toliko sposobni, toliko kvalificirani, da oni lahko odločijo."
5,"Mislim, da javnost mora odločati."
13,"Predvsem za mene, moji volilci morajo odločati, če sem dobro razpravljal ali nisem."
22,"Mislim, da je to velika krivica in to nisem sam, to nas je več tukaj, ki isto ugotavljajo, da smo tako diskriminirani."
2,Hvala lepa.
1,Hvala.
2,Gospod Žižek.
7,Jaz bi samo želel nekaj povedati sedaj.
28,"Dajmo mi to, kar se je zgodilo, da ta velika kritika, ki gre na nas poslance, najti enega novinarja, ki bo to prikazal v taki luči, kot je."
3,To je eno.
23,"Drugič, da ta novinar naj pove, koliko mi tu zaslužimo, ker so že ljudje, ki govorijo o velikih ""cifrah"", da mi tu zaslužimo."
22,"Jaz sam prihajam s svojim avtomobilom, zgubljam čas ali če sem se odločil za to, da pridem sem, ne gledam na denar."
10,"Boli me pa, če me nekdo obsoja, da dobim denar."
13,"Celo sedaj, po tej seji, zunaj, pri nas na periferiji, so kritike strašne."
9,"To je eno, drugo pa, kaj želim še povedati."
39,"V tej gospodarski krizi, kakršno imamo, naj nekdo od Izvršnega sveta ali vlade pove, da nismo mi krivi za to stanje, ki je, da smo mi to podedovali in če hočemo imeti tržno gospodarstvo, bo toliko in toliko nezaposlenih."
10,"To naj povedo, ne pa, da na nas gori vse."
1,Hvala.
2,Hvala lepa.
2,Gospod Feltrin.
12,"Jaz bi samo dodal prej, ko je bila kritika zaradi današnjega materiala."
36,"Samo to povem, da so bili vsi vodje klubov poslancev prisotni tam na predsedstvu, kjer sem bil tudi jaz. če niste dobili materiala, so krivi vaši predstavniki, vaše stranke, da niste dobili materiala in nihče drug."
14,"Jaz bi samo mimogrede v zvezi materiala povedal, da je takšen kup tukaj ostal."
16,"In verjetno, ne vem, se nekdo ni dovolj potrudil, da bi dal tistim, ki je treba."
2,Gospod Gros.
34,"Torej naš predstavnik je bil tudi dopoldne na tistem sestanku, vendar moram povedati, da je bilo samo par izvodov tistih gradiv in kdor ga je videl, ga je videl, dobil ga pa nobeden ni."
25,"Naša stranka pa izrecno ni dobila tiste informacije, izrecno je ni dobila, zato, ker je šel naš predsednik dol in je dobil samo tisti listek."
23,"Pravzaprav še tistega listka ni dobil, ker mu je rekla v pisarni, da je ena druga uradnica v našo sobo odnesla ta listek."
7,"No jaz predlagam, da tole čimprej zaključimo."
15,"Gospa Vika Potočnik, gospa Štularjeva sta še prijavljeni: za tem bomo sicer lahko odšli domov."
2,Gospod Oven.
4,Repliko imam na tole.
28,"Mislim, da ni bil problem, kdo ni dobil te informacije, vendar manjkal je najmanj en spremni dopis, s kakšnim namenom je bila posredovana in kdo jo je posredoval."
48,"Gospod predsednik, prosil bi, da se do naslednje seje pojasni, s kakšnim namenom je bila ta informacija posredovana, kdo jo je posredoval in da ima eno gradivo, ko pride v skupščino, da vidim naše amandmaje in da imajo neko štampiljko, kdaj je bilo prejeto, kje je bilo evidentirano."
1,Hvala.
3,Bomo to razčistili.
3,Gospa Vika Potočnik.
5,"Ja gospod predsednik, spoštovani delegati."
14,"Res se nisem mislila oglasiti, ampak me je dobesedno malo sprovocirala ta vaša informacija."
34,"Namreč ta informacija, da je prišlo nekaj zahtev iz občin, ki zahtevajo oceno udeležbe nas delegatov oziroma ki so poprosile za to, da dobijo in da je v imenu oziroma da je odgovoril sekretar."
31,"Gospod predsednik, jaz bi prosila, ali lahko delegati dobimo, zdaj jaz predlagam, od tistih občin, ki so to poprosile, tisti konkretni delegati, kdo je to prosil in kakšni so bili odgovori."
55,"Namreč ravno iz te diskusije, ki je tukaj bila, niti občina te pravice nima, drugič pa nikoli ne veste tega, kakšni so nameni in naprej naj bo praksa takšna, da v kolikor se občina zanima, da delegata, ki je iz te občine, tudi o tem sekretar obvesti, da tukaj gre za nek korekten, fer odnos."
11,"Zdaj pa jaz verjamem, vsi smo malo jezni mogoče na novinarje."
16,"Naše delo pa je veliko bolj zahtevno in kompleksno, kot smo ga mogoče danes tukaj razpravljali."
46,"Jaz bi se pa predvsem obrnila in postavila kot vprašanje in kot možnost tudi razrešitve same organizacije dela, ki je vezana tako na sistem, ki upam, da bo v poslovniku rešen, matičnost delovnih teles, pripombe, ki so tam, da to ni zmeraj vse na zasedanju zborov."
12,"Bom rekla enih parlamentarnih pravil igre, ki jih je nujno potrebno spoštovati."
20,"Zdaj imamo mi dobesedno anarhijo, je, ki nam pač podaljšuje sestankovanje in moramo, dokler pač pravil iger nimamo postavljenih, vzdržati."
56,"In mislim, da si tudi sami krojimo svojo nesklepčnost, se pa strinjam, da je to blazen napor in da se zdaj zgolj enostransko ne da ocenjevati ta napor, posebej tistih ljudi, ki prihajajo iz različnih koncev Slovenije in da se ne da to zvesti samo na dejstvo, bilo je nesklepčno, ampak je za tem ogromno razlogov."
1,Hvala.
1,Hvala.
3,Gospa Vojka Štular.
20,"Ne bi ponavljala rečenega, želela sem nadaljevati o tem, kar je gospa Vika Potočnik govorila o našem sistemu delovanja skupščine."
19,Da tudi k temu sami delegati oziroma poslanci lahko veliko prispevamo s svojimi razpravami v vsebinskem in organizacijskem vidiku.
22,"Nekateri, zlasti tisti, ki smo neprofesionalci in tisti ki prihajamo od daleč, smo v Ljubljani tudi po trikrat ali večkrat na teden."
6,"Bojim se, da nismo dovolj zaščiteni."
13,"Neprestano smo na cesti, cestne razmere so pa slabe, ogrožena je naša varnost."
13,"Prosim vodstvo skupščine, da mi odgovori, kako smo delegati zaščiteni v tem smislu."
2,Hvala lepa.
12,V tem je bilo nanizanih celo vrsto pripomb in podobno tudi vprašanj.
17,"Poskušali bomo to proučiti in odgovoriti na tisto, kar je treba storiti, tisto, kar se storiti da."
3,Gospod Pavšič še.
10,"Nesreče so že bile veste, je že precej avtomobilov uničenih."
22,"K sreči ni bilo še nobene žrtve, ampak tudi v našem zboru in tudi v drugih, s poslanci so že bile nesreče."
11,"Prav zaradi tega, ker so zelo pozno neprespani morali voziti domov."
1,Hvala.
2,Hvala lepa.
9,Torej s tem bi to razpravo o tem zaključil.
5,"Kot rečeno, to bomo proučili."
23,"Obveščen sem bil, da sta ostala dva zbora tisto, kar so predlagale usklajevalne komisije, sprejela enako kot mi, tako da smo tukaj usklajeni."
51,"V zvezi z zakonom o zasebnem delu je bil nekje sprejet predlog, da se gre na skupno sejo, vendar pa je dogovorjeno, da ta skupna seja ne bo nocoj, zato se vam zahvaljujem za udeležbo, za izjemno potrpljenje v te pozne ure, čeprav smo danes nekoliko kasneje začeli in lepo pozdravljeni."
