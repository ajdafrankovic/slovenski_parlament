12,"Začenjamo skupno sejo, ki je bila sklicana za 14.00 uro danes popoldan."
29,"Glede na različnost poteka dela posameznih zborih se je pokazalo, da bi nastala časovna luknja in smo to skušali izkoristiti, s tem, da zdaj začnemo skupno sejo Republike Slovenije."
6,Seja je sklicana na podlagi 340.
8,Ustave in 140. člena Poslovnika Skupščine Republike Slovenije.
4,Najprej moramo ugotoviti sklepčnost.
3,Prosim Družbenopolitični zbor.
2,Zbor občin.
4,Ta zbor je sklepčen.
3,Zbor združenega dela?
9,Poskusimo še enkrat ugotoviti ali je Družbenopolitičen zbor sklepčen.
4,"Prosim, potrdite svojo navzočnost."
13,"Še malo počakajmo, med tem pa poglejte, če je mogoče kdo še zunaj."
8,Torej še enkrat poskusimo ugotoviti prisotnost Družbenopolitičnega zbora.
7,"Poslance Družbenopolitičnega zbora prosim, da potrdijo navzočnost."
17,"No, na podlagi tega rezultata menim, da je zbor kot celota sklepčen, ker je navzoča potrebna večina."
15,Predlagani dnevni red je zelo kratek: odobritev zapisnika 16. skupne seje ter volitve in imenovanja.
6,Se strinjamo s predlaganim dnevnim redom?
4,Besedo ima gospod Vivod.
4,"Spoštovano predsedstvo, spoštovani zbor."
16,"V imenu 12 članov Socialdemokratske stranke predlagam, da uvrstimo na dnevni red točko osamosvajanje Republike Slovenije."
2,Hvala lepa.
4,Želi še kdo razpravljati?
3,"Prosim, gospod Gros."
33,"Na osnovi 100. člena podpiram pobudo, ki jo je dal gospod Vivod, ker je to za našo državo bistvenega pomena lasti, če vemo, kaj se zadnje čase dogaja v Beogradu in v Jugoslaviji."
12,"Poslance prosim, da to skrajno resno premislimo in damo na dnevni red."
2,Hvala lepa.
4,"Prosim, če precizirate zahtevo."
11,"Predlog je, da damo na dnevni red razpravo o tem vprašanju."
5,Ali je kakšen konkreten predlog?
16,"Ja, gospod Vivod ga je prebral, ampak lahko ponovim, da danes razpravljamo o dokončni osamosvojitvi Slovenije."
2,Hvala lepa.
4,Želi še kdo razpravljati?
19,"Če ne, dajem najprej na glasovanje ta dodatni predlog, da se uvrsti na dnevni red razpravljanje o odcepitvi Slovenije."
5,Kdo je za ta predlog?
3,Kdo je proti?
1,Vzdržani?
13,Navzočih je 152 delegatov in večina od 152 je glasovala za ta predlog.
9,Sedaj dajem predlog tako dopolnjenega dnevnega reda na glasovanje.
8,"Kdo je, prosim, za ta predlog dnevnega reda?"
3,Kdo je proti?
1,Vzdržani?
11,"Ugotavljam, da je tako dopolnjen predlog dnevnega reda sprejet in sicer:"
5,1. Odobritev zapisnika 16. seje.
4,2. Volitve in imenovanja.
6,3. Razprava o osamosvojitvi Republike Slovenije.
11,"Prehajamo na 1. TOČKO DNEVNEGA REDA, t.j. ODOBRITEV ZAPISNIKA 16."
2,SKUPNE SEJE.
4,Osnutek zapisnika ste prejeli.
7,Želi kdo razpravljati o tem osnutku zapisnika?
7,"Če ne, dajem osnutek zapisnika na glasovanje."
4,"Kdo je, prosim, za?"
3,Kdo je proti?
1,Vzdržani?
11,"Ugotavljam, da je zapisnik 16. skupne seje z večino glasov sprejet."
11,"Prehajamo na 2. TOČKO DNEVNEGA REDA, to so VOLITVE IN IMENOVANJA."
21,"1. Izvršni svet Skupščine Republike Slovenije predlaga, da skupščina razreši Franca Dolenca dolžnosti namestnika republiške sekretarke za zdravstveno in socialno varstvo."
8,"Predlog ste prejeli, prav tako tudi mnenje komisije."
4,Želi besedo predstavnik predlagatelja?
2,Predstavnik komisije?
5,Želi kdo razpravljati o predlogu?
9,"Če ne želi nihče razpravljati, dajem predlog na glasovanje."
6,"Kdo je za, naj, prosim, glasuje."
1,Proti?
1,Vzdržani?
15,"Ugotavljam, da je Franc Dolenc razrešen dolžnosti namestnika republiške sekretarke za zdravstveno in socialno varstvo."
20,"Izvršni svet Skupščine Republike Slovenije predlaga, da Skupščina imenuje Franca Imperla za namestnika republiške sekretarke za zdravstveno in socialno varstvo."
8,"Predlog ste prejeli, prav tako tudi mnenje komisije."
4,Želi predstavnik predlagatelja besedo?
2,Poročevalec komisije?
5,Želi kdo razpravljati o predlogu?
9,Če nihče ne želi razpravljati dajem predlog na glasovanje.
3,Kdo je za?
1,Proti?
1,Vzdržani?
15,"Ugotavljam, da je Franc Imperle imenovan za namestnika Republiške sekretarke za zdravstveno in socialno varstvo."
56,"Sodni svet Republike Slovenije predlaga, da Skupščina Republike Slovenije razreši Ivana Gorjupa dolžnosti predsednika Temeljnega sodišča v Mariboru s 30.4.1991; da razreši Vendla Matuša dolžnosti sodnika temeljnega sodišča v Murski Soboti z 31.3.1991; da razreši Janeza Kikla dolžnosti Temeljnega sodišča v Kranju s 30.4.1991; da razreši Branka Lipovca dolžnosti sodnika Temeljnega sodišča v Kranju s 30.4.1991."
9,"Predlog Sodnega sveta ste prejeli, pravtako tudi mnenje komisije."
5,Želi besedo predstavnik Sodnega sveta?
3,Ga ni tukaj.
4,Želi besedo poročevalec komisije?
2,Ne želi.
6,Želi kdo o predlogu kdo razpravljati?
2,Ne želi.
9,"Torej, če ne želi nihče razpravljati, prehajamo na glasovanje."
19,"Kdo je, prosim, najprej za to, da se razreši Ivan Gorjup dolžnosti predsednika Temeljnega sodišča v Mariboru s 30.4.1991."
3,Kdo je za?
1,Proti?
0,.
1,Vzdržani?
14,"Ugotavljam, da je Ivan Gorjup razrešen dolžnosti predsednika Temeljnega sodišča v Mariboru s 30.4.1991."
17,Na glasovanje dajem predlog za razrešitev Vendla Matuša dolžnosti sodnika Temeljnega sodišča v Murski Soboti z 31.3.1991.
3,Kdo je za?
1,Proti?
1,Vzdržani?
15,"Ugotavljam, da je Vendel Matuš razrešen dolžnosti sodnika Temeljnega sodišča v Murski Soboti z 31.3.1991."
17,Potem dajem na glasovanje predlog za razrešitev Janeza Kikla dolžnosti sodnika Temeljnega sodišča v Kranju s 30.4.1991.
4,"Kdo je, prosim, za?"
1,Proti?
1,Vzdržani?
18,"Ugotavljam, da je Janez Kikel na podlagi tega rezultata razrešen dolžnosti sodnika Temeljnega sodišča v Kranju s 30.4.1991."
17,Na glasovanje dajem še predlog za razrešitev Branka Lipovca dolžnosti sodnika Temeljnega sodišča v Kranju s 30.4.1991.
3,Kdo je za?
1,Proti?
1,Vzdržani?
14,"Ugotavljam, da je Branko Lipovec razrešen dolžnosti sodnika Temeljnega sodišča v Kranju s 30.4.1991."
74,"Komisija za volitve, imenovanja in administrativne zadeve predlaga, da skupščina razreši Mirana Škrinjarja dolžnosti namestnika javnega tožilca Republike Slovenije s 30.3.1991; da razreši Vladimirja Balažica dolžnosti namestnika javnega tožilca Višjega javnega tožilstva v Ljubljani z 31.3.1991; da razreši Janeza Hočevarja dolžnosti namestnika javnega tožilca Temeljnega javnega tožilstva v Kranju z 31.3.1991; da razreši magistra Emila Zakonjška dolžnosti člana Sodnega sveta Republike Slovenije in končno, da imenuje Katjo Peče za članico Sodnega sveta Republike Slovenije."
5,Vse te predloge ste prejeli.
4,Želi predstavnik predlagatelja besedo?
2,Ne želi.
5,Želi kdo o predlogih razpravljati?
2,Tudi ne.
9,"Če ne želi nihče razpravljati, potem prehajamo na glasovanje."
17,Dajem najprej na glasovanje predlog za razrešitev Mirana Škrinjarja dolžnosti namestnika javnega tožilca Republike Slovenije z 31.3.1991.
3,Kdo je za?
1,Proti?
1,Vzdržani?
14,"Ugotavljam, da je Miran Škrinjar razrešen dolžnosti namestnika javnega tožilca Republike Slovenije z 31.3.1991."
19,Na glasovanje dajem predlog za razrešitev Vladimirja Balažica dolžnosti namestnika javnega tožilca Višjega javnega tožilca v Ljubljani z 31.3.1991.
4,Kdo je prosim za?
1,proti?
1,Vzdržani?
17,"Ugotavljam, da je Vladimir Balažic razrešen dolžnosti namestnika javnega tožilca Višjega javnega tožilstva v Ljubljani z 31.3.1991."
20,Potem dajem na glasovanje predlog za razrešitev Janez Hočevarja dolžnosti namestnika javnega tožilca Temeljnega javnega tožilstva v Kranju z 31.3.1991.
5,Kdo je za tak predlog?
1,Proti?
1,Vzdržani?
17,"Ugotavljam, da je Janez Hočevar razrešen dolžnosti namestnika javnega tožilca Temeljnega javnega tožilstva v Kranju z 31.3.1991."
16,Potem dajem na glasovanje predlog za razrešitev magistra Emila Zakonjška dolžnosti člana Sodnega sveta Republike Slovenije.
5,Kdo je za ta predlog?
1,Proti?
1,Vzdržani?
13,"Ugotavljam, da je magister Emil Zakonjšek razrešen dolžnosti člana Sodnega sveta Republike Slovenije."
20,"Na glasovanje dajem še zadnji predlog iz tega sklopa, da se imenuje Katja Peče za članico Sodnega sveta Republike Slovenije."
7,"Kdo je za ta predlog, naj glasuje?"
1,Proti?
1,Vzdržani?
12,"Ugotavljam, da je Katja Peče imenovana za članico Sodnega sveta Republike Slovenije."
19,"Javni tožilec Republike Slovenije predlaga, da skupščina imenuje Anko Kozamernik-Velićković, za namestnico javnega tožilca Temeljnega javnega tožilstva v Kranju."
14,"Predlog ste prejeli, prav tako tudi mnenje Komisije za volitve, imenovanja in administrativne zadeve."
3,Želi kdo razpravljati?
3,Najprej predstavnik komisije.
2,Ne želi.
4,Želi še kdo razpravljati?
2,Ne želi.
9,"Če ne želi nihče razpravljati, dajem predlog na glasovanje."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
15,"Ugotavljam, da je Anka Kozamernik-Velićković imenovana za namestnico javnega tožilca Temeljnega javnega tožilstva v Kranju."
25,"Predsednik Sveta za varstvo pravic in temeljnih svoboščin predlaga, da skupščina razreši dolžnosti člana v Svetu, in sicer mag. Matevža Krivica in dr. Petra Čeferina."
9,Predlog ste prejeli prav tako tudi mnenje naše komisije.
4,Želi besedo poročevalec komisije?
2,Ne želi.
5,Želi kdo razpravljati o predlogu?
1,Nihče.
10,"Če ne želi razpravljati nihče, dajem ta predlog na glasovanje."
18,"Kdor je za to, da se razreši mag. Matevž Krivic dolžnosti člana v tem svetu, naj, prosim, glasuje!"
3,Je kdo proti?
4,Se je kdo vzdržal?
17,"Ugotavljam, da je mag. Matevž Krivic razrešen dolžnosti članov Svetu za varstvo človekovih pravic in temeljnih svoboščin."
11,"Na glasovanje dajem predlog, da se razreši članstva dr. Peter Čeferin."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
18,"Ugotavljam, da je tudi dr. Peter Čeferin razrešen člana dolžnosti Sveta za varstvo človekovih pravic in temeljnih svoboščin."
15,Ta točka je s tem zaključena in vsem imenovanim na današnji seji čestitam k imenovanju.
14,"Vsem, ki so bili razrešeni dolžnosti, pa se zahvaljujem za dosedanje opravljanje njihovih dolžnosti."
13,"Prehajamo na 3. TOČKO DNEVNEGA REDA, to je RAZPRAVA O OSAMOSVOJITVI REPUBLIKE SLOVENIJE."
4,Gospod Tomše želi besedo.
1,Prosim.
6,"Spoštovani predsednik, spoštovane delegatke in delegati!"
30,"Predlagam, da preden odpremo razpravo o tej točki, da se sestanejo poslanski klubi in da predsedniki klubov najprej pripravijo dokument, o katerem bi razpravljali in da potem nadaljujemo z razpravo."
14,"Drugače bomo o osamosvajanju razpravljali brez nekega ustreznega dokumenta, zato ga je treba pripraviti."
24,"Predlagam, da se takoj sestanejo predsedniki klubov, da na osnovi poslovnika in določenih aktov, ki smo jih že obravnavali in sprejeli pripravijo ustrezen dokument."
6,Nato pa odpremo razpravo in odločamo.
1,Hvala.
2,Hvala lepa.
2,"Prosim, Potrč."
6,"Gospod predsednik, spoštovane kolegice in kolegi!"
19,"V imenu poslancev Stranke demokratične prenove bi rad izjavil, da poslanci naše stranke o tej točki ne bomo razpravljali."
29,"Mi smo sprejeli odločitev na plebiscitu, z zakonom o plebiscitu smo se obvezali, da bomo opravili na podlagi pripravljenih gradiv vlade in tudi drugih organov v Sloveniji, temeljito razpravo."
22,"Takšna temeljita razprava se po izrecni krivdi vlade, predsedstva te skupščine in najbrž tudi vodilne pozicijske skupine tri mesece onemogoča in blokira."
28,"Tri mesece se dovoljuje nezakonitost dela te skupščine na najpomembnejši odločitvi, ki bi jo slovenska skupščina na podlagi pooblastil, ki jih je od državljanov Slovenije dobila, morala sprejeti."
23,"Če kdo in kakšna stranka za potrditev svoje pozicije potrebuje izsiljeno razpravo, lahko to predlaga, lahko to Demos izglasuje, lahko o tem razpravlja."
8,Mi pri takšni nepripravljeni razpravi ne želimo sodelovati.
86,"Če kdo misli, da je odločitev za izvajanje plebiscita stvar tako ali drugače, boljše ali slabše, neprespane noči, odločitev na pamet, ne da bi zato imeli jasna stališča vlade, ne da bi imeli pripravljen program, ne da bi vedeli, kakšne so okoliščine, v katerih to odločitev sprejemamo, ne da bi bili pripravljeni ocenjevati, kaj je ta trenutek v razgovorih o sporazumni razdružitvi Jugoslavije še mogoče ali ni mogoče doseči, ne da bi imeli kakršnekoli ocene ekonomskih pogojev in posledic, ne pa samo sprejema nekih ustavnih odločitev."
26,"Tisti se na ta način sedaj še vedno tri mesece pred 23. junijem lahko poigrava s svojim prepričanjem, pa tudi, če hočete, z usodo slovenskega naroda."
10,Mi v naši stranki na ta način ne želimo sodelovati.
3,Odločitev je sprejeta.
29,"Ta parlament, če misli, da na ta način reprezentira plebiscitarno odločitev in da na ta način izraža svojo odgovornost do državljanov, ki so ga izvolili, lahko o tem razpravlja."
19,"Mi smo pripravljeni sodelovali v razgovoru predstavnikov klubov, vendar samo tako, da se o tej točki nepripravljeno ne razpravlja."
1,Hvala.
4,Gospod Školč ima besedo.
2,Hvala lepa.
32,"Spoštovani poslanci in poslanke, spoštovano predsedstvo! jaz seveda ocenjujem, da je zelo dobro, da je do tega predloga prišlo in da je zelo dobro, da je prišlo na način, kakor je prišlo."
10,"Se pravi, da večina stvari ni pripravljenih za tako odločitev."
12,"Govorim predvsem po občutku, kako bi se v našem klubu lahko odločali."
8,"Ampak, mislim, da imamo na razpolago dve možnosti."
28,"Eno je, da predlagatelj svoj predlog umakne z dnevnega reda in nas odreši te zagate in nas tudi vse pripelje v pozicijo, da lahko sodelujemo v tej razpravi."
8,"Drugo je, da se ta razprava danes začne."
21,"Če se danes odločimo za to drugo, ne pristajam na predlog gospoda Tomšeta, da bi se sedaj potegnili v neke klube."
12,"Mi se ne moremo o nečem pogovarjati, nimamo nobenega materiala, nobene argumentacije."
15,"Če se hoče o tem govoriti, potem bodo morali predlagatelji svoje argumente za to pokazati."
20,"Ko bomo slišali vse argumente, ko bomo dobili stališče vlade, ko bomo dobili stališče Predsedstva, bomo dali tudi stališče kluba."
11,"Zato še enkrat pravim, dobro je, da je to tega prišlo."
8,"Dobro je, da je prišlo na tak način."
3,"Saj vidim, no.),"
12,Ker se enostavno vidi vsa beda načina delanja politike v tej skupščini.
2,Hvala lepa.
2,Hvala lepa.
4,Besedo ima gospod Toplak.
2,Hvala lepa.
24,"Predlagal bi spodobno razpravo, brez očitkov, vnaprejšnjih obsodb in kvalifikacij ""za naprej ali za nazaj, kot je na primer beda v parlamentu in podobno""."
4,Imam pa konkreten predlog.
16,"Glede na pismo Predsedstva Republike Slovenije, ki ga je podpisal gospod Milan Kučan, v katerem pravi: ..."
45,"Zaradi tega je Predsedstvo sklenilo predlagati Skupščini Republike Slovenije in Izvršnemu svetu Skupščine Republike Slovenije, da se še pospešijo vsa potrebna dejanja in postopki, s katerimi bodo organi Republike Slovenije prevzeli izvrševanje vseh državnih funkcij, je verjetno Predsedstvo ocenilo, da je prepotrebna razprava v parlamentu."
6,Sicer ne bi apeliralo na parlament.
45,"Glede na že povedane razloge, zlasti gospoda Tomšeta, pa predlagam predsedujočemu, da da na glasovanje, da se ta razprava prekine, da se pred tem sestanejo morebiti predstavniki klubov, morebiti stališče Izvršnega sveta in da se recimo danes ob 15.00 ali 14.00 uri nadaljuje z razpravo."
1,Hvala.
2,Hvala lepa.
3,"Prosim, gospod Urbančič."
5,"Mislim, da ni potrebno razpravljati."
20,"Sklep slovenskega naroda je bil, da se izvede razdružitev ali osamosvojitev Slovenije in mislim, da je treba stvar samo izvesti."
2,Hvala lepa.
2,Hvala lepa.
4,Besedo ima gospod Žakelj.
2,Spoštovani predsednik!
27,"Naša stranka in poslanci ne jemljemo nobenemu pravico, da v parlament prinaša takšne ali drugačne predloge in seveda za takšne in drugačne predloge, diskusije in odločitve odgovarja."
68,"Toda v imenu profesionalnosti, politične zrelosti in odgovornosti, ki ga imamo do svojega sicer skromnega volilnega telesa, bi mi v taki diskusiji morali sodelovati šele potem, ko bo o tem nesporno izreklo svoje mnenje - argumentirano, ekonomsko, politično, mednarodnopravno, obrambno - naša vlada, ki smo jo družno in skupno izglasovali in ko bo to dejanje o tej vsebini opravilo Predsedstvo, ki ima po ustavi prav na tem področju posebne funkcije."
36,"Po našem prepričanju, če vsebinsko dodam, je o tem mogoče razpravljati potem, ko se oceni celotna notranja slovenska dimenzija takega dejanja, izhajajoč iz nedvoumne plebiscitarne odločitve naših že sprejetih ustavnih amandmajev in že kar nekaj deklaracij."
69,"Ko bo to ocenjeno s stališča procesov, ki danes tečejo v Jugoslaviji in ki dajejo upanje na sporazumno razdružitev Jugoslavije in morebitno kasnejšo vzpostavitev pragmatičnih, ekonomsko zasnovanih povezav in ko bo seveda o tem tudi znano, kaj v tem trenutku lahko pričakujemo od mednarodnega okolja, ki budno spremlja naše reakcije in ki seveda ni - kolikor je nam iz medijev znano - posebno naklonjeno nepremišljenim dejanjem naše ali katere druge skupščine."
22,"Mi v tej razpravi smo pripravljeni sodelovati potem, ko Predsedstvo in vlada temu parlamentu, nam poslancem, da ta svoja videnja, svoje poglede."
15,"Vse dotlej, zaradi znanih razlogov, ki sem jih navedel, v tej diskusiji ne bomo sodelovali."
15,"Opozoril bi prijavljene diskutante na to, da zdaj glasujemo izključno samo o tem proceduralnem vprašanju."
13,"Torej, ko bo enkrat to končano, potem gremo šele lahko v vsebinsko razpravo."
5,Prijavil se je gospod Gros.
1,Prosim!
10,"Čudi me govorjenje opozicije, da o predlogu ne bodo razpravljali."
7,Vendar je to bistveno dejanje slovenskega naroda.
27,"Čudi me tudi zato, ker takrat na tisti seji, kjer smo sprejemali zakon o plebiscitu, niso podprli našega amandmaja, da bi se fiksiral rok o dokončni razdružitvi."
4,"Verjetno ste vedeli, zakaj."
11,"Meni osebno je bilo popolnoma nejasno, zakaj ste se tako odločili."
21,"Tukaj v skupščini se stalno nekaj zavlačuje, vendar ne, gospod Potrč, po krivdi Demosa, temveč po krivdi določenih krogov iz opozicije."
13,"Stalno so izsiljene nekakšne razprave, da se nekaj dogaja, se nič ne dogodi."
9,To je vendar že naše ljudstvo tudi verjetno spoznalo.
40,"Glede na obtožbe, ki ste jih dali tukaj za tem odrom, predlagam, da predsednik vlade pride v skupščino, poda ekspoze na obtožbe, ki so bile izrečene in naj pove, zakaj je vlada pripravila za dokončno razdružitev Jugoslavije na več držav."
40,"Strinjam se z gospodom Urbančičem, da je treba enostavno izvesti to dejanje, ki nam ga je naložilo slovensko ljudstvo na plebiscit, vendar na žalost imamo zakon o plebiscitu tako nedorečen, da moramo opraviti to končno dejanje tudi še v skupščini."
24,"Če bi bil zakon definitiven, to se pravi, da bi imel proceduro, predpisano z dokončnim dejanjem, tega opravila danes ne bi bilo treba izvesti."
7,Tako smo pa v to dejanje prisiljeni.
12,Ne strinjam se z izjavami gospoda Žaklja o politični zrelosti ali nezrelosti.
23,"Vsak poslanec je politično zrel, kajti če ne bi bil zrel, ne bi sedel tukaj v teh klopeh, tudi vi ne, gospod Žakelj."
7,"Mednarodno okolje pravite, da nam je nenaklonjeno."
4,To enostavno ni res.
12,"Tudi mi hodimo po svetu in vemo, kaj se po svetu dogaja."
24,"Ne hodi samo neka pooblaščena kasta, tudi drugi in tudi beremo časopisje, pogovarjamo se in vemo, da nam je mednarodno prizorišče še kako naklonjeno."
12,"Vendar, če ne bomo tega dejanja izvršili sami, seveda nimajo česa priznati."
7,"Tudi vaše govore tukaj ne, gospod Žakelj."
30,"Torej predlagam, da glasujemo o predlogu gospoda Tomšeta, da se poslanski klubi sestanejo, pripravijo dokument, da potem nastopi gospod Peterle in nam poda ekspoze ter da dokončno odločimo o zadevi."
2,Hvala lepa.
1,Hvala.
2,Anton Peršak.
31,"Najprej bi rad rekel to, da je predlog pač bil dan in dan je bil v skladu s proceduro in bi bilo dobro, da bi res vsi o njem korektno razpravljali."
8,Sem pa tudi za korekten postopek v celoti.
3,Zakaj to poudarjam.
13,"Mislim, da te razprave ni mogoče voditi: prvič, brez vlade in brez predsedstva."
4,To je ena stvar.
6,Drugič bi pa rad rekel naslednje.
11,Mi smo v tej skupščini sprejeli resolucijo o sporazumni razdružitvi Jugoslavije.
6,Dali smo to ponudbo vsem republikam.
12,"Res je, da smo do zdaj dobili odgovor samo od ene republike."
21,"Verjetno pa veste, če pa že ne veste, pa vsi vsaj pričakujete, da bo danes o tem tema pogovora v Splitu."
19,"Mislim, da je korektno glede na naše lastne sklepe, da vsaj na ta odgovor danes na nek način počakamo."
63,"Sem pa za to, da takoj, ko bomo dobili jasen odgovor, kako so se republike opredelile danes glede tega, da se takoj sestanemo in da ugotovimo, ali je tisti čas, ki smo ga imeli v mislih kot razumni rok za odgovor potekel, jaz osebno mislim, da je potekel, da je ta čas, potekel in da na podlagi tega ta skupščina določene stvari ugotovi."
35,"Ugotovi to, da je kot rečeno, ta razumni rok potekel in da obvesti, mislim, da je to stvar lepega vedenja, jugoslovansko skupščino in skupščine republik, da začenja s tistim, kar je v tej resoluciji napovedano ."
4,To je moje mnenje.
40,"Mislim pa, da je nekorektno do kompletne politične scene v Sloveniji, do strukture oblasti v Sloveniji, če mi preprosto danes tu, pa mi lahko vsi verjamete, tak opozicija kot pozicija, da sem za to, da se to čim prej zgodi."
15,"Ampak, na nek način procedure, ki smo jo sami postavili, moram spoštovati - po mojem mnenju."
55,"In apeliram na to, da se res na ta način zmenimo, da rečemo, ker vemo, da bo danes o tem govora v Splitu in da na podlagi tega odgovora reagiramo in se potem odločimo, pa brez zlih misli z ene in druge strani, čeprav vem, da mi najbrž to, kar predlagam, marsikdo v Demosu zameri."
1,Hvala.
2,Hvala lepa.
3,Replika gospoda Grosa.
20,"Imam samo kratko repliko, sicer se z vsem strinjam razen s tem, da je nekako izzvenelo, da nimamo mnenja Predsedstva."
47,"Predsedstvo Republike Slovenije je dalo pismeno stališče, ki so ga vsi prejeli in bom ga prebral: ""... sklenilo predlagati Skupščini Republike Slovenije in Izvršnemu svetu Skupščine Republike Slovenije, da se še pospešijo vsa potrebna dejanja in postopki, s katerimi bodo organi Republike Slovenije prevzeli izvrševanje vseh državnih funkcij""."
7,"Torej ni res, da nimamo mnenja Predsedstva."
14,"Rad bi opozoril tudi na to, da je skupščina samostojno telo in odgovorna volilcem."
11,"Torej je samostojen organ, ki lahko sprejme karkoli v tej državi."
1,Hvala.
6,Gospod Tomšič je na vrsti. prosim.
4,Hvala lepa gospod predsednik.
4,Spoštovane poslanke in poslanci.
43,"Izhajajoč iz plebiscitne odločitve Republike Slovenije, da Slovenija v roku šestih mesecev postane neodvisna in suverena država in kot taka postane tudi politični mednarodni subjekt, smo na predsedstvu Socialdemokratske stranke Slovenije kot tudi na DEMOSU zavzeli stališče, da je potrebno tempo osamosvajanja pospešiti."
10,"Prav za nič drugega ne gre danes, kot za to."
13,"Mi nismo zadovoljni, čeprav smo iz vladne koalicije, s tem, kar vlada dela."
21,"Smo mnenja, da do 23. junija s tem tempom, ki gremo sedaj, ne bomo pripravljeni, da prevzamemo vse vzvode v roke."
18,"Nič nam ne bi pomagalo, če bi tako mečkali do maja, saj je nemogoče naenkrat te stvari izpeljati."
20,"Vlada bi morala torej v 14 dneh pripraviti točen tajnik, kaj se bo zgodilo v naslednjem tednu, v naslednjem mesecu."
43,"Mi nismo neučakani, mi vemo, da to ne moremo čez noč narediti, vendar je potrebno nas, delegate v tej skupščini, ne samo vse stranke, o tem obvestiti in mi nismo obveščeni, kaj se dela, kako se dela in s kakšnim tempom se dela."
5,Pomembna je še ena stvar.
8,To je bilo že danes omenjeno - ustavni zakon.
37,"To je nekaj - bi rekel - nepresendenčnega v svetovni demokraciji, da se narod 90 % odloči za neko stvar, potem pa skupščina kontrolira, ali se je narod pravilno odločil in to hoče še enkrat z 2/3 ustavnim zakonom potrditi."
3,To je nonsens.
5,"No, in zato tudi gre."
24,"Jaz se s kolegom Potrčem do neke mere strinjam, s tem da so bili presenečeni danes, da smo prišli s tem na dnevni red."
16,"Tudi jaz bi slično reagiral, če nekdo o tako pomembnih stvareh začne nekaj na svoj roko."
20,"Vendar, podprimo predlog gospoda Tomšeta, da se poslanski klubi sestanejo in potem mi še vedno lahko različne druge variante uberemo."
13,"Skratka, predlagam, da podpremo ta predlog in da se končno začne nekaj premikati."
8,"Na vrsti je gospod Glavič, nato pa Peterle."
5,"Spoštovano predsedstvo, gospe in gospodje."
18,"To, kar se dogaja v tem trenutku povezujem s tem, kar je včeraj tu govoril gospod minister Janša."
36,"Očitno se dela vladajoče koalicije loteva panika zaradi tega, ker slabijo notranji sovražniki ali sovražniki iz drugih republik in s tem zmanjkuje pogonske sile za nacionalizem, ki je bil v tem trenutku nujna posledica te polarizacije."
61,"Razlogi za to so v tem, da se maje položaj Miloševića, da srbski študentje in inteligenca zahtevata in uspevata vzpostavljati demokracijo; da sta se Tudžman in Milošević prisiljena pogovarjati in sklepati premirje, da je JLA pravzaprav poražena v svojih političnih prizadevanjih in bo morala spremeniti način delovanja in ga prilagoditi temu, kar ljudje v tej državi in v tej republiki zahtevajo."
22,"Hočem reči, da razdružitev, do katere mora priti in ki smo jo na plebiscitu izglasovali, ni nacionalistično pogojena in ni nacionalističen projekt."
26,"Drugi narodi in drugi ljudje niso naši sovražniki, s katerim se bomo morali v prihodnosti streljati, ampak so tisti, s katerimi bomo morali najti novo pot."
45,"Sistem, v katerem smo živeli do prebujanja demokracije, je bil pač realsocialistični in je deloval na podlagi represije, ki sta jo zagotavljala partija in UDBA in tako je bil ta sistem postavljen in samo tako je lahko zagotavljal izvrševanje in življenje tako, kot je bilo."
36,"V trenutku, ko je ta sistem razpadel, seveda ni več tistih mehanizmov, ki so omogočali tako skupno življenje, zato je potreben pač drugačen in nov dogovor in za tak dogovor potrebujemo predvsem pamet, strpnost in dogovarjanje."
22,"Samo če dam en primer. 45 let živimo v monetarni uniji, kljub temu da imamo take velike razlike med Kosovom in Slovenijo."
18,"Pa če vzamem samo ta primer, vendar je bilo to mogoče samo ob partijski disciplini in nadzoru UDBE."
46,"V trenutku, ko tega ni, vidite, kaj se dogaja in če to primerjate z dogajanji v Evropski skupnosti, ker so prav prejšnji teden razdelili države na prvo in drugo ligo in iz tega ugotovili, da v tem trenutku monetarna unija v Evropski skupnosti še ni mogoča."
18,"Razlike v inflacijo so v Evropi mogoče 2%, v gospodarski razvitosti pa bistveno manjše, kot so pri nas."
4,Ne gre za razpravo.
28,"Mislil sem, da je potrebno popolnoma jasno povedati, da smo mi izglasovali plebiscit, da ima vlada konkretne naloge, da na teh nalogah intenzivno dela - to je moj občutek."
14,"Prav je, da ugotavljamo, če je potrebno na osnovi določenih argumentov ta dogovor pospešiti."
24,"Ampak, ni pa mogoče pristajati na takšen način, da se na vrat na nos sestajamo in rešujemo probleme, o katerih nismo dobili ustreznih gradiv."
12,Zato jaz nisem pripravljen v tem trenutku pristajati na tak način diskusije.
29,"Če mislite, da je taka diskusija potrebna, jo postavimo na dnevni red naslednje seje, naj se pripravi ustrezno gradivo in potem smo pripravljeni o tem razpravljati, sicer pa ne."
2,Hvala lepa.
2,Hvala lepa.
4,Gospod Tomše ima besedo.
4,"Hvala lepa, gospod predsednik."
7,"Se opravičujem, ker sem vam vzel besedo."
20,"Želel sem samo replicirati naslednje: Nič drugega nisem predlagal, kot to, da se najprej sestanejo poslanski klubi oziroma predsedniki klubov."
5,Od tega ne bom odstopil.
14,"To pomeni, da bi to morda čim prej izglasovali, vse te opcije so odprte."
15,"Dajmo, usedimo se na nivoju poslanskih klubov in najdimo tisto rešitev, ki jo lahko najdemo."
5,In drugo pa je naslednje.
18,"Še enkrat bi tudi jaz poudaril misel gospoda Grosa: ""Parlament je mesto, kjer se odloča o političnih zadevah""."
24,"Na osnovi vseh informacij, ki jih dobivamo, vendar je mesto politične odločitve parlament, zato v izogib - še enkrat rečem - ne mislim odstopiti od predloga."
14,"Predlagam, da o tem predlogu čim prej glasujemo in začnemo po neki proceduri delati."
1,Hvala.
4,Spoštovani gospe in gospodje.
23,"Ker se ne spodobi voščiti v razburjenem stanju, kar se mi danes lahko zgodi, vam voščim že zdaj vesele praznike in veliko pirhov."
3,Očitno prihaja pomlad.
33,"In moram reči, da ima vsak poslanec pravico, da predlaga ne glede na to, ali je za to dobil tudi placet od svojega poslanskega kluba ali celo placet celega pozicijskega ali opozicijskega bloka."
23,"Zato so ti predlogi seveda legitimni in jih kot predsednik vlade kot take jemljem, v svoji odgovornosti pa moram seveda nanje tudi reagirati."
39,"Že prej, mislim, da je gospod Toplak opozarjal oziroma seznanjal ta zbor s stališčem, ki ga je podpisalo Predsedstvo, iz katerega se da razbrati naslednje: da vlada pospešeno že dela, ker sicer ne bi tam pisalo, naj še pospeši."
38,"Predsedstvo je k temu, kar smo se že mi odločili, da bomo pospešili - in je sklep vlade, da se dela popoldne in da se dela tudi ob sobotah - je dodal še svoj ""se naj to še bolj pospeši""."
13,"In ne vem, kako bi se dalo pri vsem tem še bolj pospeševati."
53,"In jaz bi predlagal vendar neko razumnost tukaj, ker nič od tega, kar je skupščina sprejela, kar smo potrjevali na raznih nivojih oblasti, ni bilo zaenkrat storniranega in nobene opozicijske stranke nisem razumel v njenih izvajanjih, da se odpoveduje podpisu na sporazumu v zvezi s slovenskim plebiscitom oziroma politično voljo v tej smeri."
28,"Zato menim, da smo še vedno vsi zavezani s sklepi, ki so bili sprejeti, zavezani tudi z rokom in vsemu,kar je bilo v tej zvezi skupaj sprejetega."
19,"Vlada torej to spoštuje, ne pomeni pa, da dela na 23. junij,ker piše v zakonu: ""do 23. junija""."
45,"Ne vidim pa sedaj, kljub nekaterim dejstvom, ki jih nekateri ocenjujejo za zelo merodajna, nobenih osnov za to, da bi hiteli z nekaterimi rešitvami, ki bi bile zato lahko slabše, zaradi teh novih dejstev, vključno z najnovejšim vdorom v monetarni sistem s strani Črne gore."
7,S tem se naša argumentacija samo veča.
49,"Rad bi vam povedal, da sem opravil v zadnjem času nekaj poti po Zahodni Evropi, kjer nas tako rekoč nihče ni poučeval ali nam posebej nalagal kakšno ravnanje v smeri enotnosti Jugoslavije ali kakšne obvezne integritete te države, spraševali so, kako bomo to naredili, maj kot, kdaj bomo naredili."
20,"Njihov poudarek je bil na ""kako"" in ta ""kako"" pomeni miroljubnost pomeni treznost, postopnost in ti signali nam veliko pomenijo."
26,"In zato vlada tudi v skladu s tem deluje, računajoč na to, da so veliko bolj pomembne kvalitetne, pravočasne, kakor pa prehitre, in manj kvalitetne odločitve."
19,"Če je bilo jasno, izražena je bila volja, smo jo dolžni spoštovati in ničesar ne delamo proti tej volji."
17,"Mislim, da se včasih pozablja, da vse, kar delamo, da delamo v tem smislu izstopanja iz Jugoslavije."
25,"To, da smo že sprejeli del nove zakonodaje, kot je n.pr. davčna zakonodaja, to je samostojen slovenski neodvisen projekt, ki nas spravlja na svoje."
18,"To, da plačujemo samo kotizacijo federaciji, četudi se to zaenkrat veže z naslovom carinskih dajatev, je akt odcepljanja."
7,"Proračun, kakršnega smo ponudili, je akt odcepljanja."
15,"Zanikanje oziroma razveljavljanje določene jugoslovanske zakonodaje, ki ne velja več pri nas je akt odcepljanja."
7,Vsak dan se tako rekoč nekaj zgodi.
22,"Mi smo samo še dejansko s finančnim sistemom, kar zadeva gospodarstvo - bistvene dimenzije naših povezav oziroma z denarnim sistemom - vezani na Jugoslavijo."
13,Devize tako rekoč ne krožijo oziroma ne potekajo na tej relaciji Ljubljana - Beograd.
5,Da ne naštevam raznih detajlov.
11,"Prosil bi, da bi gledali na to kot na nek proces."
17,Je pa nekaj bistvenega pri našem procesu osamosvajanja: mi se lahko odločimo za papirnato suverenost tudi sedaj.
11,"Ni problem dvigniti roke, samo s tem ne bomo dosegli neodvisnosti."
19,"Tukaj so nekatere postavke, med njimi je ključno vprašaje armade, ki se ga ne da reševati na tak način."
19,"In za naše tudi mednarodno priznanje je bistveno to, čemur se reče efektivno - se pravi učinkovitost oziroma dejanskost suverenosti."
8,Tukaj je obrambni element gotovo eden izmed bistvenih.
42,"Četudi smo skeptični do pogovorov v različnih krogih, Jugoslovanske sedanje oblasti, naj gre za ožje predsedstvo, širše predsedstvo, zvezno vlado ali zvezni parlament, mislim, da lahko ugotavljamo, po tem, kar se je zgodilo, da se po teh neuspelih pogovorih zadeve nekam premikajo."
19,"Današnji pogovor v Splitu po vsem tem, kar smo zdaj slišali o pripravah nanj, pomeni vseeno neko novo stopnjo."
12,"Nenavadno bi bilo, da mi sredi tega pogovora sprejmemo nek enostranski sklep."
16,Tako predlagamo v vladi - ker je že do tega sklepa prišlo - da pride na dnevni red.
14,"Tako ni smiselno, da glasujemo, ponavljamo in da se o tem ne bi pogovarjali."
17,"Ne vidimo pa razloga, da se o tej temi pogovarjamo na tak način oziroma v tem času."
34,"Rad bi povedal, da vlada deluje naprej, kot smo reki, pospešeno, da pripravlja cel paket zakonov na gospodarskem področju, skupščina jih bo dobila v proceduro drugega za drugim in bo lahko delala na zalogo."
7,Sprejeti oziroma uveljaviti pa moramo to skupaj.
43,"Rad bi omenil to, da ta polletni rok, ki smo si ga postavili, da je verjetno nenavaden v zgodovini katere koli države, računajoč na to, da se take preobrazbe odvijajo v državah leta dolgo, mi pa želimo to opraviti v slabe pol leta."
11,"Mislim, da smo si na ta način naložili izredno odgovoren posel."
6,"Vendar ga, kot sem rekel, spoštujemo."
17,"Sam podpiram, da se klubi sestanejo, ker je bil tak predlog tukaj dan in o tem razpravljajo."
23,"Je pa ena zelo preprosta možnost, da se ob tej točki dnevnega reda potem preprosto ne diskutira in se gre mimo na naslednjo."
31,"Že ta razprava doslej, ki je šla v marsikateri smeri že spet v herbarij zgodovine; pa sovražniki, pa liberalci, pa klerikalci in vem, kaj še vse - to je vse v zalogi."
9,"Misli, da nam to listanje herbarija nič ne pomaga."
17,"Izhajajmo iz tega, kar smo sklenili, nič od tega nismo razveljavili in vlada dela po tem programu."
25,"Jasno pa je nekaj, da vlada ne bo prišla s priročnikom, z minutažo, ki bi izšla naslednji dan v Delu ali v kakšnem drugem časopisu."
7,"Tako se pač ne osamosvaja, dragi prijatelji."
7,Na tak način ne moremo ponuditi programa.
33,"V vsakem trenutku pa smo pripravljeni povedati, kaj od tistih točk, ki smo jih sprejeli kot program aktivnosti za slovensko osamosvajanje, je narejeno do kod je narejeno, kje so odprte teme in podobno."
2,Hvala lepa.
2,Hvala lepa.
4,Besedo ima gospod Kramarič.
15,"Gospod predsednik, zadovoljen sem, da je točka o predčasnem osamosvajanju Slovenije prišla na dnevni red."
16,"V četrtek, 21. marca smo imeli člani Slovenske demokratične zveze iz občine Tržič redni sestanek stranke."
13,Razpravljali smo o aktualnih gospodarskih in političnih vprašanjih tako doma kot v svetu.
11,Beseda je največ tekla o perečih vprašanjih znotraj Jugoslavije oziroma Slovenije.
29,Zaradi neugodne politične situacije v Republiki Sloveniji je naša stranka zavzela naslednji sklep: Na prvem zasedanju slovenske skupščine 27. ali 28. marca naj republiški poslanci obravnavajo in sprejemajo resolucijo.
18,"Glede na to, da se predvideva sestanek predsednikov strank, bi prebral resolucijo, če bi mogoče prišla v poštev."
1,Resolucija:
12,1. Trenutne politične razmere neugodno vplivajo na nadaljnji razvoj stabilnosti Republike Slovenije.
8,Silijo nas v predčasno odcepitev od ostale Jugoslavije.
20,"2. Stranke parlamenta bomo odločitev za samostojno Slovenijo, sprejeto na plebiscitu 23.12.1990 uresničile s potrditvijo najkasneje do 30. aprila 1991."
24,"3. Skupščina Republike Slovenije zahteva od Izvršnega sveta Skupščine Republike Slovenije, da že na tej seji poda predlog osnutka programa odklapljanja od SFR Jugoslavije."
11,Sprejeti predlog mora Izvršni svet Republike Slovenije realizirati do imenovanega roka.
2,Hvala lepa.
2,Hvala lepa.
4,Besedo ima gospod Zlobec.
2,Lep pozdrav.
13,"Mislim, da na ta način lahko še 10 ur popolnoma v prazno govorimo."
42,"Kot je zdaj povedal kolega, vsi se strinjamo, da gre za usodne stvari, ampak ravno pri tako usodnih stvareh imajo predlagatelji takih in podobnih resolucij ter takih in podobnih bombastičnih zadev toliko napuha, da o njih razpravljajo, kot da gre za drobiž."
10,"Če čez 5 minut sprejmemo veliki dokument, kaj bo potem."
17,"Mislim, da je kolega Peterle zelo jasno povedal, koliko je ura, vi pa kar naprej vztrajate naprej."
3,Brez kosa papirja.
14,"Zdaj smo slišali tri nerodne stavke in ti stavki naj bi ""naredili"" samostojnost Slovenije."
15,"Če nas bo kaj uničilo, nas bo takšna sancta simplicitas uničila in to zelo hitro."
15,"Znameniti alkimist Teodrastus Bombastus Paracelzus je pred davnimi stoletji izjavil: ""Ignorantia tua, fortuna meam agiovat."
6,"Tvoja nevidnost pomaga k mojim uspehom""."
6,"Ampak, to za nas ne velja."
13,"Brezglavost in izsiljevanje skrajnežev nam bo vemo v pogubo, ne samo skrajnežem samim."
27,"Zato predlagam, da vso zadevo odložimo na smetišče in se posvetimo normalnim zadevam, ki nas čakajo in ki so zelo nujne; to je proračun in obrambni zakon."
18,"Ne strinjam se s kolegom Grosom, da je nekdo samo zato, ker je poslanec skupščine, odgovorna politična oseba."
3,Očitno to ni.
2,Hvala lepa.
2,Hvala lepa.
3,"Gospod Pučnik, prosim."
13,"Prepričan sem, da je ena izmed osnovnih nalog našega parlamenta izvedba osamosvojitve Slovenije."
10,"Zato se s podanim predlogom, da o tem razpravljamo, strinjam."
21,"To ni niti malo slabonameren predlog, temveč spodbuda parlamenta, da tisti, ki so dolžni operativno izvesti osamosvojitev, da pospešijo svoje delo."
23,"Če tega predloga ne bi bilo, nam tudi predsednik naše vlade danes ne bi povedal, kako vlada pospešeno pripravlja potrebne akte za osamosvojitev."
15,"Niti malo se ne strinjam s tistimi, ki pravijo, da je ta predlog pogojevala panika."
9,"Mislim, da je bilo panično reagiranje na ta predlog."
16,"Še najmanj pa se strinjam s predgovornikom, ki bi vse skupaj najraje postavil na smetišče zgodovine."
39,"Prav tako se ne morem strinjati s stališči stranke, ki že nekaj časa v medijih objavlja, da bo ta odcepitev - ta odločitev pa je bila sprejeta s plebiscitom, znan je tudi rezultat - takrat, ko bo na delu že sila."
13,"To se pravi, pod določenim aktiviranjem sile se bomo mi na hitro odcepili."
20,"Mislim, da to ni prav, je podobno tistemu, kot da bi gasilcem naročali: ""zažgite že kaj, da bomo lahko gasili""."
14,"Menim, da to ni dostojno iskrene politične privrženosti, če ta obstaja, za osamosvojitev Slovenije."
27,"Ta predlog imam za normalen odraz konstalacije političnih sil v Jugoslaviji, ki ne delujejo in se ne utrjujejo v dobro naše odcepitve, temveč za povsem nekaj drugega."
11,"Organizirajo se za to, da bi do osamosvojitve Slovenije ne prišlo."
25,"Mi pa vemo, kje so, kam pelje naše gospodarstvo, ki je potrebno tudi mednarodne finančne pomoči in te ne moremo dobiti, dokler se ne osamosvojimo."
35,"Nihče nas ne bo priznal, nihče nam ničesar ne bo zaupal, dokler mi sami kot narod in kot država ne bomo izvedli tega, kar so nam naročili in to je tudi naša obveznost našim volivcem."
2,Hvala lepa.
2,Hvala lepa.
5,Besedo ima gospod Ciril Ribičič.
5,Spoštovane kolegice in kolegi poslanci.
22,"Odločili smo se, da poslušamo to razpravo, da v njej ne sodelujemo, samo ta izziv gospoda Pučnika je bil pa preveč direkten."
60,"Mi smo to že pojasnili in tudi po javnih pojasnilih zopet iti z dezinformacijami in potvarjanjem naših stališč v tem smislu, da smo za osamosvajanje Slovenije samo v primeru državnega udara, pritiska ali kaj podobnega, kaže, ali da nočete ali ne želite, ali pa res ne preberete tistega, kar bolj skopo objavljajo sredstva informiranja, kot naše odgovore na takšne očitke."
37,"Nam je zanimivo poslušati vašo razpravo med poslanci Demosa in demosovo vlado, ali ste z njo zadovoljni ali ne, ko gre za vprašanje osamosvajanja - pa nisem prišel zaradi tega k mikrofonu - ampak samo, da zelo jasno povem."
29,"Poslanci Stranke demokratične prenove in vodstvo Stranke demokratične prenove je zavezano s plebiscitno odločitvijo, s sporazumom strank in z resolucijo, ki je v tej skupščini bila sprejeta o razdružitvi."
5,Mi smo za sporazumno razdružitev.
5,Povedali smo pod kakšnimi pogoji.
33,"Ti pogoji so bili upoštevani, gospod Peterle jih je danes označil na nek način v tistem delu, ko je govoril o razumnem, postopnem, strpnem, da tako rečem, po pametnem in miroljubnem osamosvajanju Slovenije."
50,"Glede tega se v naši stranki ni nič spremenilo, menim pa, da se v zadnjih dneh na podlagi sprememb v Jugoslaviji marsikaj spreminja v tem smislu, da je - če že ne mogoč - pa vsaj realen in možen takšen sporazum, ki bi Slovenijo po miroljubni poti pripeljal k samostojnosti in neodvisnosti."
2,Hvala lepa.
2,Hvala lepa.
3,"Prosim, gospod Pavšič."
6,"Spoštovano predsedstvo, kolegice in kolegi poslanci!"
27,"Zavzemam se za predlog poslanca Ivana Vivoda in bom zanj glasoval,prav tako za predlog poslanca Tomšeta, za katerega misli, da ga je podprl tudi predsednik vlade."
11,"Zavedati se moramo, da dober gospodar mora pobrati pridelke, kadar dozorijo."
5,"Posebno še, če grozi nevihta."
14,"Kajti, če ne, mu pridelek lahko uniči toča ali pa pridelek segnije na polju."
16,"Nikakor ne želim, da nam segnijejo sadovi plebiscita, saj zato so tukaj, da izpolnjujemo voljo naroda."
6,"Mislim, da je sedaj skrajni čas!"
9,"Eventualno, če se še počaka, kaj bo v Splitu."
7,Veliko najbrž od tam ne bo novega.
21,"Moji starši so se rodili pod dvojno monarhijo Franca Jožefa, jaz pod fašistično Italijo, moja hči v Socialistični federativni republiki Jugoslaviji."
34,"Iz srca želim, da bi se odslej Slovenci in državljani Slovenije rojevali, živeli in ko je čas, tudi umirali, v svobodni, neodvisni naši Sloveniji Mislim, da je vse to tudi vprašanje strahu in poguma."
1,Hvala.
2,Hvala lepa.
4,Besedo ima gospod Avberšek.
21,"Ker ni predsednika kluba neodvisnih, sem pa podpredsednik, moram povedati, da ne vem, kaj bi delali, če bi se sedaj dobili."
24,"Sem v precejšnji dilemi, ker če bi hotel vse to, kar se sedaj dogaja, svojim otrokom razložiti, bi bilo to zelo hudo in težko."
3,"Poglejte, kaj delamo."
29,"V odmoru seje zborov in med razpravo o proračunu smo se sestali na skupni seji, sedaj bomo imeli odmor, da bomo nadaljevali sejo zborov o proračunu in tako naprej."
3,To je nemogoče!
18,"Prosim, da vlada, ki sedaj melje proračun, dajmo mir in naj pripravi predlog proračuna in zaključimo ta proračun."
23,"Predlagam pa, da prekinemo to sejo in jo nadaljujemo potem, ko bomo dobili gradivo o tej točki dnevnega reda, o kateri želim razpravljati."
14,"Kdaj bomo te materiale dobili in kdaj bo seja, to odločite vi gospod predsednik!"
1,Hvala.
2,Hvala lepa.
4,Želi še kdo razpravljati?
2,Gospod Gros.
15,"Opravičujem se, da sem že tretjič prosil za besedo, ampak nekako moram povedati svoje mnenje."
8,"Zavedati se moramo, da potrebujemo formalen sklep skupščine."
4,Mi smo brez sklepa.
13,Sprašujem se tudi v imenu koga potem nastopa gospod Milan Kučan v Splitu?
7,Tam so se vendar sestali predstavniki držav.
9,"Nekdo bi ga moral pooblastiti, ker potrebujemo nek sklep."
12,"Ja, tudi ta smeh pove, da je zrno resnice v moji trditvi."
29,"Torej potrebujemo sklep skupščine, vlada pa naj dela, na primer 14 dni, 3 tedne - določimo ji skupaj s sklepom rok in naj v tistem roku pač določi in odloči."
20,"Lahko se dogovorimo, da jutri zjutraj skličemo sejo skupščine z eno samo točko dnevnega reda, ki je bila danes predlagana."
28,"Predvsem se pa ne moremo pogovarjati tako, kot se pogovarja Paracelsius Zlobec, ko v svojem napuhu govori o latinščini, ki se jo uči iz priročnika o latinskih pregovorih."
22,"Potrebujemo sklep skupščine, potrebujemo ekspoze vlade, kajti ko bo sprejetih tistih enajst zakonov, ne bomo potrebovali ne sklepa, ne ekspozejev vlade, ničesar."
10,"Kajti, od takrat naprej se tudi ta skupščina lahko razpusti."
16,"Potem bomo pa vsak s svojega konca gledali, zakaj nismo nič storili, nismo opravili svojih dolžnosti."
24,"Prosil bi pa predsednika skupščine, gospoda Bučarja, naj ponovi oziroma pojasni, kaj je opravil v Beogradu in kaj je povedal na Klubu poslancev Demosa."
16,"Rad bi povedal tudi, da se o odhodu vojske ne morem pogovarjati, dokler nismo samostojna država."
25,"Jugoslovanska vojska je tukaj popolnoma legalno, dokler je Slovenija sestavni del Jugoslavije, dokler nimamo sklepa, da je razdružitev uspela ali da se je Slovenija osamosvojila."
32,"Zanima me tudi, kako je Stranka demokratične prenove prišla do sklepa, ki ga je objavila pred kratkim, da ne bo glasovala o razdružitvi, dokler bo kakršna koli možnost za dogovarjanje v Jugoslaviji."
28,"Glede tega niso poslušali predsednika vlade ali predsednika Predsedstva, tukaj pa hočejo vse to imeti, tam so pa brez mnenja vlade in brez mnenja Predsedstva že kar odločili."
2,Hvala lepa.
2,Hvala lepa.
4,Besedo ima gospa Pozsonec.
2,Hvala lepa.
14,"Rada bi sam povedala, da podpiram v celoti to, kar je povedal gospod Peterle."
11,"Menim, da je on danes govoril kot predsednik vseh državljanov Slovenije."
1,Hvala.
2,Hvala lepa.
5,Ali še kdo želi razpravljati?
7,"Prosim, da se pravočasno javite za besedo!"
2,Gospod Gradišar.
4,"Spoštovano predsedstvo, spoštovani kolegi!"
26,"Parlament ne doživljam - čeprav bi lahko na simbolni ravni temu tudi rekli tako glede teh proceduralno-vsebinskih sporih - kot enolončnica enoumja ali brezumja, ampak kot enolončnica poliumja."
15,"Da vemo, kaj hočemo, kje so in za kaj gre; vprašanje politične zrelosti ali nezrelosti."
11,Jugoslovanska združba je združba univerzalnih bolnikov z veliko kritično krizno bulo.
15,"Po jugoslovansko menda ne bo izvedena operacija tako, da bi obrezali pacienta, bulo pa pustili."
26,"Politična zrelost - gre za to, ko bomo vsi, vsak zase, najprej poslanci (volja ljudstva je jasna), podrli svoje notranje in zunanje plotove do osamosvojitve, do zrelosti."
4,"Sami, ne drug drugim."
32,"Volja ljudstva je bila izrečena, odločitev tudi, nagovor je bil in to, kar se je sedaj zgodilo, predsedstvo, parlament, vlada, z ene ali druge stvari, kot da imamo vlado in predsedstvo slepotirnike."
21,"Če temu je tako, potem smo sami zaslužni in nismo vredni drugega kot da bi imeli tako slepotirniško vlado in predsedstvo."
16,Saj je predsednik Peterle to obrazložil v ekspozeju in tudi zakaj je prišlo do te točke.
9,"Predlagam, da se stranke srečajo in pogovorijo o tem."
15,"Če gre za karambol - tudi samorazreševanje gre na tej podlagi - sam s seboj; samoprepoznavanje, samorazreševanje."
39,"Glede znamenite pregovorne cagavosti se mi pa utrinja podobna misel, kot tista o dveh mladih zaljubljencih, ki gresta na prvi ljubezenski podvig in se odločata, bi ali ne bi, če pa že mora, ali ne bi šlo kako drugače."
2,Hvala lepa.
3,"Prosim, gospod Starman."
6,"Spoštovani predsednik, drage kolegice in kolegi!"
34,"Podprl bi predlog gospoda Grosa, da ne bo četrtič prihajal za to govornico, da predsednik skupščine kot eden od določenih pogajalcev za razdružitev z Jugoslavijo pojasni to, kar nam je pojasnil na klubu Demosa."
21,"Mislim, da bi bilo to zelo koristno tudi za opozicijo, da bi iz teh informacij zvedela morda še drugo plat zona."
1,Hvala.
4,Kdo želi še besedo?
17,"Če ne želi nihče diskutirati, potem dajem najprej proceduralno v odločitev dvoje predlogov, ki sta bila dana."
33,"Najprej predlog, da se današnja seja prekine, da pridobimo potrebna gradiva, da se eventualno med tem časom klubi sestanejo kot del priprave za sejo in nato sejo nadaljujemo, ko bodo te priprave izvršene."
4,To je en predlog.
17,"Drugi predlog pa je predlog Tomšeta, da prekinemo to sejo in da se že danes sestanejo klubi."
55,"Ker se ta dva predloga med seboj dopolnjujeta oziroma prejudicirata drug drugega, zato dajem najprej na glasovanje prvi predlog, da današnjo sejo prekinemo in jo nadaljujemo pozneje, ko bomo izvedeli za rezultate današnjega sestanka v Splitu; ko bodo pripravljena potrebna gradiva, da lahko o stvari razpravljamo in hkrati s tem tudi mislim predlog predsednika vlade."
16,"Ne morem dati točnega roka, ker je popolnoma jasno, da ne vemo, kdaj bodo pripravljeni predlogi."
8,"V najkrajšem možnem času, samo to lahko rečem."
10,Ne morem reči tega in tega dne bo to mogoče.
6,Dajem tak formuliran predlog na glasovanje.
4,Prosim navzočnost Družbenopolitičnega zbora.
2,Zbor občin?
3,Zbor združenega dela?
14,"Ugotavljam, da je zbor sklepčen in dajem predlog, kot sem ga oblikoval na glasovanje."
5,Kdo je za ta predlog?
3,Je kdo proti?
4,Se je kdo vzdržal?
6,"Ugotavljam, da je ta predlog sprejet."
17,"Zaradi natančnosti, da ne bo kakšne pomote, čeprav je stvar brezpredmetna, dajem na glasovanje še drugi predlog."
10,"Se pravi, da se sedaj takoj neposredno sestanejo vodje klubov."
6,"Prosim, kdo je za ta predlog?"
1,Proti?
1,Vzdržani?
6,Ta predlog ni dobil potrebne večine.
5,Zato prekinjam to današnjo sejo.
8,Nadaljevali jo bomo v skladu s sprejetim sklepom.
4,S tem prekinjam sejo.
2,Hvala lepa.
