32,"Prehajamo na nadaljevanje nedokončane 39. seje Zbora občin Skupščine Republike Slovenije, ki smo jo pričeli 10.6, nadaljevali pa 11. in 17.6 tega leta, k sreči, in pa 8. in 17.7 tudi letos."
17,Na nadaljevanju 16. septembra smo nadaljevali in zaključili razpravo o predlog za izdajo zakona o lastninskem preoblikovanju.
6,"Samo trenutek, rahle težave z zgodovino."
22,Vse je v redu. 16.9 smo na tej 39. seji imeli osnutek zakona o lastninskem preoblikovanju podjetij in takrat smo to zaključili.
19,Smo pa dnevni red te seje na tem nadaljevanju 16.9 razširili s predlogom zakona o lastninskem preoblikovanju malih podjetij.
22,"Preostali sta nam dve točki dnevnega reda, in sicer: predlog zakona o lastninskem preoblikovanju malih podjetij in obravnava problematike slovenskega izvoznega gospodarstva."
14,S strani predlagateljev predloga zakona o lastninskem preoblikovanju malih podjetij ni tu žal nikogar.
18,"To ne bi dajali na naslednjo sejo, to bi v okviru te obravnave lastninske zakonodaje že morali opraviti."
15,"Ali ima kdo kakšen predlog s tem v zvezi, glede na to, da predlagateljev ni."
6,"Ali menite, da ga lahko obravnavamo?"
6,"Sklepčnost, če zahtevate, tudi lahko ugotovimo."
19,"Čeprav nadaljujemo z delom in je bila sklepčnost prej podana, ampak dobro, če je zahteva, bom to tudi ugotovil."
2,Ugotavljamo sklepčnost!
10,"Ali nas je še dovolj, ali kateri ne želijo sodelovati."
6,"Prosim, še enkrat bomo ugotavljali sklepčnost."
4,Smo se kaj okrepili?
4,Še enkrat ugotavljamo sklepčnost!
7,Smo vsi pritisnili na tipko za prisotnost?
10,"Predlagam, da obravnavamo predlog zakona o lastninskem preoblikovanju malih podjetij."
10,"Takoj v sami razpravi lahko vsak predlaga, kar želi predlagati."
13,"Kot rečeno, predlagatelj je skupina poslancev Liberalne stranke, iz našega zbora gospod Gros."
6,Vložen je bil 6.11. lansko leto.
30,"Kot že omenjeno, je zbor predlog tega zakona uvrstil na dnevni red 39. seje na nadaljevanju te seje, dne 16.9., in se je odločil, da ga obravnava po hitrem postopku."
22,"Zbor je s sklepom predlagal tudi Družbenopolitičnemu zboru in Zboru združenega dela, da uvrstita na dnevne rede sej zborov predlog tega zakona."
22,"Predlog zakona ste prejeli na klop, skupaj s poročilom Komisija za preobrazbo družbene in zadružne lastnine in z mnenjem Vlade Republike Slovenije."
14,"Predlog zakona je objavljen tudi v Poročevalcu št. 10, z dne 14. maja 1992."
12,Predlog zakona je bil dodeljen Družbenopolitičnemu zboru in Zboru občin dne 6.11.1991.
24,Komisija za preobrazbo družbene in zadružne lastnine je na seji dne 11.12.1991 kot matično delovno telo obravnavala navedeni predlog zakona in sprejela naslednji sklep:
22,"""Člani komisije menijo, da je model privatizacije, ki jo uvaja predlog zakona o lastninskem preoblikovanju malih podjetij primeren za privatizacijo malih podjetij."
30,V primeru nerešljive blokade sprejema sistemske zakonodaje za to področje privatizacije podjetij v republiški skupščini in je hkrati dobra osnova za izdelavo zakonodaje s področja privatizacije srednjih in velikih podjetij.
34,"V kolikor skupščina sprejme zakon o lastninskem preoblikovanju podjetij, privatizacijo oziroma lastninjenje podjetij, s katerim sistemsko uredi privatizacijo oziroma lastninjenje vseh podjetij, pa naj se postopek sprejemanja zakona o lastninskem preoblikovanju malih podjetij ustavi."""
8,Predlagatelj sedaj ne more dati posebne uvodne obrazložitve.
16,"Mislim, da smo o tem že veliko slišali ob samih razpravah o uvrstitvi na dnevni red."
5,Ali želi besedo predstavnik vlade?
6,"Prosim, gospod Kračun, minister za planiranje."
22,"Po tem, ko je bil predlog vložen, je takratna vlada zavzela odklonilno stališče z argumentom, da je potrebno problem lastninjenja reševati celovito."
32,"Sedanja vlada v sedanji sestavi tega stališča ni spreminjala in mislim, da je nesmiselno obravnavati tisti predlog, kajti problem lastnine je potrebno obravnavati celovito in to ravnokar počnemo v okviru drugih točk."
2,Hvala lepa.
7,V imenu predlagatelja je tu gospod Golija.
6,"Mislim, da mu lahko damo besedo."
9,"Ali kdo nasprotuje, namreč ker je iz drugega zbora."
6,V takem primeru se zbor odloči.
6,"Ni nasprotovanja, gospod Golija ima besedo."
4,Spoštovane poslanke in poslanci!
2,Hvala lepa.
19,"Vesel sem, da lahko v imenu predlagatelja povem nekaj besed v zvezi in s sprejemanjem zakona o mali privatizaciji."
24,"Mi smo zakon mala privatizacija lansirali že pred letom dni in pol z namenom, da bi se v tem procesu lastninjenja vsaj nekaj zgodilo."
38,"Ker smo se zavedali problema privatizacije, da je to materija zelo obsežna in da je ta velikost te družbene lastnine nepregledna in velika, smo se takrat odločili za to, da bi privatizirali najprej mala podjetja, do 200 zaposlenih."
19,"To predstavlja 5 do 6% družbenega premoženja, na en način, ki bi bil preprost in pa tudi hitro izvedljiv."
28,"Ta predlog naše privatizacije je bil tudi na vladi že nekako potrjen, seveda ga pa nikakor in nikoli nismo mogli spraviti na dnevni red v postopek v parlamentu."
24,"Dr.Bučar je leto dni zadrževal to malo privatizacijo in jo namerno ni hotel dati v proceduro, da se ja ne bi nič zgodilo."
28,"Ta mala privatizacija je kompatibilna tudi s tem zakonom, ki ga danes obravnavajo ostali zbori, pa je bila kompatibilna tudi z zakoni, ki so jih zbori obravnavali prej."
13,"Zaradi tega ne gremo v nobeno nevarnost, če ta del male privatizacije sprejmemo."
35,"Če bi ta zakon sprejeli, bi ta kolos družbene lastnine malo zmanjšali in bi pozneje bil bolj pregleden in bi se ljudje, ki bi se pozneje odločali za veliko privatizacijo, imeli stvari bolj na čistem."
47,"Če bi to malo privatizacijo sprejeli pred letom dni, bi imeli sedaj že določene izkušnje, nekaj podjetij bi se privatiziralo, nekaj podjetij bi se razdelilo na dva ali na tri manjša podjetja in tako bi ta privatizacija tekla, ne bi imeli teh problemov, kot jih imamo danes."
45,"Če pogledam ta zakon, ki ga vlada sedaj izsiljuje z vsemi sredstvi poriva naprej in poskuša, da bi bil sprejet, lahko ugotovim in sem skoraj prepričan, da je malo verjetnosti, da bo privatizacija v takem obsegu kot je sedaj in v takem predlogu tudi sprejeta."
21,"Da pa ne bi zašli zopet v neko neizhodiščno stanje, predlagam zboru, da ta del male privatizacije sprejmete in jo potrdite."
11,"Če bomo uspeli sprejeti še veliko privatizacijo, ni to nič narobe."
25,"Če pa ne, se bo pa vsaj nekaj na tem področju dogajalo in parlament, ki bo privatizacijo sprejemal po volitvah, bo imel mnogo lažje delo."
13,"Mislim, da je to znak dobre volje in pa odločenosti, da nekaj naredimo."
28,"V nasprotnem primeru se nam lahko zgodi, da tudi velike privatizacije ne bomo imeli in kadar kdo hoče s prevelikim zalogajem nekaj narediti, se mu običajno tudi zatakne."
10,"Zato predlagam poslancem, da to sprejmete v dobrobit slovenskega naroda."
7,Danes vsi govorijo in želijo privatizacijo sprejeti.
10,Jaz sem to v našem zboru in v drugih poslušal.
10,"Vprašanje je, kdo resno misli nekaj narediti na tem področju."
20,"Mi smo predlagali že velikokrat v tem parlamentu, da naj vlada z odlokom uvede moratorij nad transakcijo z družbeno lastnino."
30,"Če bi vlada pred letom dni to naredila, ali če bi ta vlada sedaj to naredila, bi bil konec divjim privatizacijam, ki imajo danes že neizmeren obseg v slovenskem prostoru."
17,"Samo meni je nerazumljivo, da vlada ne sprejme odloka na transakcijo, na prepoved transakcije z družbeno lastnino."
20,"Posledica tega bo, da se bo naslednji parlament in naslednja vlada ne vem koliko časa še ukvarjala z divjo privatizacijo."
22,"Nerazumljivo mi je, da ne moremo sprejeti male privatizacije, ki je neproblematična, kompatibilna, enostavna in taka, da jo lahko brez pomislekov sprejmemo."
15,"Mislim da tisti, ki res mislijo pomagati slovenskemu narodu, našemu gospodarstvu, bodo to tudi podprli."
2,Hvala lepa.
2,Hvala lepa.
12,"Samo trenutek, da odpremo razpravo, ker to je bila uvodna beseda predlagatelja."
6,Želi besedo poročevalec matičnega delovnega telesa?
2,Ne želi.
3,Potem začenjam razpravo.
7,Tu lahko dam najprej besedo gospodu ministru.
2,Samo replika.
10,"Predlagatelj je omenil, da naj bi vlada ta zakon potrdila."
11,"Vlada tega ni potrdila niti v prejšnji, niti v sedanji sestavi."
8,Ta koncept sploh ni kompatibilen s konceptom privatizacije.
17,"Sicer ni izključeno, da bi ob sprejemanju privatizacijske zakonodaje hkrati kakšne posebnosti uredili tudi za majhna podjetja."
10,Vendar ne na ta način kot to predvideva ta zakon.
1,Hvala.
2,Hvala lepa.
4,Besedo ima gospod Feltrin.
6,Kot član matičnega odbora moram protestirati.
15,"Verjamem, da takrat ni bil minister, ampak če že ni bil, bi vsaj prebral vse."
26,"Matični odbor in vlada so takrat rekli, zato ker je prejšnji predlog zakona bil v obravnavi, se počaka in če tisti ne bo sprejet, bomo tega."
3,To je zapisano.
10,"Prosim, ne zavajati poslancev, da se ne da tega uvrstiti."
25,"Tako kot je povedal gospod Golija, je ta zakon prav tako nek ventil, če ne bomo tega večjega, celotnega spravili skozi, lahko tega spravimo skozi."
19,"In bo ta tista osnova, tista pilotna konstrukcija tega projekta, ki ga vlečemo že dve leti skozi našo proceduro."
3,"Prosim, ne zavajati."
39,"To je bilo na komisiji in na prejšnji vladi in gospod Bučar je dobesedno rekel, če ga ne bo, to je bilo konec lanskega leta, bomo v začetku februarja to dali na dnevni red, in to še danes ni."
2,Hvala lepa.
5,Gospod Boris Jež je naslednji.
1,Spoštovani!
6,"Mislim, da smo poslanci v dilemi."
20,"Gospod Golija trdi, da je zakon kompatibilen s sedanjim zakonom o lastninjenju, gospod minister Kračun pa trdi, da ni kompatibilen."
18,"Prosil bi, da nam vsak po svoje razložita, v čem je ta kompatibilnost oziroma v čem je ni."
2,Hvala lepa.
2,Hvala lepa.
4,Želi še kdo razpravljati?
3,"Prosim, gospod Golija."
19,"Jaz bi še enkrat povedal, da ta zakon, mala privatizacija, ne ovira izvajanja zakona, ki je sedaj v proceduri."
9,Mala privatizacija je zelo enostavna in upošteva bivše lastnike.
22,"Ona upošteva pokojninski sklad, ona upošteva delavce, možnost razdelitve in del premoženja se, če ga še kaj ostane, proda na javni dražbi."
6,V nobenem oziru ni nobene ovire.
12,"Gre samo za to, ali smo dobre volje, ali hočemo ali nočemo."
2,Hvala lepa.
2,Hvala lepa.
4,Želi še kdo razpravljati?
3,Potem zaključujem razpravo.
8,"Gospod minister, lahko še kaj prispevate k razpravi?"
1,Ne?
1,Dobro.
15,"Za magnetogram povem to, da je gospod Boris Jež vztrajal, da še minister nekaj pove."
6,Gospod minister ne želi več besede.
3,Razprava je zaključena.
12,"Ker ni bilo drugačnega predloga, lahko preidemo na odločanje o predlogu zakona."
4,"Kolikor vem, amandmajev ni."
3,Poglejmo še prisotnost!
5,Prosim za mir v dvorani.
5,To je pa zelo skromno.
13,"Sedaj bi se poskušali v kratkem času zbrati, če ne, bom sejo prekinil."
17,"Je že takšna ura, da če smo se sedaj razbežali, potem je težko da bi se zbrali."
14,"Prosim, da vsi, ki veste za koga, ki je kje prisoten, da ga pokličete."
3,Največ pet minut.
10,"Ob 13.45, če zbor ne bo sklepčen, bom prekinil sejo."
13,"Prišel je predvideni čas, ko naj bi ugotovili, ali smo lahko še sklepčni."
4,"Prosim, da ugotovimo prisotnost!"
23,"Če se bo izkazalo, da smo nesklepčni, bi ugotovili, kdo je zdržal do sedaj in koga ni bilo, kot vedno ob takih priložnostih."
12,"Prosim, da vsi pritisnete na tipko, seznam imamo, da bomo lahko poklicali."
4,Ste vsi registrirali prisotnost?
3,Še kdo prihaja?
3,Še eden prihaja.
6,"Smo? 38, 39 nas je sedaj."
13,"Potem ugotovimo, kdo je prisoten, če pa še dva prideta bomo lahko nadaljevali."
2,Atelšek opravičen.
4,"Bevc, ga ni bilo."
1,Bizjak
1,Božič
1,Bukovec
1,Črnej
0,.
1,Deželak
0,.
1,Dragovan
7,"Prosim za mir, da hitro ugotovimo to."
1,Dvornik.
3,Nas je dosti?
13,"Dobro, potem še enkrat ugotovimo prisotnost, da vidimo, če nas je res dovolj!"
28,"Če nas je dovolj, bi resno delali še te dve stvari in da še kaj počistimo, to bi bil velik prispevek k temu, da lepo končamo z delom."
3,"Prosim, ugotavljamo prisotnost!"
11,Smo pred glasovanjem o predlogu zakona o lastninskem preoblikovanju malih podjetij.
9,"Ker amandmajev ni, glasujemo o predlogu zakona v celoti."
5,Gospod Starman želi obrazložiti glas.
4,Spoštovane kolegice in kolegi!
6,"Predlagam, da ta predlog zakona sprejmemo."
6,S tem začnemo postopek k privatizaciji.
30,"Obe vladi sta ugotovili, da gre za kompatibilen zakon z veliko privatizacijo in na ta način bi naš zbor pokazal, tako kot do sedaj vedno, resnost pri obravnavanju tovrstne problematike."
18,"Zlasti pa bi dal stimulacijo tistim firmam do 125 zaposlenih, ki se dejansko na ta način že lastninijo."
34,"Mislim, da bi bilo prav, da naš zbor, tako kot je vedno, tudi tokrat pokaže odločnost in zareže carski rez v ta prazen prostor, ki se že leto in pol vrti v začaranem krogu."
16,"Sedaj imamo čez 220 amandmajev na veliko privatizacijo, začnimo z malo in bomo prišli do velike."
4,Gospod Lukač želi besedo.
2,Hvala lepa.
29,"Naša stranka je že takrat, ko smo to uvrščali na dnevni red, naštela vrsto razlogov, zakaj bi pristopili takoj k taki privatizaciji, kot je bila predlagana v tem zakonu."
7,"Zato predlagamo, da se ta zakon sprejme."
10,Razlogov pa se verjetno ne boste spomnili in jih preberite.
1,Hvala.
3,Prehajamo na glasovanje.
6,Gospod Zakonjšek želi še obrazložiti glas.
5,Prosim za mir v dvorani.
2,Spoštovani poslanci!
19,"Ko je gospod Gros predložil in vložil ta zakon sem rekel, če ne bo zakona o lastninjenju sem za."
8,Vendar mi imamo v proceduri zakon o lastninjenju.
12,"Lepo vas prosim, ali se mi sprenevedamo, ali ne vemo kaj delamo."
14,"V proceduri je en zakon, sprejemamo pa drugi, ki ni kompatibilen s tem zakonom."
5,"Dobro, potem se pa dogovorimo."
3,Proceduralno vprašanje je.
10,"Razpravljali smo, imamo amandmaje in vse skupaj okoli lastninskega zakona."
26,"Sedaj dajemo na dnevni red drug zakon, ki nima s tem oziroma, ki ni da ni v njegovi konsistenci, je pa samostojen glede na drug zakon."
6,"Predlagam, da o tem ne glasujemo."
6,"Opozarjam, ne opozarjam, da delamo nekonsistentno."
11,"Ne vemo, kaj delamo na levi in kaj na desni strani."
2,Hvala lepa.
2,Hvala lepa.
10,"Še gospod Boris Jež želi obrazložiti glas, pa gospod Dragovan."
56,"Izredno spoštujem kolego Jožeta Zakonjška, toda moram ugotoviti, da mi tudi on ni dal odgovora, zakaj ta zakon ni kompatibilen s tistim zakonom o lastninjenju, ki naj bi ga sprejeli in ima 112 amandmajev oziroma brez ciganke in kofeta se popolnoma nič ne ve, v kakšni obliki in kateri amandmaji bodo sprejeti in kateri ne bodo."
12,"Nič ne insinuiram, samo prosim odgovor na trditev, da zakon ni kompatibilen."
2,Hvala lepa.
2,Hvala lepa.
4,Gospod Dragovan je naslednji.
5,"Se oproščam, glasoval bom za."
4,Gospod Dragovan se odpoveduje.
6,Gospod Šonc se je še javil.
1,Hvala.
14,"Moram vam povedati, da smo vladna stranka in da bom glasoval za ta zakon."
28,"Izrazito sem se zavzemal že takrat, ko smo prvič glasovali o zakonu o privatizaciji ravno iz razloga, ker sem menil, da zakon moramo sprejeti, čeprav ga kasneje dopolnjujemo."
21,"Ne pa sedaj, ko se že dve leti, enkrat politiki, enkrat znanstveniki, enkrat strokovnjaki okoli zakona, sedaj so začeli še sindikati."
16,"Glasujmo za zakon iz tistega razloga, kot je rekel gospod Starman, da se vsaj nekaj premakne."
2,Hvala lepa.
2,Gospod Mlaker.
4,Spoštovani predsednik in poslanci!
4,Govorim v svojem imenu.
8,"Glasoval bom za zakon, predvsem iz naslednjega razloga."
38,"Niti gospod minister niti predstavniki Drnovškove stranke, to je LDS stranke v našem zboru, ki pravijo, da zakon ni kompatibilen s tem splošnim zakonom o lastninjenju, niso znali pojasniti,v čem ni kompatibilen, torej nas vlečejo za nos."
28,"Da nas vlečejo za nos drži tudi to, da je ravno predstavnik LDS stranke, to je Drnovškove stranke, vložil 12 strani amandmajev na ta splošni zakon o lastninjenju."
12,"Torej, vas prosim, nehajte nas poslance imeti za norca in tudi Slovence."
11,Vi ne mislite resno in samo zavlačujete s to lastninsko zakonodajo.
4,Zato bom glasoval za.
2,Hvala lepa.
2,Hvala lepa.
3,Gospod Zakonjšek replika.
13,"Kot po navadi opozarjam, popraviti navedbo ali opozoriti na napako ima vsak pravico."
2,Samo to.
5,Glede tega vlečenja za nos.
35,"Jaz sem vam rekel, da sem, ko je bil zakon vložen, povedal in tudi gospodu Grosu, žal ga danes ni tukaj, da če lastninjenje ne bo šlo naprej, da je to ena od poti, začetek."
21,"Sedaj imamo zakon o lastninjenju v globalu tu in moram reči, verjetno je težko govoriti kaj je kompatibilno in kaj ne."
11,"Vse to, kar ta zakon implicira, je vgrajeno v globalni zakon."
8,Sedaj vas jaz vlečem za nos kot pravite.
4,"Prosim, mir v dvorani."
13,"En zakon, ki pokriva celoten spekter lastninjenja družbene lastninjenja družbene lastnine je tu."
4,O tem smo razpravljali.
11,"Vi pravite, da je potrebno še poseben zakon o malih podjetjih."
4,"Ne vem, nisem prepričan."
2,Hvala lepa.
2,Hvala lepa.
3,Lahko torej glasujemo.
10,Kdor je za predlog zakona o lastninskem preoblikovanju malih podjetij?
3,Je kdo proti?
4,Se je kdo vzdržal?
11,"Ugotavljam, da je predlog zakona o lastninskem preoblikovanju malih podjetij sprejet."
9,"Sedaj imamo še eno točko, problematika slovenskega izvoznega gospodarstva."
5,Še na nekaj bi opozoril.
23,"Vlada je predložila poseben odlok o uporabi sredstev rezerve Republike Slovenije in predlaga, da ga zbori uvrstijo že na dnevni red te seje."
7,Ta predlog odloka boste v kratkem dobili.
12,Potem bi pa lahko se odločali o eventualni uvrstitvi na dnevni red.
21,"Gre pa očitno za zadevo, ki je v zvezi z informacijo in predlogom za zagotovitev finančnih sredstev za oskrbo začasnih beguncev."
11,"Se pravi s točko, ki je nismo uvrstili na dnevni red."
7,Sedaj bi torej šli na to 16.
7,TOČKO DNEVNEGA REDA - PROBLEMATIKA SLOVENSKEGA IZVOZNEGA GOSPODARSTVA.
11,"Tudi to je zadeva, ki se nam je že zelo zavlekla."
21,"Gradivo, ki ga je pripravila vlada, ste prejeli na seji dne 17. junija, objavljeno pa je tudi v Poročevalcu št. 12."
22,V isti številki Poročevalca sta objavljeni tudi zasnova ekonomske politike in ocena gospodarskega in socialnega razvoja Slovenije v letih 1991 in 1992.
25,"Naj vas še obvestim, da smo v skladu z zahtevami poslancev, na seji 17. junija k tej točki dnevnega reda povabili tudi predstavnike Banke Slovenije."
4,Želi besedo predstavnik vlade.
9,"Prosim, gospa Nives Marinček iz Ministrstva za zunanje zadeve."
4,"Spoštovane poslanke, spoštovani poslanci!"
20,"Družbenopolitični zbor Skupščine Republike Slovenije je dne 12.6. zadolžil Vlado Republike Slovenije, da pripravi gradivo o problematiki slovenskega izvoznega gospodarstva."
12,Ta ga je pripravila ter že 15. junija posredovala v obravnavo skupščini.
2,Gradivo imate.
62,"Glede na to, da je od priprave gradiva pa do sedaj preteklo že nekaj mesecev, ter da so se v tem času nekatere stvari že realizirale, nekatere pa so v toku, bi želela izpostaviti naslednje: Vlada Republike Slovenije je sprejela ter vam posredovala v obravnavo zasnove ekonomske politike, ki vsebujejo usmeritve in predloge za nujno izboljšanje gospodarskih razmer, torej tudi izvoznega gospodarstva."
23,"Podlaga za to je bila obširna analiza gospodarskih razmer, ki je prikazana v tako imenovani majski analizi Zavoda za makro-ekonomske analize in razvoj."
47,"V juniju mesecu, mislim, da je vlada sprejela v gradivu navedene ukrepe, s katerimi naj bi sprostila ter pocenila uvoz, kot na primer liberalizacijo uvoza ter znižanje carin in drugih necarinskih uvoznih dajatev za uvoz blaga, surovin, reprodukcijskega materiala ter opreme, pomembnega za ohranitev ter razširitev proizvodnje."
16,S temi ukrepi naj bi v gospodarstvu omogočili večji in cenejši uvoz blaga potrebnega za proizvodnjo.
29,Na podlagi podatkov Zavoda za statistiko beležimo v Republiki Sloveniji bistveno povečanje uvoza blaga v zadnjem času ter s tem zmanjšanje relativno visokega suficita v menjavi s konvertibilnimi trgi.
21,"Suficit blagovne menjave je po sedmih mesecih letos znašal 122,5 milijonov dolarjev, medtem ko je konec maja znašal 247 milijonov dolarjev."
10,Skupne devizne rezerve Republike Slovenije so presegale 1 milijardo dolarjev.
10,Tečaj se je v zadnjih mesecih povečal za skoraj 15%.
17,Zaradi znižanja inflacije se je bistveno znižal veliki R - v pol drugem mesecu za več kot 300%.
11,Uvedena je možnost dajanja posojil najboljšim komitentom po ugodnejših obrestnih merah.
24,"To je 12% z republiškim jamstvom, tako da se je tudi mali r bistveno zmanjšal, kar vse nedvomno prispeva k izboljšanju položaja izvoznega gospodarstva."
28,"Osnovni cilj vlade je stabilizirati makro-ekonomske pogoje na ravni, ki bodo dobrim podjetjem povečali konkurenčnost na tujem trgu in jim zmanjševali stroške na enoto njihovega financiranja oziroma proizvoda."
8,Prav tako vlada že izvaja proces prestrukturiranja gospodarstva.
33,"V tej funkciji kot tudi v funkciji celotnega izvajanja ukrepov ekonomske politike so vladni projekti prestrukturiranja oziroma sanacija bank, sanacija podjetij in privatizacija, prenova podjetij, prestrukturiranje javnega sektorja, gospodarska infrastruktura, socialni programi itd."
13,Domači institucionalni pogoji za opravljanje zunanje trgovine so bistveni pogoj za povečanje izvoza.
40,"To še posebej velja v naših razmerah, ko se je z osamosvojitvijo domači trg bistveno skrčil in je večina trgovine postala zunanja trgovina oziroma ko je ali pa mora biti praktično sleherna proizvodnja več ali manj tudi proizvodnja za izvoz."
13,Pri vzpostavljanju domačih institucionalnih pogojev vlada nadaljuje z že pričetimi aktivnostmi prejšnje vlade.
24,Gre za čim prejšnjo uveljavitev enakih zakonodajno-pravnih okvirov za opravljanje zunanje trgovine kot že obstajajo v Evropski skupnosti ali vsaj prilagoditev v smislu kompatibilnosti.
27,"V ta okvir sodijo tudi predlog zakona o varstvu konkurence ter predlog zakona o zunanjetrgovinskem poslovanju, ki sta v postopku obravnave in sprejemanja v Skupščini Republike Slovenije."
5,"Upamo, da bodo čimprej sprejeti."
12,Saj bi to prispevalo seveda k poenostavljanju ter do deregulaciji zunanjetrgovinskega poslovanja.
9,"Opredeljevali pa bi tudi osnove za ureditev ""antidumpinških"" ukrepov."
27,"V pripravi so tudi drugi zakoni oziroma pravni predpisi, ki so potrebni za uveljavitev zakonodajno-pravnih okvirov, ki jih poznajo gospodarstva razvitih sosednjih držav, predvsem držav Evropske skupnosti."
23,"Skupščina je že sprejela zakon o zavarovanju in financiranju izvoza Slovenije, narejenih je bilo tudi nekaj pomembnih korakov v smeri njegove dejanske uveljavitve."
23,Pogodba o ustanovitvi družbe za zavarovanje in financiranje izvoza je že bila podpisana in sprejet je bil že tudi akt oziroma ustanovni akt.
20,"Družba je že ustanovljena, aktivnosti tečejo v smeri priprav z ustanovno skupščino oziroma skupščina je že bila in je sprejeta."
19,"Poleg tega pa so potrebne za začetek dejanskega funkcioniranja družbe tudi še nadaljnje aktivnosti, ki pa so v teku."
18,"Izvozna banka, ustanovitev izvozne banke bo tudi prispevala k intenzivnejšemu ter lažjemu vključevanju slovenskega gospodarstva v mednarodno delitev."
27,"Tečejo tudi aktivnosti za ohranitev prodaj in nakupov na razvitih svetovnih trgih, kot tudi bistveno spremenjenih trgih vzhodnoevropskih držav ter držav, ki nastajajo na teritoriju nekdanje SFRJ."
23,"Kot ste obveščeni, je Republika Slovenija že opravila prvi krog pogajanj z Evropsko skupnostjo o kooperacijskem sporazumu med Republiko Slovenijo ter Evropsko skupnostjo."
31,"Aktivnosti se nadaljujejo z namenom, da čimprej pride do uskladitve ter do podpisa tega sporazuma, ki je nedvomno pomemben za stabilne pogoje poslovanja Slovenije z Evropsko skupnostjo že v naslednjem letu."
18,Ta sporazum bi tudi pomenil institucionalno podlago za vzpostavljanje tudi višjih oblik gospodarskega sodelovanja z državami Evropske skupnosti.
54,"Dosedanje aktivnosti Republike Slovenije so se pokazale tudi v nedavnih ukrepih Evropske skupnosti, ki so izvzeli Republiko Slovenijo iz dvojne kontrole izvozno uvoznih tokov med državami Evropske skupnosti ter državami na ozemlju bivše SFRJ in se nanaša na izvajanje resolucije Varnostnega sveta OZN št. 757 oziroma na izvajanje embarga proti Srbiji in Črni gori."
37,"V kratkem naj bi prišlo do prvega zasedanja mešanega komiteja med državami članicami EFTE ter Republiko Slovenijo in to v Ljubljani, kot nadaljevanje izvajanja deklaracije o sodelovanju, ki jo je podpisala Slovenija meseca maja letos v Reykjaviku."
15,"Tečejo aktivnosti tudi za razširitev menjave z državami tako imenovane trojke: ČSFR, Poljsko ter Madžarsko."
26,"Z vsemi državami sveta, tudi z ZDA, pa smo uspeli vzpostaviti preferencialni režim za izvoz slovenskega blaga, razen z Japonsko, kjer pa to poskušamo še doseči."
32,"V kratkem uvodu sem vam navedla nekatere aktivnosti, ki so namenjene izboljšanju položaja izvoznikov, vendar pa gre le za del aktivnosti, ki so širše zajete v kontekstu zasnov ekonomske politike Republike Slovenije."
2,Hvala lepa.
2,Hvala lepa.
9,Navedeno problematiko je obravnaval Odbor za splošno gospodarske zadeve.
7,Njegovo poročilo ste prejeli na seji 17.6.1992.
4,Želi besedo poročevalec odbora?
2,Pričenjam razpravo.
3,Kdo želi besedo?
3,Razprava je zaključena.
24,"Sedaj od vseh možnih načinov zaključevanja te točke, je nekako še edino kar imamo v rokah to,kar je pravzaprav povedal ta matični odbor."
50,"Približno takole se glasijo njegove ugotovitve, ki bi jih lahko tudi mi sprejeli kot zaključno ugotovitev oziroma sklep te točke: ""Odbor ugotavlja, da je posebno v letošnjem letu položaj neto izvoznikov postal izrazito neugoden kot posledica sklopa težav, v katerih se je znašlo slovensko gospodarstvo ter zagotavljanja stabilnosti domače valute."
13,Zato so nujni hitri in odločni ukrepi vlade v sodelovanju z Banko Slovenije.
40,"Ukrepe na makro nivoju, kot jih predlaga vlada v zasnovah ekonomske politike odbor podpira, pri čemer je mnenja, da je v najkrajšem času treba zagotoviti izvoznikom takšne pogoje za gospodarjenje, kot jih imajo podjetja v svetu, kamor izvažajo slovenska podjetja."""
8,"To je pravzaprav edino, kar imamo v rokah."
36,"Zveni, to je moje čisto osebno mnenje, dokaj prazno, v nekem smislu tudi že malce zastarelo, saj se je med tem tečaj tolarja bistveno spremenil, če ne pristajamo, da smo spet v kakšnih zelo inflacijskih časih."
4,Ampak to je to.
3,Dajem v premislek.
9,Želi o tako predlaganem sklepu te točke kdo razpravljati?
9,Potem bi pač prišli na glasovanje o tej zadevi.
5,Bomo sedaj morali pogledati prisotnost.
2,Ugotavljamo prisotnost.
6,"Prosim, da vsi pritisnete na tipko."
1,Smo.
2,Nekateri prihajajo.
4,Še dva sta prišla.
6,"To je 38, manjkajo še trije."
15,"Lahko gre kdo pogledati, če se da, da hitro pridejo, da bi še tole zaključili."
4,Poglejmo kakšna je prisotnost.
1,Dobro.
5,Smo vsi pritisnili na tipko.
4,Dobro še eden pride.
10,"Samo moment, čisto konkretno ime vemo, kdo naj bi prišel."
5,Baje je še dosti rezerv.
11,O tem predlogu sklepa bi glasovali oziroma bolj ugotovitev kot sklepa.
13,"Potem pa mislim, da smo naredili, kar je bilo za danes treba narediti."
1,Dobro.
4,Še enkrat ugotavljamo prisotnost.
1,Smo.
2,Kako to?
6,"Prosim, da pritisnemo vsi za prisotnost."
1,Prisotnost!
1,Smo?
41,"Torej, glasujemo o tem, o ugotovitvah in sklepih, recimo temu tako: Zbor ugotavlja, da je posebno v letošnjem letu položaj neto izvoznikov postal izrazito neugoden kot posledica sklopov težav, v katerih se je znašlo slovensko gospodarstvo ter zagotavljanja stabilnosti domače valute."
13,Zato so nujni hitri in odločni ukrepi vlade v sodelovanju z Banko Slovenije.
40,"Ukrepe na makro nivoju, kot jih predlaga vlada v zasnovah ekonomske politike, odbor podpira, pri čemer je mnenja, da je v najkrajšem času treba zagotoviti izvoznikom takšne pogoje za gospodarjenje, kot jih imajo podjetja v svetu, kamor izvažajo slovenska podjetja."
3,O tem glasujemo.
18,"Če bo to izglasovano, s tem zaključimo to točko, če ne to točko zaključimo brez kakršnega koli zaključka."
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je z večino glasov tak predlog, ugotovitev in sklepa sprejet."
13,"S tem smo izčrpali tisto, kar je bilo še preostalega z 39. seje."
13,Seveda glede tako imenovane male privatizacije še nikakor ne moremo govoriti o usklajenosti.
19,"Vendar pa točke dnevnega reda tiste seje smo izčrpali, prav tako tisto, kar nam je preostalo iz 42. seje."
17,"Z 43. seje imamo še sklepanje o interpelaciji, vendar pa delovna skupina predloga sklepa še ni predložila."
11,"Tako da smo torej zaključili tisto, kar se je zaključiti dalo."
29,"Kajti s tekoče 49. seje smo obravnavali vse, kar se je dalo tako rekoč, se pravi vse razen tistega, za kar smo že prej rekli, da obravnavamo naslednji teden."
12,"In razen tistega, kar smo prekinili ali namerno preložili na kasnejši čas."
9,"Tako da mislim, da smo opravili kar precejšnje delo."
9,In zato kar zadovoljen prekinjam sejo do prihodnjega tedna.
23,"Prosim za zanesljivo udeležbo tudi drugi teden, ker imamo še kar precej in vas hkrati prosim, da si rezervirate čas tudi za 11.11.1992."
23,"Tako bi poskušali opraviti še nekatere pomembne zadeve, tisto kar je na dnevnem redu in to kar smo danes prestavili na tisto sejo."
8,Hvala lepa za udeležbo in sodelovanje in nasvidenje.
