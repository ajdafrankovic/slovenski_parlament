8,Pričenjam 40. sejo Zbora občin Skupščine Republike Slovenije.
12,"Ker je predsednik zbora zaradi službenih obveznosti odsoten, bom sejo vodil jaz."
16,"Za današnjo sejo zbora so se opravičili: Ivan Bizjak, Marcel Štefančič, Alojz Metelko in Tomaž Pavšič."
9,Po podatkih službe je na seji prisotnih 42 poslancev.
11,Tako je zbor sklepčen in lahko pravno veljavno razpravlja in sklepa.
7,Predlog dnevnega reda ste prejeli s sklicem.
44,"Naknadno, s pošiljko 18.6.1992 ste prejeli predlog zakona o jamstvu Republike Slovenije Ljubljanski banki d.d. za njene obveznosti pri najemu kreditov za ekološke in energetske projekte, ki ga je predložila skupina poslancev vseh treh zborov Skupščine Republike Slovenije; iz Zbora občin poslanec Peter Jamnikar."
23,"Poslanci so sicer predlagali, da zbori obravnavajo ta zakon že na sejah dne 17.6.1992, vendar pa predlog ni bil aktiviran na vseh zborih."
28,"Zato predlagam, da zbor danes odloči o predlogu, da se razširi dnevni red 40. seje zbora z obravnavo navedenega predloga zakona in da se obravnava po hitrem postopku."
25,"Naj vas opozorim, da Vlada Republike Slovenije tega zakona ni podprla, pač pa je predložila svoj predlog zakona, ki se delno razlikuje od tega zakona."
27,"Po dogovoru v vodstvu Skupščine Republike Slovenije naj zbori najprej odločijo o predlogu zakona, ki so ga predložili poslanci vseh treh zborov in katerega ste tudi prejeli."
6,"Želi besedo predstavnik predlagatelja, gospod Jamnikar?"
1,Prosim.
2,Hvala lepa.
11,Glede uvrstitve tega zakona oziroma tega predloga zakona na dnevni red.
14,"Najbrž se še spominjate tega problema, ko smo sprejemali zakon o proračunu Republike Slovenije."
23,"Takrat je bilo rečeno, da je potrebno pripraviti poseben zakon o jamstvu Republike Slovenije za najem kreditov za posebne ekološke in energetske projekte."
19,"Sedaj je ta predlog zakona pred nami in gre za sanacijo Termoelektrarne Šoštanj, za kogeneracije in za Hidroelektrarno Vrhovo."
30,"Ker je ta zakon izredno pomemben, ne samo s stališča ekologije, ampak tudi s splošno gospodarskega, narodnega stališča, vas prosim za podporo pri uvrstitvi tega predloga zakona na dnevni red."
2,Hvala lepa.
2,Hvala lepa.
6,Želi predstavnik Vlade Republike Slovenije besedo?
20,Želi o predlogu za razširitev dnevnega reda z navedenim predlogom zakona in za njegovo obravnavo po hitrem postopku kdo razpravljati?
31,"Ker ne želi nihče več razpravljati, zaključujem razpravo in dajem na glasovanje predlog za razširitev dnevnega reda z navedenim predlogom za razširitev dnevnega reda in za njegovo obravnavo po hitrem postopku."
4,"Prosim, da ugotovimo prisotnost!"
6,Kdo je za razširitev dnevnega reda?
3,Je kdo proti?
4,Se je kdo vzdržal?
26,"Ugotavljam, da je z večino glasov predlog za razširitev dnevnega reda z navedenim predlogom zakona in za njegovo obravnavo po hitrem postopku z večino glasov sprejet."
21,Vlada Republike Slovenije je predložila predlog zakona o ratifikaciji sporazuma med Vlado Republike Slovenije in Vlado Kraljevine Norveške o ukinitvi vizumov.
24,"Glede na to, da sporazum začne veljati 1. julija 1992, vlada predlaga, da ga zbori Skupščine Republike Slovenije obravnavajo in sprejmejo na današnji seji."
7,Predlog zakona ste prejeli z zadnjo pošiljko.
21,"Imamo pa tu v rezervi tudi nekaj izvodov, če bi kdo želel videti oziroma mu ta predlog še ni bil vročen."
19,"Ker gre za zelo enostavno in formalno zadevo, predlagam, da s tem predlogom zakona razširimo dnevni red 40. seje."
4,Želi besedo predstavnik vlade?
14,Želi o predlogu vlade za razširitev dnevnega reda z navedenim predlogom zakona kdo razpravljati?
26,"Ker ne želi nihče več razpravljati oziroma sploh ne razpravljati, zaključujem razpravo in dajem na glasovanje predlog vlade za razširitev dnevnega reda z navedenim predlogom zakona."
3,Prisotnost smo ugotovili.
5,Kdo je za predlog vlade?
3,Je kdo proti?
4,Se je kdo vzdržal?
17,"Ugotavljam, da je predlog vlade za razširitev dnevnega reda z navedenim predlogom zakona z večino glasov sprejet."
14,V zvezi z dnevnim redom imamo več predlogov predlagateljev glede postopkov obravnave posameznih aktov.
37,"Skupina poslancev, ki je predložila predlog zakona o spremembi in dopolnitvi zakona o bankah in hranilnicah, v Zboru občin poslanca dr. Ivan Vivod in Tomaž Pavšič, predlaga, da zbor ta akt obravnava in sprejme po hitrem postopku."
41,"Vlada Republike Slovenije v svojem mnenju, prejeli ste ga na klop, navaja, da ne nasprotuje predloženemu zakonu, hkrati pa opozarja, da je že v pripravi nov zakon o hranilnicah, ki bo predvidoma predložen v razpravo v ustrezne organe oktobra 1992. leta."
4,Želi besedo predstavnik predlagateljev?
6,Želi besedo predstavnik Vlade Republike Slovenije?
12,Želi o predlogu za obravnavo navedenega akta po hitrem postopku kdo razpravljati?
19,"Ker ne želi nihče razpravljati, zaključujem razpravo in dajem na glasovanje predlog za obravnavo navedenega akta po hitrem postopku."
5,Kdo je za ta predlog?
3,Je kdo proti?
4,Se je kdo vzdržal?
15,"Ugotavljam, da je predlog za obravnavo navedenega zakona po hitrem postopku z večino glasov sprejet."
47,"Odbor za kreditno monetarni sistem in politiko, ki je predložil predlog za izdajo zakona o spremembah zakona o denarni enoti Republike Slovenije s predlogom zakona, predlaga, da zbor navedeni zakon obravnava po skrajšanem postopku, to je, da hkrati s predlogom za izdajo zakona obravnava tudi predlog zakona."
8,Vlada Republike Slovenije se s predloženim zakonom strinja.
11,Želi besedo predstavnik predlagatelja Odbora za kreditno monetarni sistem in politiko?
13,Želi o predlogu odbora za obravnavo navedenega akta po skrajšanem postopku kdo razpravljati?
21,Zaključujem razpravo in dajem na glasovanje predlog Odbora za kreditno monetarni sistem in politiko za obravnavo navedenega akta po skrajšanem postopku.
4,Kdo je za predlog?
3,Je kdo proti?
4,Se je kdo vzdržal?
16,"Ugotavljam, da je predlog odbora za obravnavo navedenega akta po skrajšanem postopku z večino glasov sprejet."
50,"Skupina poslancev iz vseh treh zborov Skupščine Republike Slovenije, ki je predložila predlog za izdajo zakona o spremembi in dopolnitvi zakona o dohodnini z osnutkom zakona, v Zboru občin poslanca Ervin Anton Schwarzbartl in Janko Deželak, predlaga, da se pri obravnavi tega zakona združita prva in druga faza zakonodajnega postopka."
27,"Naj opozorim, da Vlada Republike Slovenije - prejeli ste pisno mnenje prejšnje vlade - ne podpira predlagane spremembe, ker meni, da gre za parcialno in neusklajeno reševanje navedene problematike."
30,"Tudi Odbor za proračun in javne finance kot matično delovno telo je podprl mnenje vlade in meni, da je navedeno problematiko potrebno primerno reševati z ukrepi na področju družinske politike."
4,Želi besedo predstavnik predlagatelja?
4,Želi besedo predstavnik vlade?
17,Želi o predlogu za združitev prve in druge faze zakonodajnega postopka pri obravnavi navedenega akta kdo razpravljati?
4,"Prosim, gospod Marjan Dvornik."
5,"Gospe in gospodje, lep pozdrav."
16,"Ker ni predlagateljev danes v dvorani, bi želel dati pojasnilo v zvezi s tem osnutkom zakona."
37,"V najavi je bilo rečeno, da je komisija izdala mnenje, vendar je treba povedati, da ta komisija pri svojem delu ni bila sklepčna in tako mnenje ne more imeti iste teže kot ga sicer imajo skupščinske komisije."
1,Drugič.
25,"Priloženo imamo mnenje prejšnje vlade in ne poznamo stališč sedanje vlade, zato bi bilo pomembno, preden odločamo o tem, da dobimo tudi mnenje sedanje vlade."
32,"Zato predlagam, da to točko obravnavamo na prvi seji po parlamentarnih počitnicah in v tem času naj skupščinske komisije, ki so zadolžene za to problematiko, in vlada, pripravijo veljavna stališča in mnenja."
15,"Slišali ste predlog, da se ta predlog odloži na eno od prihodnjih sej po počitnicah."
5,Želi kdo o tem razpravljati?
29,"Zaključujem razpravo in dajem na glasovanje predlog gospoda Marjana Dvornika, da se ta točka ne uvrsti danes na dnevni red in da se uvrsti na prvi seji po počitnicah."
15,"Njegov namen je v tem, da se v tem času pripravi mnenje Vlade Republike Slovenije."
9,"To je povedal, ker mi nimamo mnenja te vlade."
0,...
0,...
5,Jaz imam samo eno vprašanje.
13,"Torej pomeni, da sedaj že glasujemo, da potem sprejmemo na dnevni red ali..."
10,"Da danes odložimo, da danes ne bo na dnevnem redu."
31,"Je pa napotilo, da je to na dnevnem redu prve seje po parlamentarnih počitnicah, ampak takrat bo zbor o tem odločal, gospod Atelšek, absolutno, tako kot danes; danes odločamo o tem."
7,Kdo je za predlog gospoda Marjana Dvornika?
3,Je kdo proti?
4,Se je kdo vzdržal?
18,"Ugotavljam, da je z večino glasov predlog gospoda Dvornika sprejet in ta predlog danes ni na dnevnem redu."
3,"Prosim, gospod Jamnik."
9,Jaz bi mogoče nekaj predlagal v zvezi s tem.
29,"Mi sedaj odlagamo v bistvu eno točko, ki bi morala biti že zdavnaj rešena po moji oceni in sedaj smo preložili za dva meseca ali mogoče celo nekoliko več."
6,"Vem, vem, bi samo nekaj predlagal."
66,"Jaz predlagam, glede na to, da se bojim, da bomo v jeseni dobili razlago te vlade, da je to parcialno reševanje in da iz tega ne bo nič in bo sigurno negativno mnenje, ker drugega ne pričakujem, predlagam, da do jeseni do prvega zasedanja po počitnicah, pripravijo vse komisije in tudi vlada kompletno družinsko politiko, ker če ne, bomo takrat v istem položaju kot smo danes."
19,"Narejenega ne bo nič in bomo vse skupaj zopet preložili do novega leta oziroma po volitvah, bomo rekli takrat."
20,"Gospod Jamnik, mi smo se o tem že odločili, vi pa predlagate dodatni sklep, s katerim nalagamo Vladi Republike Slovenije..."
24,"...in vsem komisijam, ki morajo obravnavati, torej vsem skupščinskim telesom, da predloži celovito družinsko politiko, tako kot se je tudi prejšnja vlada, sicer sklicuje..."
5,...to je ureditev družinske politike.
3,"Prosim, gospod Zakonjšek."
22,"Rad bi opozoril, gospod podpredsednik, da je v postopku zakon o družinskih prejemkih, v katerega je vključena tudi ta problematika otroških dodatkov."
41,"Mislim, da nek poseben sklep glede tega kompleksa vprašanj ne bi bil potreben, ker mi smo sprejeli osnutek tega zakona, vlada bo, predpostavljam, jeseni najbrž predložila predlog in takrat je tudi potem priložnost, da se o vseh teh vprašanjih širše pogovorimo."
8,Je pa to vsebina v bistvu tega sklepa.
26,"Hočem povedati, da stvar je že v postopku in če tak sklep ne bi pomenil na nek način samo nepotrebno zaviranje postopka, ki je v toku."
34,"Gospod Jamnik, sedaj je zadeva glede predloga gospoda Zakonjška v tem, da je zakon že v postopku, da pa eventualno, če bi predlog gospoda Jamnika upoštevali v tem, da naj delovna telesa do tu..."
3,"Prosim, gospod Jamnik."
11,"Torej, jaz mislim, da ta zakon ne rešuje celovito družinske politike."
23,"To je samo v bistvu zakon, ki v glavnem rešuje otroški dodatek in mislim, da ni tako širok, da bi vse skupaj reševal."
38,"Namreč že tam, ko smo se pogovarjali - edino pri tem zakonu o dohodnini, smo rekli, da bomo enkrat govorili o celoviti družinski politiki in smo ugotovili tudi pri tem zakonu, da ta tudi ne ureja celovite družinske politike."
5,Zato bi morali ta zakon...
14,"Vi dajete predlog, da se izjavimo o predlogu sklepa, ki ste ga vi predložili."
4,Želi še kdo razpravljati?
19,"Zato, ker smatram, da ni to samo ta zakon, kot vi pravite, ampak da je še kaj drugega poleg."
4,"Prosim, gospod minister Protner."
19,"Dovolite mi, da mogoče, ker gremo hitro naprej, poskušam nekatere stvari razložiti, da se ne bi po nepotrebnem zapletali."
22,"Mnenja nova vlada ni dala o tem zaradi tega, ker je njeno mnenje identično s tem, kar je bilo od prejšnje vlade."
51,"V naslednjem tednu bo na programu vlade obravnava celotne družinske politike in seveda v tej zvezi mislim, da ni potrebno tega sklepa posebej dodatno dati na dnevni red oziroma v sklepanje zaradi tega, ker na prvi seji po parlamentarnih počitnicah, kot smo sklenili, bomo lahko razpravljali in sklepali o tem zakonu."
1,Hvala.
3,"Prosim, gospod Jamnik."
22,"Jaz ne vem, zakaj tako nasprotujemo enemu takšnemu preprostemu sklepu, ki, bom rekel, nekoliko formalno zavezuje vlado, da končno tukaj nekaj naredi."
18,"Osnutek zakona o družinskih prejemkih je v postopku, če se jaz ne motim, že več kot polovico leta."
43,"Ne vem točno datuma, ampak mogoče mi bo lahko kolegica pomagala, kdaj smo že osnutek obravnavali, vendar to je že tako dolgo, da smatram, da je nekaj narobe in da iz nekaterih razlogov ta stvar stoji, ali zaradi časa ali nekaterih drugih stvari."
23,"Torej, jaz še enkrat predlagam, da ta sklep sprejmemo, ker se jaz bojim, da bomo septembra še za pol leta odložili to problematiko."
19,"Če ne drugega, se bomo pa septembra o tem začeli vsaj pogovarjati, ker to ne bo tako hitro sprejeto."
39,"Zato jaz še enkrat predlagam, da sprejmemo poseben sklep, da vlado zavežemo, da do prvega zasedanja v mesecu septembru, torej po parlamentarnih počitnicah, pripravi zakon o družinskih dajatvah in drugo družinsko politiko, ki jo mora vlada do takrat pripraviti."
25,"Mislim, da to ni tako hudo, saj če se to že dela, je to zgolj formalna zadeva in jaz mislim, da nobenega nič ne obremenjuje."
6,"Ne vem, zakaj bi temu nasprotovali."
1,Hvala.
1,Hvala.
4,Želi še kdo razpravljati?
1,Prosim.
4,Jaz podpiram gospoda Jamnika.
20,"Smatram, da je družinska politika temeljni akt na katerega se potem navezujejo vsi ostali zakona in zato ta sklep podpiram."
2,Hvala lepa.
3,Lahko zaključimo razpravo.
6,Kdo je za predlog gospoda Jamnika?
3,Je kdo proti?
4,Se je kdo vzdržal?
12,"Ugotavljam, da je predlog dodatnega sklepa gospoda Jamnika sprejet z večino glasov."
34,"Skupina poslancev, ki je predložila predlog za izdajo zakona o obrestni meri z osnutkom zakona, v Zboru občin gospod Franci Feltrin, predlaga, da se pri obravnavi akta združita prva in druga faza zakonodajnega postopka."
23,"Naj opozorim, da Vlada Republike Slovenije ne podpira predloženega zakona in meni, da je povsem nesprejemljiv, ker bi pomenil administrativno določitev pogojev poslovanja."
23,Tudi Odbor za kreditno-monetarni sistem in politiko kot matično delovno telo ne podpira predloga za izdajo zakona o obrestni meri z osnutkom zakona.
4,Želi besedo predstavnik predlagateljev?
2,Gospod Feltrin.
4,"Spoštovane kolegice, spoštovani kolegi!"
20,"Zelo me čudi, da po tolikih mesecih vlada samo govori, da je ta zakon nekam nesmiseln in ga ne podpira."
12,"Saj ni rečeno, da je ta zakon dober, zakaj ne da novega?"
7,"Vemo pa, da je problem v bankah."
8,Največji problem za našo industrijo in za nas.
5,Tega se pa ne loti.
10,"Zato bom jaz in prosim vas, da podprete ta zakon."
15,"Naj vlada pride z amandmaji in naj pove, kaj jim v tem zakonu ni všeč."
11,"Mi tudi vemo, kaj v tem zakonu kaj komu ni všeč."
15,"Samo radi bi videli, da bi se tisti oglasil, ki smo mu nastopili na prste."
1,Hvala.
2,Hvala lepa.
6,Želi besedo predstavnik vlade Republike Slovenije?
17,Želi o predlogu za združitev prve in druge faze zakonodajnega postopka pri obravnavi navedenega akta kdo razpravljati?
24,"Ker nihče ne želi razpravljati, zaključujem razpravo in dajem na glasovanje predlog za združitev prve in druge faze zakonodajnega postopka pri obravnavi navedenega akta."
3,Kdo je za?
3,Je kdo proti?
4,Se je kdo vzdržal?
20,"Ugotavljam, da je predlog za združitev prve in druge faze zakonodajnega postopka pri obravnavi navedenega akta sprejet z večino glasov."
58,"Vlada Republike Slovenije predlaga Skupščini Republike Slovenije na podlagi 9. alinee 215. člena Poslovnika Skupščine Republike Slovenije v zvezi z drugim odstavkom 1. člena začasnega poslovnika Skupščine Republike Slovenije, da se obravnavanje in sprejemanje predloga zakona o skladu kmetijskih zemljišč in gozdov Republike Slovenije začasno odloži z dnevnih redov zborov Skupščine Republike Slovenije 1. in 2. julija 1992."
21,"Odložitev obravnave tega zakona je nujna, ker je treba razčistiti nekatera odprta vsebinska vprašanja, ki naj bi jih razrešil ta zakon."
5,Ali želi predstavnik vlade besedo?
3,Kdo želi razpravljati?
3,"Prosim, gospod Jug."
5,Jaz bi izkoristil to priliko.
8,"Sedaj sem za to, da se zakon odloži."
21,"Opozoril pa bi na eno specifiko, ki ni v tem zakonu, pa bi prosil, da me predvsem poslanci iz Obale podprejo."
6,"Namreč, ko se bo zemlja vračala..."
17,"Gospod Jug, ne smete mi zameriti, sedaj govorimo o predlogu vlade, da naj se ta predlog odloži."
6,"Hočem utemeljiti zakaj, da se odloži."
2,Sem za.
3,Utemeljujete predlog vlade.
2,Tako ja.
26,"Iz preprostega razloga, ker na Obali, celo obalno področje bo imelo za vrniti 70% zemlje približno, izolska občina 70 ljudem, ki niso več državljani Republike Slovenije."
21,"To pomeni, da pride dejansko 70% občine Izola, Koper in Piran direktno pod državno lastnino, ki se ne vrača nobenemu več."
26,"To pomeni, da moramo v zakon vgraditi nek element, da bo imela občina neko moč nad tem, da bo tudi ona soodločala pri oddaji te zemlje."
6,Cela Slovenija ima pa drugačen problem.
16,"Tam so pa znani, kdo so bivši lastniki, komu se vrača, pri nas pa ni tega."
26,"Zato bi predlagal, sem za ta odlok vlade oziroma, da se to zavrne in da se to, kar sem sedaj omenil, tudi upošteva pri novih zadevah."
1,Hvala.
2,: Hvala lepa.
5,Prijavili so se po vrsti.
7,Gospod Feltrin in potem gospod Miloš Senčur.
5,Zakon je več kot potreben.
10,Zakon o denacionalizaciji smo ravno tako v tem parlamentu sprejeli.
8,In zakon o zadrugah in še stanovanjski zakon.
15,"Vse smo sprejeli tako na ad hoc, ravno tako kot hočemo sedaj zakon o privatizaciji."
11,"Vidimo pa, da vzporedne zakone in podzakonske akte bi pa odlagali."
16,"Zakon o zemljiškem skladu in gozdnih zemljiščih je vendar zakon, osnova za vračanje zemlje denacionaliziranim upravičencem."
15,"Jaz ne trdim, da mora biti ta zakon res sprejet, da se lahko zemlja vrača."
4,To sploh ni res.
23,"Ampak na vse to se izgovarjajo, od ministra pa do zadnje občine oziroma slehernega občinarja tam, ki ima kaj besede pri vračanju zemljišča."
35,"Zato dajmo sprejeti ta zakon in me čudi, da vlada od lanskega leta do sedaj ni imela nikakršnih drugih pomislekov in predlogov, ampak daje skoraj ravno tak zakon gor in potem ga zadnji dan umakne."
19,"Jaz bom vzporedno s tem zahteval, da tudi mi vzporedno s tem ne razpravljamo danes o zakonu o privatizaciji."
11,"Prav zaradi tega, ker to mislim, da je že nekaj zadaj."
9,"Jaz se strinjam na obali, da imate tu probleme."
7,"Strinjam se, da tudi tukaj lahko rešimo."
4,Ne pa generalno zavračati.
2,Hvala lepa.
2,Gospod Senčur.
2,Hvala predsednik.
6,Jaz se sicer pridružujem temu mnenju.
8,Tudi sam se bojim za te denacionalizacijske upravičence.
11,"Vendar, še bolj se bojim za sedanje skupnosti oziroma sedanje občine."
5,Zato podpiram umik tega predloga.
12,"Zanima me, katera so tista vsebinska nerešena vprašanja, o katerih govori vlada."
15,"V kolikor je s tem vlada mislila na premoženje lokalnih skupnosti, sploh podpiram predlog vlade."
24,"Hkrati ji pa sugeriram, naj poišče možnost pri pripravi, ker najbrž bo prišlo, v kolikor gre res za vsebinska vprašanja, do spremenjenega predloga zakona."
20,"V takem primeru sugeriram vladi, da poskuša najti rešitev v tem smislu, da se nacionalizira premoženje drugih družbenih pravnih oseb."
20,"To se pravi, da bi bile iz tega procesa občine izvzete, pri čemer bi glede gozdov vlada našla ustrezno rešitev."
30,"Hkrati še predlagam, da takrat, ko bo vlada prišla z novim predlogom tega zakona o skladu, da pride tudi s spremembami obstoječega zakona o kmetijskih zemljiščih in zakona o gozdovih."
15,S tem bo rešeno tudi vprašanje ustavne podlage oziroma sploh podlage za sprejetje takšnega zakona.
1,Hvala.
8,"Prijavljeni so gospod minister Protner, Zakonjšek in Dvornik."
6,Ali gospod minister želite takoj besedo?
13,"Oprostite, gospod Zakonjšek je bil prej prijavljen, mogoče bo potem nekaj več jasnosti."
7,Rad bi na ta način stvar obrazložil.
7,Res se je to zgodilo zadnji trenutek.
6,In res so bili razlogi vsebinski.
9,Del teh vsebinskih razlogov je vračanje zemlje lokalnim skupnostim.
6,Ni pa to edini vsebinski razlog.
30,"Moram reči, da je nastalo nekaj novih momentov in da vlada želi proučiti eno problematiko upravljanja z državnim premoženjem, da tako rečem, v celoti in zato ne umikamo obravnave zakona."
23,"Mi ga prelagamo in če lahko sedaj suguriram kot poslanec, pa se zavežemo oziroma sprejmemo sklep, da bo to na prvi prihodnji seji."
36,"Mislim, da vsebinski razlogi, zaradi katerih danes z dnevnega reda vlada predlaga, da se začasno umakne, da niso oziroma nimajo takšne teže, da ne bi mogli teh vsebinskih stvari pa do prve seje Skupščine Slovenije razrešiti."
13,"To pomeni do naslednjega tedna, to je 11., 12., ko so te seje."
2,Hvala lepa.
5,Želi še besedo gospod Zakonjšek?
14,"Gospod podpredsednik, dolžan sem v imenu Zakonodajno-pravne komisije, da opozorim na poročilo te komisije."
11,"Sem tudi določen kot poročevalec v tem zboru, poročevalec te komisije."
51,"Zakonodajno-pravna komisija je trikrat, na treh sejah razpravljala o osnutku in predlogu tega zakona in na vsaki seji predlagatelja opozorila na to, kar piše v tem poročilu, da je zakon, takšen kot je predlagan, s sistemskega vidika nesprejemljiv in da bi lahko njegove posamezne določbe bile sporne glede na novo ustavo."
13,"Mislim, da je to dovolj močno opozorilo, obrazloženo je v predhodnih dveh odstavkih."
15,"Nekako se tudi pokriva z nekaterimi razpravami, ki so bile doslej tu na ta predlog."
58,"Tako da dejansko predlagam, da tudi glede na poročilo in stališča Zakonodajno-pravne komisije, ki je po zakonu in po poslovniku dolžna, da ocenjuje, ali je nek zakon v skladu z ustavo ali ne in primeren s sistemskega vidika, ne uvrstimo tega zakona v obravnavo, na dnevni red in se praktično pridružujemo tudi predlogu vlade, ki umika ta zakon."
1,Hvala.
2,Hvala lepa.
5,Besedo ima gospod Marjan Dvornik.
7,"Potem Franko, takoj za njim gospod Urbančič."
5,"Spoštovani predsedujoči, gospe in gospodje!"
8,Zakon o zemljiščih in gozdovih je nujno potreben.
26,"Najbrž, da je res več vprašanj, ki so vsebinske narave, predvsem pa to ključno vprašanje, ki zadeva vlogo lokalne skupnosti pri upravljanju z zemljišči in gozdovi."
21,"Danes je gospod Protner predlagal, da bi preložili za eno sejo obravnavo tega predloga in mislim, da je to racionalna rešitev."
18,"V kolikor ne bi bilo te rešitve, mislim, da je o zakonu potrebno diskutirati, ga je potrebno dopolniti."
4,Možnih rešitev je več.
10,"Ena od teh je, da zakon vrnemo v fazo osnutka."
11,"Skozi razpravo ga zapolnimo, seveda v teh točkah, kjer je nedodelan."
9,"Mislim, da je nesprejemljivo, da bi zakon enostavno umaknili."
13,"Ta problematika je izjemno pomembna, izjemno pereča in jo je potrebno zakonsko rešiti."
22,"Zato predlagam, da podpremo predlog gospoda Protnerja, da na naslednji seji našega zbora to problematiko uvrstimo na dnevni red in jo obravnavamo."
2,Hvala lepa.
8,Imam pripravljena še gospoda Franka in gospoda Urbančiča.
3,Imam samo repliko.
2,"Repliko, ja."
33,"Zakonodajno-pravna komisija predlaga, da se obravnava posebej zakon o skladu, da se pa ta vprašanja, ki jih vsebuje ta predlog zakona, obravnavajo posebej v zakonu o gozdovih in v zakonu o kmetijskih zemljiščih."
12,"To sta dva zakona, ki bosta sistemsko uredila odnose na tem področju."
38,"To pa naj bo čisto zakon o skladu, tako kot so tudi drugi zakoni o skladu, ne pa, da se v ta zakon vnaša vsebina, ki mora biti prisotna v obeh dveh temeljnih sistemskih zakonih s tega področja."
1,Hvala.
3,"Prosim, gospod Franko."
40,"Nasprotujem stališču vlade o umiku zakona, ker prav tu imam en dopis skupščine občine oziroma komisije za denacionalizacijo, ki se sklicuje na to, da denacionalizacija poteka počasi, ker nimamo skladov o kmetijskih in gozdnih zemljiščih in pa tudi odškodninskega sklada."
1,Hvala.
4,Besedo ima gospod Urbančič.
27,"Mislim, da je zakon nujno potreben, ker nastajajo težave pri reševanju denacionalizacijskih postopkov po občinah in nastajajo ravno težave v tem smislu, ko je treba vračati premoženje."
7,"Ne v naturalijah, ampak v odškodninskem zahtevku."
12,"Odškodninski zahtevek pa ne more biti rešen, če ni zakona o skladu."
3,To je eno.
77,"Drugo pa, ko se govori recimo o tem, da bodo tiste nacionalne skupnosti v občinah glede gozdov, kako bodo dobili in kako ne bodo dobili, saj bodo tisti gozdovi pač ostali v državnem, če občine ne bodo v takem sestavu kot so, da bodo občine razparcelirane, da bodo manjše, pač tako in tako ne bodo mogle imeti zahtev do tistih gozdov ali pa v takem okviru, bodo tako in tako morali biti v državni lasti tisti gozdovi."
2,Hvala lepa.
1,Hvala.
1,Replika.
4,Repliko ima gospod Rojec.
2,Spoštovani poslanci!
6,"Mislim, da so nekateri v zmoti."
24,"Namreč tako, kot so posamezne fizične osebe upravičene do vračila tistega, kar jim je ta država odvzela, so enako do tega upravičene lokalne skupnosti."
35,"In če nekateri menijo, da bo lokalnim skupnostim odvzeto premoženje, sedaj pa vrnjeno posameznim fizičnim osebam, mislim, da je to zmotna pot in ta stvar, po mojem, na ta način rešena ne bo mogla biti."
13,"Če so tu problemi, potem je treba iti k spremembi zakona o denacionalizaciji."
1,Hvala.
2,Hvala lepa.
4,Gospod Senčur ima repliko.
17,"To je pravzaprav replika na vse tiste, ki pravijo, da je zakon v tem hipu nujno potreben."
17,Namreč ta zbor je ta zakon oziroma bistveno ne drugačen predlog zakona na enih prejšnjih sej zavrnil.
43,"In naš zbor bi moral biti tisti, ki bi sprejel danes tukaj en sklep, ki bi zavezoval vlado, da ko pride z malo drugačnim predlogom zakona, s kakršnim se je sedaj že dvakrat pojavila, da upošteva premoženje lokalnih skupnosti že v tem zakonu."
11,"Se pravi, da nacionalizira vse tisto, kar ni že zdaj občinskega."
42,"In po mojem bo kljub temu, ker bomo imeli javno lastnino, s katere enim delom bo razpolagala lokalna skupnost, z drugim delom pa republika, kljub temu lahko z nekaterimi pravnimi instrumenti zagotovimo enotno gospodarjenje s temi nepremičninami, se pravi, z javnim premoženjem."
16,"Tako da bi jaz še enkrat priporočil vladi, naj dobro premisli glede tega premoženja lokalnih skupnosti."
18,"Opozoril bi kolege, da smo mi tak predlog, kot ga imamo danes na klopeh, zavrnili že pred časom."
1,Hvala.
2,Hvala lepa.
4,Besedo ima gospod Ivanušič.
52,"Jaz se strinjam z vsemi pomisleki okrog tega zakona, okrog lokalnih skupnosti in centralizacije in tako naprej, vendar sprašujem nekoga sedaj, mogoče ministra za kmetijstvo, ali je možno s par amandmaji spremeniti ta zakon, na primer že sedaj, v to obliko, ki jo želimo, na primer ali je pa celoten koncept zanič."
9,"To me zanima, to bi rad vedel pred odločanjem."
1,Hvala.
6,Če lahko mogoče dva stavka rečem.
36,"Jaz mislim, da vsa razprava sedaj, ki je zelo vsebinska, kaže tudi, da se pogovarjamo o tem, kaj pravzaprav želimo in to, kar pravi sedaj kolega, poslanec Ivanušič, mislim, da to, kar želimo, ni enotno mnenje."
6,Mnenja so dokaj različna o tem.
17,"Mogoče je to tudi eden izmed tistih vsebinskih razlogov za to, da preložimo na prvo naslednjo sejo."
26,"Mislim, da tu je pa bilo že kar nekaj podpore v to smer, ker sicer nadaljujemo pa že prav vsebinsko razpravo o tem, kar želimo odložiti."
1,Hvala.
2,Hvala lepa.
3,Imam več prijavljenih.
4,Gospod Rojec želi replicirati.
21,"Torej to stališče, ki ga je podal gospod Ivanušič, moram reči, da smo mi na Zakonodajno-pravni komisiji dejansko o tem razpravljali."
11,"Zakon ima sistemske napake v smislu, bi rekel, nove sprejete ustave."
26,"Tukaj je bilo pojasnjeno, eno je vprašanje, ki se tiče same organizacije sklada, drugo pa je vprašanje lastninjenja gozdov in zemljišč in status gozdov in zemljišč."
5,To pa je drugo vprašanje.
22,"In je ravno iz tega razloga Zakonodajno-pravna komisija zahtevala, da se ta stvar vrne in se sistemsko v smislu nove ustave rešuje."
2,Hvala lepa.
4,Lahko nadaljujemo z razpravo.
5,Besedo ima gospod Aurelio Juri.
3,Bom zelo kratek.
21,"Pridružil bi se predlogu, ki ga je dal kolega Dvornik, mislim, da je bil zelo racionalen, potrdil je predlog gospoda ministra."
25,"Omenil je tudi možnost preoblikovanja ponovno v osnutek zakona, ker vemo in vidimo že danes pri tej vsebinski razpravi, da je pomislekov še in še."
13,"Nenazadnje, tudi Zakonodajno-pravna komisija je opozorila na sistemsko nesprejemljive zadeve pri tem zakonu."
24,"Zato dajmo danes to odložiti do naslednje seje in do takrat verjetno bodo dozorele še druge stvari, ne samo preko amandmajskega preoblikovanja tega predloga."
1,Hvala.
2,Hvala lepa.
4,Besedo ima gospod Božič.
1,Hvala.
4,Jaz bom tudi kratek.
11,Jaz se tudi strinjam s predlogom gospoda Dvornika in gospoda Jurija.
13,"Samo še enkrat bi rad opozoril na tisto, kar je izpostavil mag. Jug."
61,"Za Obalo je treba, preden mi dobimo zakon v sprejem, proučiti rešitev, kajti, če bo šla zemlja v državno vrečo, tam je nad 30% takšne zemlje, ki ne bo našla svojega lastnika, izolska občina, kot ste slišali 70% in se bo po zakonu, kot piše notri, zgodilo to, da bo Ljubljana prodajala to zemljo komurkoli in iz tega denarja izplačevala odškodnine."
39,"To bi bila za obalno območje, ki ima kmetijske ambicije, tragedija, ker dvomim, da bi tisti, ki bi kupovali zemljišče, s celine, in to majhne parcele, imeli ambicije delati to, za kar je bilo načrtovano in kar se počne."
14,"Opozarjam ministrstvo, da naj vzamejo pod drobnogled formulo za rešitev te specifike v Sloveniji."
6,"Te ni nikjer, razen na Obali."
19,"Ti problemi so bili rešeni z Osimskimi sporazumi in 150 milijoni dolarjev, ki jih je morala bivša Jugoslavija izplačati."
1,Hvala.
8,Gospod Urbančič ima repliko in gospod Miloš Senčur.
21,"Če je nekdo, v Kopru, če bo tisto zemljišče, če je tam, da ni lastnikov, bo tako in tako pripadlo državi."
7,"Ne vem potem, zakaj se toliko grajmamo."
10,"Tukaj sem dobil opozorilo, da sem dopustil že vsebinsko razpravo."
18,"Zato prosim vse tiste, ki ste še prijavljeni, samo na proceduralno, ker smo res začeli že vsebinsko razpravo."
4,Besedo ima gospod Senčur.
59,"Jaz bi gospodu Božiču le v toliko repliciral, da ni samo obala tista specifika, tudi občina, iz katere prihajam, to je Kočevje, kjer je 80% družbenih zemljišč, je svojevrstna specifika in mislim, da je še kakšna občina in mislim, da bi to vlada morala upoštevati in v tej smeri in ravno iz teh razlogov so tudi moje sugestije vladi."
1,Hvala.
4,To je zelo proceduralno.
4,Besedo ima gospod Jamnik.
34,"Glede na to, da smo že v vsebinski razpravi, predlagam, da danes sprejmemo na dnevni red osnutek zakona, ker so materiali ustrezni za osnutek, niso ustrezni za predlog za izdajo, vsaj tako razumem proceduro."
10,"Predlagam, da to sprejmemo na dnevni red, vendar kot osnutek."
22,"Namreč, če bomo do naslednjega zasedanja čakali, torej kot sem prej razumel, že osnutek, potem bo to trajalo zopet naprej in naprej."
9,"Predlog samo nekoliko šepa, ker smo to že naredili."
5,Mi smo osnutek že sprejeli.
2,Hvala lepa.
4,Saj lahko vrnemo nazaj.
6,"No, potem je to lahko predlog."
9,"Proceduralna replika, ravno na to izvajanje, mislim glede osnutka."
7,"Osnutek, kot ste že povedali, smo sprejeli."
22,"Dosti bo, če bo vlada upoštevala vse tiste pripombe, ki so bile v dosedanjih fazah izrečene na tem zboru in nič drugega."
1,Hvala.
1,Hvala.
7,Imam tu sedaj še prijavljenega gospoda Klavoro.
4,Besedo ima gospod Klavora.
26,"Torej ne bi sedaj ponavljal stvari, ki sem jih mislil dodajati k tem replikam, stališčem, samo nekaj, podprl bi to, da umaknemo to do prihodnje seje."
28,"In jaz bi prosil še nekaj, da dobimo tudi eno poročilo ob tej točki, ob tej obravnavi, ki se veže na problematiko kmetijstva oziroma kmetijskih zemljišč in gozdov."
26,"Ne pričakujem tukaj zakona o kmetijskih zemljiščih, ker vemo, kako huda pot bo, podobno kot pri gozdovih, ampak vsaj stališče, pojasnilo, kaj je s to zakonodajo."
2,Hvala lepa.
2,Lahko zaključimo.
9,"Mislim, da smo razčistili tudi že nekatera vsebinska vprašanja."
5,Kratko repliko ima gospod Feltrin.
14,"Ugotavljam, da je večina takih, ki bi radi vračali in kako ne bi vrnili."
10,"Ugotavljajo kako bi vračali, da ne bi vrnili, nič drugega."
2,Lahko zaključim.
4,Besedo ima gospod Zakonjšek.
9,Ponovno bi rad opozoril poslance na stališče Zakonodajno-pravne komisije.
24,"Ne trdim, da je ta komisija vsevedna, vendar njena dolžnost je, in tako dela pri vsakem predlogu, da ugotovi skladnost ali neskladnost z ustavo."
47,"Če je dvom, sum v skladnost tega zakona z ustavo, in jaz upam, da bomo ustavo počasi začeli uveljavljati, potem je treba ta argument upoštevati, sicer se izpostavljamo riziku, da bo recimo skupščina tudi sprejela nek zakon, na ustavnem sodišču bodo pa ustavne določbe tega zakona padle."
2,Hvala lepa.
1,Hvala.
9,S tem res lahko zaključimo in se moramo odločiti.
23,"Predlog je: zakon o skladu kmetijskih zemljišč in gozdov se začasno odloži (ta vladni predlog, ki je bil nekoliko dopolnjen) do naslednje seje."
28,"Dolžan sem, da najprej dam predlog vlade v odločitev, in sicer: začasno odloži, vi pa ste se nekateri tu izjasnjevali za to, da bi se do naslednje seje."
4,Imamo sedaj dva predloga.
13,"Prvo dajem na glasovanje vladni predlog, da se začasno odloži z dnevnih redov."
5,Kdo je za ta predlog?
3,Je kdo proti?
4,Se je kdo vzdržal?
6,"Ugotavljam, da je predlog vlade sprejet."
16,"Mislim, da sedaj o drugem predlogu ni treba glasovati, ker je vladni predlog dobil dovolj podpore."
4,Besedo ima gospod Črnej.
16,"Vprašal bi gospoda ministra Protnerja, če velja njegova obljuba, da bo ta predlog na naslednji seji."
17,"Ja, to je izven, mi smo se o tem že odločili, gospod Protner pa je vaš kolega."
4,"Prosim, da mu odgovorite."
7,Jaz sem zelo ločil v svoji razpravi.
2,Če dovolite.
16,"Glejte, jaz sem v svoji razpravi stvari zelo ločil in sem razpravljal in utemeljeval stališča vlade."
20,"Potem sem pa rekel, da pa kot bi poslanec predlagal, da zavežemo vlado, da to stori že do naslednje seje."
35,"Moje glasovanje je bilo logično, da sem podprl stališče vlade, vendar bi bil zelo za to in si bom, če lahko to rečem, prizadeval, če bom mogel, da bo dejansko to že do naslednje seje."
2,Hvala lepa.
11,Mi smo s to točko opravili in smo sprejeli vladni predlog.
27,"Predsednik Odbora za kmetijstvo, mag. Potočnik, je pred sejo napovedoval, da bodo vsi zbori dobili gradivo in je to tudi dal skupščinski pisarni, da razdeli vsem poslancem."
15,"Gre za predlog, ki ga daje ta odbor za razširitev dnevnega reda s posebno točko."
5,Gospod Feltrin je dvignil roko.
14,"Vsi veste, da je bilo zaprtje, blokada ceste v Arji vasi zaradi odkupa mleka."
20,"Mi pa predlagamo, da damo na dnevni red razpravo o odkupu kmetijskih pridelkov, ne samo mleka, pšenice in vseh ostalih."
14,"Vemo, kaj se danes dogaja na trgu in kako se uničuje našega domačega kmeta."
28,"Zato zahtevamo od vlade, da končno pove, kaj misli z odkupom pšenice in še ostalih sort in kaj misli s trgom, ki je danes dumpinško zasut z jugom."
4,Ali bomo to nadaljevali?
5,Ali bomo vpeljali drugo politiko?
12,"Skratka, zahtevamo politiko od vlade do kmetijstva in tudi do nas samih."
2,Hvala lepa.
5,Kako se naj točka imenuje?
13,"Ne, ni poslansko vprašanje, ampak za dnevni red, razprava o odkupu kmetijskih pridelkov."
37,"To je predlog na razširitev dnevnega reda, ki ga je predsedniku zbora oziroma sedaj njegovemu podpredsedniku dal predsednik Odbora za kmetijsko politiko, nakar sem ga opozoril, da morajo poslanci dobiti ta predlog, da se bodo lahko odločali."
20,"Ko je on to vlagal, je bilo dovolj časa, da bi te službe že morale ta predlog med vas razdeliti."
18,"Tu sem sedaj dobil tudi vložen ta predlog in je tudi potem neko gradivo, ki bo zboru dostavljeno."
4,Problematika odkupa kmetijskih pridelkov.
6,Ali želi gospod minister Protner besedo?
1,Prosim.
15,"Ne bi želel reči, da se s tem ne strinjam, da ne bi tega obravnavali."
32,"Želel bi reči to, da ocenimo, ali lahko danes z razširitvijo dnevnega reda s to točko dobimo vsa ustrezna gradiva, da bi vsebinsko lahko stvari ne samo obravnavali, ampak tudi zelo dorekli."
27,"Jaz vidim odprta vprašanja, ki so na področju mleka, ki se jih vsi zavedamo in ki so doživela predvčerajšnjim celo eno obliko javnega protesta v Savinjski dolini."
23,Vprašanje zaščitne cene pšenice je bilo na seji vlade in je bilo odloženo do seje jutri in jutri bo tudi zaščitna cena določena.
51,"Sam osebno, kot minister tega resorja, sem zainteresiran, da opravimo čimbolj vsebinsko razpravo o problematiki odkupa kmetijskih pridelkov in bi zato raje predlagal, da predlog, ki ga je dala Slovenska ljudska stranka, uvrstimo na naslednje zasedanje in s tem omogočimo, da pripravimo gradiva, ker strategija razvoja slovenskega kmetijstva je v pripravi."
8,"O izhodiščih, o nekaterih bistvenih ciljih smo opredeljeni."
16,"Vendar ocenimo, ali sedaj z eno takšno razpravo opravimo tudi kaj v korist sprejemanja te strategije."
8,"Če ja, potem se tudi s tem strinjam."
47,"Na vsak način pa mislim, da razprava sama ne bo pospešila tega, ker se vlada zaveda, da mora v teh dneh razrešiti vprašanje odkupa teh viškov, ki se sedaj pojavljajo, to je ob mleku, torej cene pšenice in še nekatere druge zadeve, kot so ribez oziroma jagodičevje."
25,"Vendar v smislu razreševanja problematike bi prosil, da razumete in da raje sprejmemo sklep o razpravi o tej problematiki in sklepanju na prvem naslednjem zasedanju."
1,Hvala.
2,Hvala lepa.
4,Besedo ima gospod Frelih.
1,Spoštovani!
18,"Jaz bi v celoti podprl razširitev dnevnega reda iz preprostega razloga, da bo naslednja seja v sredini žetve."
12,"Mi smo, bi rekel, v starem sistemu dobili ceno tik pred žetvijo."
18,"Danes se vlada do odkupne cene ni opredelila, pa mislim, da ni samo to najpomembnejše, postaviti odkupno ceno."
31,"Pomembno je drugo, kdo bo to pšenico, ki smo jo 10 let v Sloveniji pospeševali, imenovali smo jo politično pšenico, to politično pšenico imamo danes v količinah sto tisoč ton posejano."
60,"Sedaj je čas odkupa, ne vemo pa kdo bo to pšenico odkupil in mislim, če ne more vlada do tega trenutka jasno povedati, da bo odkupila rezerve, ali da bo odkupila tretjino žitnopredelovalna industrija, ali pa da bo to ostalo kmetom za krmljenje živine, potem je to za mene resen slovenski problem, ki terja parlamentarno razpravo in zresnitev vladnih resorjev."
58,"Pa ne samo kmetijskega, mislim, da daleč od tega, tukaj gre za vprašanje financ, gre za razporeditev kapitala, ki bo potreben za odkup, predvsem pa gre za eno drugo zadevo, da politika rezerv v Sloveniji ni definirana, ni denarja za rezerve, denar še vedno ni pričel pritekati nazaj in mi se srečujemo z problemom, da nimamo direktnega kupca."
22,"Vemo tudi to, da je bila pred dobrim mesecem uvožena ogromna količina pšenice iz drugih dežel bivše Jugoslavije in pa iz Avstrije."
26,"Vse to vpliva na motenje trga oziroma odkupne politike pšenice, ki je proizvedena in smatramo, da je ob osamosvojitvi Slovenije pomemben prispevek k naši prehrambeni bilanci."
2,Naslednje vprašanje.
7,"Mleko, mlečna kriza, ne gre za ceno."
69,"Ni toliko sedaj bistvena in ne postavlja se toliko vprašanje cene, ampak gre za vprašanje odkupnega potenciala, ker v posameznih mlekarnah blokira plačilo nelikvidnost, nesposobnost prodaje ali pa povečane zaloge, ki že presegajo preko tisoč ton mlečnih izdelkov in vprašanje naše zahteve, ki je bila postavljena že pred mesecem dni, da naj vlada zagotovi izvozne stimulacije za prepotrebni izvoz in s tem tudi normalno sanacijo trenutnega zastoja odkupa mleka."
10,In še tretji pomemben argument za to obravnavo je uvoz.
22,"Jaz bi predlagal, da se seznanimo s strategijo vlade o uvoženih količinah mesa, živih bikov oziroma zaklanih živali v zadnjih 14 dneh."
21,"Ko bomo dobili te podatke, potem bomo tudi dobili argumente za to, zakaj iz lastne produkcije nismo sposobni redno odkupovati živine."
24,"Zato predlagam, da gre za resen problem, ki ga lahko uvrstimo jutri na razpravo, če bomo dobili v današnjem dnevu podatke in pa rešitve."
31,"Ne bi se pa strinjal s tem, kar je minister rekel, da bi to odložili do naslednje seje, ker bomo v bistvu 2/3 žetve končali, problem pa bo še bolj rigorozen."
2,Hvala lepa.
2,Hvala lepa.
4,Besedo ima gospod Stadler.
6,Jaz bi imel eno samo vprašanje.
19,"Ali še na svetu obstoji kakšen minister za kmetijstvo, ki se v parlamentu boji razprave o problematiki v kmetijstvu?"
1,Hvala.
1,Hvala.
4,Besedo ima gospod Franko.
13,"Jaz se strinjam z gospodom Feltrinom, da je treba o tej problematiki razpravljati."
19,"Kmetje so zelo nezadovoljni, ker ta čas, ko smo neposredno pred žetvijo, še ne vedo, kakšni bodo ti pogoji."
8,"Vidimo pa, da so pa tu razna barantanja."
32,"Svoje hočejo uveljaviti mlinarji, svoje hoče uveljaviti Ministrstvo za kmetijstvo, Ministrstvo za trg in cene in vsi se nekaj preveč razsajajo, nihče pa ne upošteva izračunov, torej nevtralne neke institucije kmetijskega inštituta."
24,"Če bomo mi tako naprej šli in ne vem, tako izgleda, se sprašujemo, kako bomo mi to naše kmetijstvo talali na nek zahoden način."
33,"Tudi to zadosti kaže, kako se s kmetijskimi pridelki lahko pogajamo, kako vsi imajo pravico odločati, kmetom pa predpisuje, pa se nihče ne vpraša, ali to kmet lahko plača ali ne more plačati."
44,"Naši pridelovalci zahtevajo, da se cena oblikuje na osnovi strokovno že izdelane proizvodne kalkulacije pri ustrezni nevtralni kmetijski instituciji, da se zagotovijo potrebna sredstva za izplačilo vseh odkupljenih količin kvalitetnih krušnih žit in da se zagotovi nemoten prevzemni odkup vseh pridelav in krušnih žit."
18,"Mi moramo vedeti, da večji pridelovalci nimajo skladišč, niti sušilnic, da bi lahko to žito, predvsem pšenico skladiščili."
24,"Če pogledamo Avstrijce, imajo skoraj v vsaki vasi ustrezne silose in sušilnice, tako da lahko to uskladiščijo in prodajajo potem, ko kupec to zahteva."
5,Mi pa tega ne moremo.
22,"Zato je treba najti nekega kupca, ki ima za to vse primerne prostore in mu tudi dati denar, da lahko to odkupuje."
1,Hvala.
1,Hvala.
4,Besedo ima gospod Planinšek.
16,"Tudi jaz bi rekel, da se popolnoma strinjam, da se to uvrsti danes na dnevni red."
12,"Poglejmo, zaradi tega, ker danes popoldan bodo zadnje površine ječmena že požete."
11,Ječmen na dravskem in pa ptujskem polju smo pospravili v skladišča.
12,Ta ječmen bomo porabili za živinsko prehrano in za to smo poskrbeli.
51,"Mislim pa, da smo se lanskoletni pridelovalci odločali, ko smo se odločali za samostojnost, da bo tudi v naši državi zraslo dovolj kruha za vse državljane Slovenije in zaradi tega je sedaj nujno, ker mi bomo v nedeljo ali pa najpozneje v ponedeljek na Dravskem polju že pričeli z žetvijo pšenice."
25,"Ne moremo si dovoliti, da bi se za odkup dogovarjali komaj v naslednjem tednu ali čez 14 dni, ker vemo, da prej zasedanja ne bo."
54,"Ravno danes pa sem se pogovarjal tudi z vodjo odkupa v naši predelovalni industriji in mi je rekel, da sploh ne ve, če bodo odkupovali, če bo kdo odkupoval, imamo vse kapacitete proste, mi lahko začnemo, nič pa ne vemo, če bomo lahko mi odkupovali ali bo kdo drug, ali sploh bo kdo odkupoval."
9,"Mi kmetje pa moramo vedeti, komu bomo to prodali."
2,Hvala lepa.
4,Lista razpravljalcev je izčrpana.
4,Besedo ima gospod Atelšek.
6,"Gospod predsednik, spoštovane dame in gospodje."
46,"Jaz mislim, da je kmetijska problematika zelo resna zadeva, da bi jo tako čez levo nogo začeli obravnavati brez podatkov in podpiram ministra, da pripravi temeljito analizo kmetijske politike, to, kar ima že dolgoročni program praktično v osnovah - in kratkoročni, logično, mora sloneti na dolgoročnem programu."
7,"Drugič, skupščina pogojev odkupa ne bo sprejemala."
7,Mi ne bomo cene določili tukaj notri.
32,"To je vendarle vladna politika, politika vlade in vlada mislim, da se zaveda, če se prejšnja ni, ker je ta en mesec stara, ni rešila, bo ta rešila, sem prepričan ta teden."
16,"To je enkrat, kar mislim, da je to bilo že rečeno, da bodo te stvari speljali."
21,"Drugo, jaz mislim, da je potrebno o vsej ekonomski problematiki spregovoriti in o celotnem ekonomskem programu vlade, če želimo napredek imeti."
13,"Kajti situacija ni nikjer manj težka, kot je v kmetijstvu, verjetno še težja."
34,"Če pogledamo od železnic, od vsega tega gospodarstva, so problemi težki in bomo morali marsikaj storiti, da ne bomo sami pri sebi napenjali ali še v slabšo situacijo speljali vso problematiko nadaljnjega razvoja Slovenije."
20,"Zato bom jaz glasoval proti temu, bom pa glasoval za to, da se na naslednjo sejo vnese v dnevni red."
34,"Samo toliko bi gospodu Atelšku povedal, da večina predlagateljev ni sedaj zahtevala, ampak jutri, ker se naša seja nadaljuje in je tako možno pripraviti tudi gospodu ministru na ta pereča vprašanja ustrezna obvestila poslancem."
5,"Besedo ima gospod Jug, replika."
10,"Moja replika sloni v tem, vsem skupaj pred menoj govorim."
20,"Samo eno konkretno vprašanje, ne da bi smatrali, da sem proti tej kmečki politiki oziroma temu kmetijstvu in tako dalje."
56,"Sprašujem samo to, mi lahko danes cel dan, jutri cel dan mi govorimo, razpravljamo o teh problemih, ki jih je res ogromno v tem kmetijstvu in mi recite na koncu, kakšne zadeve, kaj bomo mi sprejeli, razen tega, da bo dva dni razprave, da bo dva dni inflacija tekla naprej in nobeden problem ne bo rešen."
6,V parlamentu poznamo mi te zadeve.
25,"Zato sem jaz proti temu, ker mi imamo neko slovensko vlado, recimo da je, in tako dalje, in naj vsak svoje naredi v tem sistemu."
12,"Ker jaz vem, da bomo razpravljali sedaj dva dni, pa ne vem..."
5,Kdo je še za repliko?
4,Besedo ima gospod Feltrin.
4,Imam repliko gospodu Atelšku.
8,Ni to od danes in ne od včeraj.
36,"Tri tedne bo že odkar sva bila jaz in gospod Podobnik pri gospodu dr. Drnovšku, da naj to problematiko da na dnevni red oziroma, da naj pokliče prizadete stranke in da se pogovorimo brez parlamentarne razprave."
14,"In včeraj je on uradno sporočil, da pred naslednjim torkom nas ne more sprejeti."
13,"Prosim vas, slišali ste gospoda Freliha tukaj, pšenica se žanje in še druge."
16,"In to je neodgovorno delo in zato je to prišlo danes na dnevni red, zaradi njega."
4,Besedo ima gospod Slejko.
10,"Zdi se mi, da moramo tukaj neke kompleksne zadeve reševati."
20,"Ali se bomo za vsako malenkost tukaj mi dogovarjali v skupščini, bodo prišli vsi sindikati gor in bomo določili plače."
23,"Niso samo kmetje tisti, ki so jim cene potrebne, so uvozniki, izvozniki, oni, ki proizvajajo računalnike, oni, ki pišejo knjige in tako naprej."
7,In s tem naj se ukvarja vlada.
9,"Vlada je izvršno telo, mi pa sprejemamo kompleksne programe."
9,Kaj je z našim kmetijstvom v tako majhni državi?
5,Kaj je s tako zemljo?
17,"Koliko bo morala država na leto dati za subvencije v kmetijstvu, da ne bomo zanemarili te zemlje?"
14,"Kakšno bomo imeli izvozno in pa uvozno politiko, da bo naša prehrambena industrija preživela?"
15,"Če bo ona dobila najdražjo hrano, ne bo mogla nič izvoziti, pa bo avtomatično propadla."
13,"Ne samo na svoj mlin večno mleti, ampak glejte kompleksno na te stvari."
44,"In mislim, da gremo lepo vse zakone, ki se tukaj pripravljajo, da se jih malo na dolgo pripravlja, da se jih pripravi, da v obravnavo in rešujmo te stvari sedaj v skupščini, ko bodo na vrsti, mogoče šele v jeseni, nekatere pa šele spomladi."
7,Ne moremo pa čez noč vsega rešiti.
18,"In zato sem proti vsemu temu, da bi razpravljali o kakršnihkoli cenah tukaj in o kakršnihkoli sindikalnih zahtevah."
17,"S temi naj se ukvarjajo drugi, drugače se bomo samo s tem ukvarjali in z ničemer drugim."
2,Hvala lepa.
14,Sedaj imam še prijavljenih nekaj liberalnih demokratov in potem gospoda Jamnika že dalj časa.
4,Besedo ima gospod Jamnik.
34,"Torej zanimiva razlaga gospoda Slejka, namreč jaz imam občutek, da so zlasti predstavniki kmetov oziroma tega sloja, ki trenutno ima problem, pravzaprav zadnji čas opozorili na problem, da tega problema vlada sploh ne rešuje."
34,"Če bo vlada šele jutri imela na svojem zasedanju razpravo o tem, kako bo pšenico kupovala in s kakšnimi viri, kar mene osebno najbolj skrbi, ne da je prepozno, to je pol leta prepozno."
39,"Jaz predlagam, da mi slišimo, če že drugega ne, vsaj razlago ministra, kako si je pravzaprav to zamislil oziroma, če nima že od vlade potrjeno, ali pa, kako si pravzaprav vlada zamišlja rešitev letošnjega problema tudi z vidika financ."
25,"Vsi ste že druge razloge povedali, ampak mene zanima pa prav to področje, kje bodo zagotovljena finančna sredstva, da se bo sploh to lahko naredilo."
17,"Namreč, če kdo razmišlja o primarni emisiji in o kakšnem posebnem financiranju, potem vemo kje je problem."
1,Hvala.
2,Hvala lepa.
4,Gospod Glavič ima besedo.
1,Hvala.
4,Spoštovane kolegice in kolegi!
15,"Mislim, da ni prav, če je tako rekoč med žetvijo še nejasno, kaj se dogaja."
20,"Zato moram jaz reči, da se mi ne zdi pravilno, da nimamo tega in v tem smislu podpiram to pobudo."
40,"Vendar, seveda proračun je sprejet, torej bi iz tega morala biti znana tudi cena, saj je moral ta proračun vendar na nečem temeljiti in celo se ni zgodilo nič posebnega med tem časom, da bi to zahtevalo neke druge stvari."
13,"Ko bo seveda nov proračun sprejet, se bomo lahko pogovarjali o sami ceni."
19,"Ampak to, da pa cene ni in da ni mogoče organizirati tega odkupa in skladiščenja, to pa ni sprejemljivo."
11,"Zato jaz predlagam, da mi sprejmemo to točko na dnevni red."
49,"Če ne bi vlada jutri sprejela teh pogojev odkupa ali, če bi ona to sprejela, bomo mi jutri potem umaknili to točko z dnevnega reda, kajti, če pa želimo govoriti o nekih drugih zadevah, ki se dotikajo rebalansa proračuna, potem pa moramo to narediti usklajeno z vsemi temi stvarmi."
7,Tako bi jaz predlagal nek takšen kompromis.
42,"To mora biti urejeno, ker smo urejena država ali pa vsaj naj bi bili, jaz mislim, da bi morali biti pogoji znani ob setvi, ne pa ob žetvi, ker takrat se odloča vsak, drugače je to zavajanje ljudi ali kakorkoli že gledamo."
5,Sprejmimo to na dnevni red.
38,"Če vlada jutri sprejme odlok, mi avtomatsko rečemo, da bomo odstopili od točke dnevnega reda, s tem pa seveda ni rečeno, da ni mogoče dati pobude, da se na naslednji seji o kakršnikoli vsebinski zadevi sprejetega sklepa razpravlja."
1,Hvala.
4,Želite gospod Protner besedo?
64,"Ja, dobite, ampak pri tem prosim, da se tudi izjavite o tem predlogu, ki je bil sedaj nazadnje oblikovan, ki povzema številne predloge, da je to uvrščeno na dnevni red, da to ne more biti danes, da je to jutri in imate do takrat čas, da zberete potrebne informacije, kjer je že znano in kaj bo vlada naredila danes, jutri, kaj pa v prihodnje."
16,To najbrž je namen te točke in potem bo zbor lahko še tudi drugače kaj sklepal.
3,Izvolite gospod Protner.
14,"Moram se vam zahvaliti, ker ste v bistvu to, kar sem želel povedati povzeli."
36,"Ugotavljam tudi - dobil sem informacijo, da je Zbor združenega dela dal to na dnevni red in je potem vlada že zaradi tega zavezana oziroma tudi sami v okviru te vlade, da bomo pripravili seveda ustrezne informacije."
35,"Bi pa priporočil, da predlagatelji, ki so predlagali to točko dnevnega reda, dejansko pripravijo tudi gradivo, v kolikor ga niso s predlogom samim dali; mislim, neka svoja stališča, ki podprejo zahtevo po obravnavi te točke."
17,"Mi bomo s strani vlade pripravili informacije, ki mislim, da sodijo v okvir te točke dnevnega reda."
2,Hvala lepa.
6,"Mislim, da smo s tem končali."
9,"Tu ste sedaj tudi slišali delno soglasje gospod, ministra."
16,"Kdo je za predlog, da se na naš dnevni red uvrsti tudi problematika odkupa kmetijskih pridelkov?"
3,Je kdo proti?
4,Se je kdo vzdržal?
18,"Ugotavljam, da je z večino glasov naš zbor sprejel razširitev dnevnega reda s točko problematika odkupa kmetijskih pridelkov."
13,"Nisem še rekel, da je končano, ampak še o dnevnem redu današnjega predloga."
12,"Še bodo govorili po vrstnem redu, najprej gospod Črnej, potem gospod Šonc."
25,"V imenu Komisije za varstvo okolja in naravne dediščine bi prosil poslance, da sprejmejo na dnevni red poziv Skupščine Republike Slovenije vladam in svetovni javnosti."
47,"Komisija za varstvo okolja in naravne dediščine je bila na 22. seji dne 23.6.1992 seznanjena s pismom predsednika Peace and crisis manegement foundation gospoda Borisa Vukobrana, v katerem opozarja na možnost ekološke katastrofe velikih razsežnosti, če bi v vojaških spopadih bila porušena kemična tovarna Sodaso v Tuzli."
30,"Zaradi tega in vseh drugih ekoloških posledic vojaških spopadov je komisija sklenila predlagati zborom Skupščine Republike Slovenije, da sprejmejo poziv Skupščine Republike Slovenije vladam in svetovni javnosti v priloženem besedilu."
21,"Komisija hkrati predlaga, da se obravnava predlaganega poziva uvrsti na dnevni red sej zborov, sklicanih za 1. in 2. julij 1992."
3,Dr. Hubert Požarnik.
4,Vsebina poziva je sledeča.
15,"Če se bomo za to odločili, bomo potem imeli točko, v kateri bomo to razpravljali."
1,Hvala.
6,Želi kdo o tej točki razpravljati?
8,"Mislim, da lahko dam ta predlog na glasovanje."
5,Kdo je za ta predlog?
1,Hvala.
3,Je kdo proti?
4,Se je kdo vzdržal?
8,Potem je tudi s tem dnevni red razširjen.
3,"Prosim, gospod Šonc."
4,Hvala lepa gospod podpredsednik.
4,Spoštovane kolegice in kolegi!
31,"Podobno kot je bila iniciativa, da obravnavamo problematiko v kmetijstvu naš poslanski klub predlaga zboru, da sprejmemo na dnevni red tudi predlog akcijskega programa kratkoročnih in dolgoročnih ukrepov za razvoj obrti."
4,Mi gradivo imamo narejeno.
21,"V kolikor bi sprejeli to na dnevni red, bi se lahko razmnožilo in bi jutri na dnevnem redu o tem razpravljali."
2,Hvala lepa.
26,"Jaz mislim, da so ti klici, ki so tukaj bili - to je pravilno vloženo predsedniku Skupščine, on mora odrediti zborom, zbori bomo takoj, ko bo to..."
17,"Danes smo dobili poročilo Odbora za kmetijstvo, kije to obravnaval in ne predlaga, da zbori to obravnavajo."
7,"Dobro, potem naj v redni postopek gre."
23,"Tu je, v postopku je, danes pa ne more iti na dnevni red, ker bodo še nekatera druga delovna telesa o tem razpravljala."
16,"Potem jaz tako razumem, načelno sprejemamo v razpravo, vendar ko bodo dala delovna telesa svoje mnenje."
8,Da in bomo takrat uvrstili na dnevni red.
9,"Prosim, da bi se v tem smislu tudi izjasnili."
1,Hvala.
43,"Ste za to, da bomo o tem razpravljali, ko bo to predloženo v rednem postopku, ko bomo določali dnevni red, ne te seje, ki sedaj sledi, ker bo ta posvečena volilnim zakonom, ampak naslednje, ki je predvidena, mislim, da 22. in 23. julija."
4,Kdo je za to?
3,Je kdo proti?
4,Se je kdo vzdržal?
1,Hvala.
5,Z večino glasov je sprejeto.
9,Sedaj razpravljamo še o predlogu dnevnega reda v celoti.
11,"Ali želi sedaj kdo razpravljati o prečiščenem besedilu, ki je sledeče:"
12,"1. točka, to kar ste dobili na klop, če imate pred seboj."
8,"Pri 1. točki smo se odločili, da ni."
23,"To je predlog zakona o skladu kmetijskih zemljišč, smo odložili. 1. točka je prejšnja 2. točka in gre tako naprej do 8. točke."
67,"Predlog za izdajo zakona s spremembami zakona o dohodnini smo odložili; točka predlog za izdajo zakona o obrestni meri je ostala; predlog za izdajo zakona o pogojih...; potem 9. točka je poročilo o delu Službe družbenega knjigovodstva; 10. točka je problematika odkupa kmetijskih pridelkov; 11. točka je poziv Skupščine Republike Slovenije vladam, to kar je bilo predlagano, in potem je 12. točka - pobude, predlogi in vprašanja poslancev."
3,"Prosim, gospod Starman."
5,"Spoštovano predsedstvo, kolegice in kolegi!"
25,"Čakal sem do konca, mislil sem, da bo prišel na dnevni red tudi predlog poslancev o interpelaciji o delu in odgovornosti ministra za notranje zadeve."
30,"Menim, da interpelacija kot jo predvideva ustava in 232. in 233. člen poslovnika, mora avtomatično brez glasovanja priti na dnevni red, in to čim hitreje, ker gre za pomembna vprašanja."
34,"Zato predlagam, da uvrstimo na dnevni red našega zbora tudi interpelacijo, ki je bila vložena in da se zberejo dopolnilni podatki, kot je predlagano, da se zaprosi za stališče Predsedstvo, vlado in pristojne komisije."
15,"Da bi ta postopek lahko opravili v nekaj mesecih, je potrebno, da začnemo čim hitreje."
2,Hvala lepa.
3,Trenutek gospod Starman.
22,"To pomeni, da mi uvrstimo na dnevni red ali samo nekoga zavežemo, da prične s postopkom, kar ste v drugem delu govorili?"
19,"Torej, da se sploh lahko začnejo postopki, mora biti uvrščeno na dnevni red, ker tega ni naredil predsednik Skupščine."
27,"Gre pa za dve fazi postopka, ena je faza odločanja v zborih, druga pa je skupno zasedanje, ker končna odločitev pade, tako kot so bili ministri izvoljeni."
11,"Matično obravnavanje je v zborih, zbori pa morajo dobiti ustrezno dokumentacijo."
39,"To pa dobijo z mnenji vseh mogočih organov o teh vprašanjih, vendar ne v interpelacijo - sta že bili razpravi v Odboru za notranjo politiko in v Komisiji za nadzor dela Vis-a, vendar v zvezi z drugim vprašanjem Demosovih poslancev."
21,"Ker pa interpelacija zahteva predhodni postopek, mora biti uvrščena seveda na dnevni red in tukaj gre za avtomatizem, ne za glasovanje."
2,Hvala lepa.
40,"Ja, gospod Atelšek, takoj boste dobili besedo, če prav razumem, naj bi to bilo na dnevni red, zato, da bi lahko zbor NKCR-ja proceduralne sklepe sprejel ob obvezah organov, ki naj sodelujejo v bodočem postopku o delu s tem predlogom."
15,": Gospod predsednik, ne razumem, da je pri tem pa čisto posebna procedura, res ne razumem."
33,"Prvič, jaz sem za to, da se obravnava, ampak ko bomo imeli kompleten material pred sabo, to se pravi, ko bodo komisije in odbori obravnavali material, potem pa naj pride na to sejo."
16,"Dokler pa je samo tako en papirček, enostransko nekaj napisano, pa ne morem o tem razpravljati."
20,"Zanima me, kako procedura, potem bomo pri vsakem sprejemanju na dnevni red takšno proceduro začeli uvajati, kot vi sedaj pravite."
17,"To je vloženo, komisija in odbori lahko delajo, in ko bo prišel kompleten material, bomo mi obravnavali."
26,"Gospod Atelšek, vi veste, da po proceduri, ki velja, sem jaz dolžan vsakemu, ki da predlog, dopustiti, da ga da in se zbor o tem odloča."
24,"Gospod Starman je ta predlog dal, ni ga še čisto v celoti oblikoval, ker tudi jaz ne vem, kako naj bi ta procedura tekla."
36,"Mi smo tu hendikepirani, ker imamo nekatere določbe, ki si jih posamezni lahko po svoje razlagamo, nekaterih proceduralnih postopkov pa nimamo in po splošni interpretaciji predsednika skupščine in ustavne komisije se nekatere ustavne določbe morajo izvajati."
5,"Gospod Starman je želel, izvolite."
5,Torej ne bi želel polemike.
7,"Mislim, da gre za normalno parlamentarno zadevo."
25,"Ustava v 118. členu precizno opredeljuje, kaj je vsebina javnega vprašanja do interpelacije, da pa se sploh lahko o tem razpravlja, se mora začeti postopek."
11,"Kot se moraš roditi, se mora tudi postopek v parlamentu začeti."
21,"Pobuda, iniciativa, pravi pravni temelj je interpelacija 38-tih poslancev v našem zboru več kot 10, 12, ali 14, to je avtomatizem."
16,"Zato ne razumem revolta pozicije, da ne želi niti razpravljati, torej nam ne da več besede."
23,"Da pa bi lahko skupščinska telesa delala, morajo dobiti neke naloge in te naloge jim zadolžimo mi, zato moramo imeti v proceduri zadevo."
29,"Res je, da nismo do sedaj v naši praksi še nikoli razpravljali o interpelaciji, čeprav je bila na dnevnem redu interpelacija za zunanjega ministra, vendar je postala naenkrat brezpredmetna."
22,"Zelo vehementno smo pa govorili o nezaupnicah oziroma konstruktivnih, čeprav so čisto nova materija in popolnoma neurejene in niti omenjene v poslovniku."
22,"Mi pa imamo precizne določbe v 132. in 133. členu poslovnika, kjer pravi, da zbor razpravlja o interpelaciji in zbor posreduje izhodišče."
22,"Zato tukaj ni nobenih pravnih nejasnosti in mislim, da bi bilo treba, da bi že vodstvo našega zbora moglo to samo narediti."
22,"Zato sem čakal do konca in ker do tega ni prišlo, sem moral intervenirati v imenu predlagateljev, ker sem tako tudi zadolžen."
2,Hvala lepa.
30,"Jaz sem ravno to vprašanje gospodu sekretarju zastavil in on pravi, predsednik zbora je postopal tukaj po teh svojih poslovniških določilih in je poslal to isti dan vladi in tako."
4,Samo oni sedaj molčijo.
28,"In zdaj vi na primer ne morete postopanje na ta način z molkom ostalih, zbor se mora sedaj pač v ta postopek vključiti zato, da to molčanje prepreči."
2,Prosim lepo.
31,"Samo eno vprašanje, jaz sem včeraj iz dnevnega časopisa zasledila, da so določene komisije to interpelacijo obravnavale, zato ne mislim, da je postopek ustavljen oziroma da je vmes želja po molku."
19,"Če sem jaz prav zasledila časopisne vesti včeraj v Delu, sta obe komisiji pozvali, da se ta interpelacija dopolni."
13,"Pa bi prosila, če lahko mogoče vodstvo našega zbora na to vprašanje odgovori."
10,"Vodstvo je tako obveščeno, kot ste vi po dnevnem časopisu."
23,"Gospod Starman je bil pa prisoten kot eden od predlagateljev, samo moment, gospod Starman je dobil, saj bo takoj gospod Zakonjšek se opravičujem."
49,"Torej, kolegica ima prav, res so nekatera sredstva obveščala, da je šlo za interpelacijo, vendar na dnevnem redu ni bila interpelacija, ampak zahtevek poslanskega kluba Demosa, da se obravnavajo nekatere nepravilnosti pri delu notranjega ministra, interpelacija je pa popolnoma druga stvar, ki vsebuje tudi vsebinski del tega, te problematike."
25,"In razpravljala sta prejšnji ponedeljek Odbor za notranjo politiko, ki je določeno stališče zavzel, zlasti pa je dolgo razpravo temu namenila Komisija za nadzor VIS-a."
26,"In da informiram ta naš zbor, temeljna ugotovitev obeh teh organov je, da pravzaprav eden in drugi ne vesta točno, kdo je sploh pristojen za nadzor."
34,"Komisija za nadzor VIS-a pravi, mi s splošno policijo nimamo nič, na Odboru za notranjo politiko pravijo, ja, mi smo za splošno notranjo politiko, kaj imamo s policijo, tako da eden drugemu pošiljata problematiko."
42,"Mislim pa, da je vprašanje interpelacije, tako kot je gospod Atelšek povedal, dejansko že v proceduri, ker je s samo vložitvijo v proceduri, vendar ne v operativni proceduri, torej nihče na to ne reagira in tako se misli, da bo zadeva zaspala."
39,"Mislim pa, da je dolžnost parlamenta kot takega, zlasti zborov, spoštovati svoj poslovnik, to je 132. člen, že tretjič ponavljam, in 133. člen poslovnika, da začnemo proceduro in v smislu operacionalizacije zadolžimo tega, onega in tretjega, da to naredi."
2,Hvala lepa.
3,Kdo še želi?
7,Gospod Zakonjšek se je že prej prijavil.
9,"Predsednik, en del obrazložitve mi je odvzel gospod Starman."
45,"Komisija za notranjo politiko ni razpravljala o interpelaciji, temveč o zahtevi kluba Demos glede nekaterih nepravilnosti in tako naprej, ta dokument je znan, skupaj z odgovorom ministra za notranje zadeve, in glede tega sprejela sklepe, o katerih ste bili preko sredstev informiranja tudi verjetno obveščeni."
8,"Tako da mislim, da je to posebno vprašanje."
48,"Tam na komisiji ste postavili tudi vprašanje načina nadzora te komisije nad delovanjem resorjev, ki spadajo v področje komisije za notranjo politiko in je bilo ugotovljeno, da je to funkcija komisije, nadzor nad izvajanjem zakonov, predpisov, kar se vrši tudi preko posebnih oblik parlamentarne demokracije, to je interpelacij."
32,"Vendar mene pa zanima sedaj, to bi prosil, gospod podpredsednik, da mi poveste, kako piše v poslovniku, da se interpelacija obravnava, potem je pa stvar lahko verjetno čista za odločanje v zboru."
13,"Da tule, prosim, če mi oprostite, gospod Glavič, samo tole bomo poslovniško uredili."
28,"Po 232., 233. členu pravi, da je predsednik dolžan takoj dati v mnenje izvršnemu svetu, ta mora v 15 dneh (233. člen, prvi odstavek) v 15. dneh odgovoriti."
36,"Če Izvršni svet ne pošlje poročila v roku iz prvega odstavka tega člena, se da interpelacija na dnevni red prve seje po preteku tega roka, tudi če ni dano poročilo izvršnega svet v zvezi z interpelacijo."
35,"Toda mene sekretar obvešča, da ta rok šele v petek poteče, zato bi, če se strinja gospod Starman, počakali in bi dali to na prihodnjo sejo, ki jo ima zbor sklicano za 15. in 16."
2,Rok takrat.
26,"No saj predsednik zbora mora to dati, če tega odgovora ne bo dobil, če bo pa odgovor dobil, so pa tako in tako izpolnjeni proceduralni pogoji."
2,"Dobro, hvala."
31,"Gospod Glavič, to se pravi, da danes o tem ne razpravljamo, ker še niso proceduralni roki izpolnjeni, potem, če se strinjate gospod Glavič, ne bi več o tem razpravljali, ja hvala."
10,Dajem sedaj tako spremenjeni in dopolnjeni dnevni red na glasovanje.
12,"Kdor je za, prosim, da dvigne roko; ne roko, listič da dvigne."
1,Hvala.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov dnevni red sprejet."
1,Obvestila.
21,"Skupna seja je danes ob 15. uri, na tej seji naj bi nadaljevali z na prejšnji seji prekinjenimi volitvami in imenovanji."
28,"Dalje, naš odmor je ob 12. uri, to se pravi, sedaj takoj, mi bi potem ob 13. uri nadaljevali oziroma pričeli po sedaj sprejetem dnevnem redu svoje delo."
33,"Še nekaj, da boste vedeli za svoje ravnanje: naslednja seja zbora, na kateri bo zbor obravnaval predloge volilnih zakonov, je sklicana za četrtek 16.julija 1992, po potrebi tudi v petek, 17. julija."
18,"Takrat smo se tudi zmenili, da so izpolnjeni pogoji za obravnavo interpelacije, ki jo je vložila skupina poslancev."
23,"Prav tako pa predvidevamo, da bi bile v juliju, torej pred počitnicami, še dve seji, in sicer predvidoma 22. in 29. julija 1992."
12,"Gospod Šonc je dvigoval roko, sedaj pa vidim, da nima več potrebe."
5,Prej ste nekaj roko dvignili.
2,"Ne, hvala."
5,"Hvala, no potem odrejam odmor."
18,"Ob 13. uri tu; prosim, da se medsebojno spoštujemo in ne pustimo, da bi ostali disciplinirani čakali nedisciplinirane."
7,"Kolegice še ni, nadaljujemo z našim delom."
21,"Jaz sem mislil, da bi kar takrat pri glasovanju ugotavljali sklepčnost, ker bodo nekateri še prišli, ampak če je zahteva, naprej."
21,Prehajamo na 1. TOČKO DNEVNEGA REDA - PREDLOG ZA IZDAJO ZAKONA O SPREMEMBAH ZAKONA O DENARNI ENOTI REPUBLIKE SLOVENIJE S PREDLOGOM ZAKONA.
10,Predlagatelj akta je Odbor za kreditno monetarni sistem in politiko.
4,Želi predstavnik predlagatelja besedo?
35,"Predlog za izdajo zakona s predlogom zakona ste prejeli s pošiljko 12.6.1992, objavljen pa je tudi v naslednji številki Poročevalca, št. 11/92, vlada Republike Slovenije se s predloženim zakonom strinja in k njemu nima pripomb."
4,Želi besedo predstavnik vlade?
11,Predlog za izdajo zakona s predlogom zakona je obravnavala Zakonodajno-pravna komisija.
7,Njeno poročilo ste prejeli danes na klop.
5,Želi poročevalec Zakonodajno-pravne komisije besedo?
2,Pričenjam razpravo.
3,Kdo želi besedo?
6,Zaključujem razpravo in prehajamo na glasovanje.
18,Na glasovanje dajem predlog za izdajo zakona o spremembah zakona o denarni enoti Republike Slovenije s predlogom zakona.
2,Ugotovimo prisotnost.
5,Ta čas pa dvoje obvestil.
23,"Že na eni prejšnjih sej smo določili, da me bo nadomeščal v moji odsotnosti oziroma kadar nekoga tu ni, v predsedstvu gospod Rojec."
15,"Se strinjate s tem, da on kot vešč, ki je zdaj že tu, to nadaljuje?"
25,"Potem pa, nismo usklajeni pri dnevnih redih, in sicer predlog za izdajo zakona o obrestni meri z osnutkom zakona ni bil sprejet v vseh zborih."
33,"Prosim, da določimo tako imenovano usklajevalno, ali kakorkoli se že imenuje, komisijo, ki bo zastopala stališče tega zbora in prepričevala tudi ostala zbora, da bi to točko sprejeli tudi oni na dnevni red."
13,Prosim predloge za predlog za izdajo zakona o obrestni meri z osnutkom zakona.
10,"Jamnik, Feltrin, Peskar, Kovač in Ivanušič, točno 5 jih je."
9,"Imam zdaj predloge, glasovali pa bomo o tem predlogu."
8,"Ali ste pobrali vse, kolege poslance v preddverju?"
18,"Spoštovani kolegi iz vladnih strank, to da bi sredstva informiranja vedela, kako se opozicija matra, da zagotovi sklepčnost."
26,"Kolegi poslanci, ki so v vladnih strankah, gospod Zakonjšek, kolegi poslanci, če obstaja kakšna koordinacija v teh strankah, ali lahko zagotovijo, da bi prišli na sejo?"
24,"Namreč situacija je taka, da se bojim, da bo potrpežljivost tistih, ki sedaj že parkrat čakajo na to, da bi se nakapljala sklepčnost, popustila."
4,Niso oni vladna stranka.
20,"Gospod Glavič, saj če tistih par znanih imen, ki so bila dopoldne tu, pripeljete iz vaše stranke, pa bomo sklepčni."
28,"Vsem nam je škoda časa, bojim se, da bi se opozicija spuntala, pa šla, potem bomo imeli še vprašanje sklepčnosti skupne seje, ki je bila že enkrat problematična."
12,"Tukaj bo šlo zelo hitro, ker nekatere zadeve tukaj še niso zrele."
51,"To smo sedaj ugotovili, ker smo pričakovali, da bodo pristojni odbori o njih razpravljali, pa bodo šele jutri, zato jih bomo odložili in ko izčrpamo ta dnevni red, gremo takoj naprej, ker po skupni seji mi nadaljujemo z delom vsaj nekje do 18.ure, do 18.30, če se strinjate s tem."
4,"Do 18. ure, prav."
19,"Skupna seja bo po mojem 30, 40 minut in se takoj dobimo tu in potem delamo do 18. ure."
4,Je tak sporazum dosežen?
20,"Sem obveščen, da včeraj niti ena usklajevalna komisija ni bila sklepčna, razen za zaposlovanje tujcev; tam so se dobili skupaj."
11,Danes zjutraj spet ni bilo sklepčnosti niti komisije za dnevni red.
28,"Najbrž se bo treba v okviru poslanskih klubov dogovoriti, ali delamo naprej ali ne, ker nekateri izgubljajo čas, ker prihajajo in svoj posel zanemarjajo, ker ostali ne pridejo."
4,Če lahko ugotovimo prisotnost?
12,Kdo je za izdajo zakona s predlogom zakona prosim naj dvigne karton.
3,Kdo je za.
3,Je kdo proti?
4,Se je kdo vzdržal?
14,"Ugotavljam, da je predlog za izdajo zakona s predlogom zakona z večino glasov sprejet."
17,Prehajamo na 2. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O BANKAH IN HRANILNICAH.
32,"Obveščen sem, da matični odbor o tem predlogu še ni razpravljal niti pripravil poročila za sejo zbora, zato bo ta lahko obravnavan baje jutri, po končani seji Odbora za kreditno monetarni sistem."
22,Naslednja točka je zakon o jamstvu Republike Slovenije Ljubljanski banki d.d. za njene obveznosti pri najemu kreditov za ekološke in energetske projekte.
36,"Tudi tu nimamo poročila matičnega odbora, kajti tudi ta točka bo na tem odboru jutri obravnavana in naj bi potem jutri dobili pismeno ali vsaj ustno poročilo, zato moramo to točko dnevnega reda odložiti za jutri."
25,"Prehajamo na 4. TOČKO DNEVNEGA REDA - PREDLOG AKTA O NOTIFIKACIJI NASLEDSTVA GLEDE KONVENCIJ ORGANIZACIJE ZDRUŽENIH NARODOV IN KONVENCIJ, SPREJETIH V MEDNARODNI AGENCIJI ZA ATOMSKO ENERGIJO."
7,Predlog akta je predložila Vlada Republike Slovenije.
4,Želi njen predstavnik besedo?
7,Predlog akta ste prejeli z pošiljko 5.6.1992.
23,"Predlog akta so obravnavali Komisija za mednarodne odnosi in Zakonodajno-pravna komisija, ki sta zboru pisno poročali in k predlogu akta nista imeli pripomb."
42,"Naj opozorim, da je Zakonodajno-pravna komisija ugotovila, da je izpadla določba o objavi akta, zato predlaga naslednji amandma: Na koncu akta o notifikaciji se doda naslednja določba: ""Ta akt se objavi v Uradnem listu Republike Slovenije."" Želijo morda besedo poročevalci delovnih teles?"
2,Pričenjam razpravo.
3,Kdo želi besedo?
6,Zaključujem razpravo in prehajamo na glasovanje.
17,"Najprej moramo glasovati o amandmaju Zakonodajno-pravne komisije, ki se nanaša na objavo v Uradnem listu Republike Slovenije."
3,Kdo je za?
1,Hvala.
3,Je kdo proti?
4,Se je kdo vzdržal?
9,"Ugotavljam, da je ta amandma Zakonodajno-pravne komisije soglasno sprejet."
25,"Glasovati moramo še o predlogu aktov o notifikaciji nasledstva glede konvencije Organizacije združenih narodov in konvencij, sprejetih v Mednarodno agenciji za atomsko energijo v celoti."
3,Kdo je za?
1,Hvala.
3,Je kdo proti?
4,Se je kdo vzdržal?
10,"Ugotavljam, da je ta predlog akta v celoti soglasno sprejet."
25,"Prehajamo na 5. TOČKO DNEVNEGA REDA - PREDLOG AKTA O POTRDITVI NASLEDSTVA GLEDE KONVENCIJ, STATUTOV IN DRUGIH MEDNARODNIH SPORAZUMOV, KI PREDSTAVLJAJO AKT O USTANOVITVI MEDNARODNIH ORGANIZACIJ."
7,Predlog akta je predložila vlada Republike Slovenije.
4,Želi njen predstavnik besedo?
7,Predlog akta ste prejeli s pošiljko 5.6.1992.
16,"Predlog akta sta obravnavali Komisija za mednarodne odnose in Zakonodajno-pravna komisija, ki sta zboru pisno poročali."
16,"Naj opozorim, da Komisija za mednarodne odnose predlaga dve dopolnitvi amandmaja k predlogu akta, in sicer:"
9,"pod točko a) se doda še naslednje besedilo ""10."
11,"Ustava Organizacije Združenih narodov za industrijski razvoj, Dunaj 8.4.1979"", in drugič"
21,"pod točko b) pa je pod številko 4 potrebno popraviti naziv organizacije, ki se pravilno glasi ""Mednarodna organizacija za zakonsko meroslovje""."
6,Želijo morda besedo poročevalci delovnih teles?
2,Pričenjam razpravo.
3,Kdo želi besedo?
1,Nihče.
2,Zaključujem razpravo.
9,Najprej moramo glasovati o dopolnitvah Komisije za mednarodne odnose.
12,Na glasovanje dajem predlog Komisije za mednarodno sodelovanje za dopolnitev točke a).
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je soglasno sprejeta dopolnitev točke a)."
7,Moramo še glasovati o dopolnitvi točke b).
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je tudi to dopolnilo sprejeto."
25,"Glasovati moramo še o predlogu akta o potrditvi nasledstva glede konvencij, statutov in drugih mednarodnih sporazumov, ki predstavljajo akt o ustanovitvi mednarodnih organizacij v celoti."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog akta v celoti soglasno sprejet."
22,Prehajamo na 6. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO KRALJEVINE NORVEŠKE O UKINITVI VIZUMOV.
7,Predlog zakona je predložila vlada Republike Slovenije.
4,Želi njen predstavnik besedo?
8,Predlog zakona ste prejeli z zadnjo poštno številko.
58,"Predloga zakona sicer ni obravnavala Komisija za mednarodne odnose, ker se zaradi odsotnosti več članov v kratkem roku ni mogla sestati, vendar glede na to, da gre za odločitev, ki je v skladu z že sprejetimi stališči, tako Komisije za mednarodne odnose kot tudi zborov Skupščine Republike Slovenije, to ne bi smelo biti ovira za sprejetje te ratifikacije."
2,Pričenjam razpravo.
3,Kdo želi besedo?
14,Zaključujem razpravo in prehajamo na glasovanje o ratifikaciji sporazuma med Slovenijo in Kraljevino Norveško.
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog zakona soglasno sprejet."
20,Prehajamo na 7. TOČKO DNEVNEGA REDA - (predlog za izdajo zakona o spremembi in dopolnitvi zakona o dohodnini z osnutkom zakona.
5,Predlagatelj akta je skupina poslancev.
8,"Oprostite, to smo odložili na prvo septembrsko sejo."
20,"Se opravičujem.) Imamo pa PREDLOG ZA IZDAJO ZAKONA O OBRESTNI MERI Z OSNUTKOM ZAKONA, vendar tu nismo usklajeni glede faz."
7,"Mi lahko pričnemo, pa bomo potem uskladili."
3,Tu nismo še.
9,Mi moramo sedaj potrditi komisijo za uskladitev dnevnega reda.
12,Namreč pri tej točki nismo usklajeni z Zborom združenega dela glede faz.
14,"Ta je sprejemal prvo fazo, mi pa predlog za izdajo zakona z osnutkom zakona."
23,"Pred tem, ko še nismo bili sklepčni, so bili dani sledeči predlogi za usklajevalno komisijo, in sicer: gospod Feltrin, Jamnik, Peskar, Kovač, Ivanušič."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je komisija za usklajevanje dnevnega reda soglasno imenovana."
17,"In naj zbor prične razpravo in odločitev prepusti, ko bodo usklajene faze ali preskočimo obravnavo tega predloga."
2,Vprašam predlagatelje?
2,Da obravnavamo.
17,"Predlagatelj akta je skupina poslancev vseh treh zborov Skupščine Republike Slovenije, iz Zbora občin gospod Franci Feltrin."
5,Ali želi predstavnik predlagatelja besedo?
20,"Predlog za izdajo zakona z osnutkom zakona ste prejeli s pošiljko 24.4.1992, objavljen pa je bil v Poročevalcu št. 11/92."
27,"Mnenje k predloženemu zakonu je dala tudi Vlada Republike Slovenije, ki meni, da je predlagana ureditev v celoti nesprejemljiva, ker bi pomenila administrativni poseg v tržno gospodarstvo."
4,Želi predstavnik vlade besedo?
35,"Predlog za izdajo zakona z osnutkom zakona sta obravnavala Odbor za kreditno-monetarni sistem in politiko kot matično delovno telo, ki predloženega zakona ne podpira, pač pa soglaša z mnenjem Vlade Republike Slovenije in Zakonodajno-pravne komisije."
4,Njuni poročili ste prejeli.
5,Želijo besedo poročevalci delovnih teles?
2,Pričenjam razpravo.
3,Kdo želi besedo?
4,Besedo ima gospod Šonc.
2,Hvala lepa.
2,Spoštovani kolegi!
46,"V imenu poslanske skupine Socialdemokratske stranke dajem pripombo k osnutku, in sicer v tem smislu, da se doda 7.a člen, ki naj bi se glasil: Vloge bančnih varčevalcev se morajo revalorizirati vsaj za spremembo srednjega tečaja ekuja Banke Slovenije od dneva vložitve denarja v banko."
1,Obrazložitev.
24,"Če ne bodo revalorizirane tudi vloge varčevalcev, bodo banke v primeru sprejetja tega zakona znižale obrestne mere na te vloge globoko pod nivo inflacije."
12,Tako se bo potem vse breme načrtovane razbremenitve gospodarstva prevalilo na varčevalce.
5,Saj razumete za kaj gre.
2,Hvala lepa.
1,Hvala.
4,Še kdo želi razpravljati?
4,Besedo ima gospod Peskar.
4,Hvala lepa za besedo.
27,"No, slovenski trg denarja je res v hudo nenormalnem stanju, saj tako visokih obrestnih mer, kakršne so bančne dandanašnji, v Sloveniji ne zdrži nobeno, še tako gospodarstvo."
14,"Rešitev za to je vsekakor najprej sanacija bank, ki določa pogoje poslovanja v Sloveniji."
40,"To je seveda naš največji sistem bank in morda je ravnanje oblasti pri reševanju tega problema prepočasno, toda kljub vsemu bi bilo dobro, da bi ohranili bister um in ne bi pristajali na rešitve, kakršne so predlagane v tem zakonu."
18,Osnutek zakona namreč administrativno določa najvišjo aktivno obrestno mero v višini 8% in obvezno valutno klavzulo v ekujih.
24,"Argument za to je praksa v Evropi v zadnjih dvestotih letih in prepričanje, da mora biti aktivna obrestna mera enaka profitni stopnji v industriji."
25,"No, ob takem argumentu bi lahko sklepali, da mora biti aktivna obrestna mera pri nas celo negativna, saj slovenska industrija danes v povprečju ustvarja izgubo."
34,"In čeprav bi ugotovili, da je bilo z Evropo v zadnjih dvestotih letih nekaj narobe, saj je celo v času zlatega standarda poznala občutnejša nihanja obrestnih mer, je tak način razmišljanja vseeno vreden omembe."
12,Administrativno omejevanje aktivne obrestne mere bi vsekakor lahko imelo samo dva učinka.
68,"Ali bi uničili slovensko bančništvo in s tem tudi industrijo, kjer bi na ta način izgubili dejavnost, s katero bi se banke sploh lahko primerjale, ali pa bi se obrestnim meram ne reklo več obrestna mera, temveč bi jo od vseh čudnih eksperimentov vajeni Slovenci preimenovali na primer v obrestno provizijo in bi potem morali predlagati še zakon o obrestni proviziji in s tem seveda nenazadnje izgubljali čas."
8,"Zato tudi predlagam, da tega zakona ne podpremo."
1,Hvala.
4,Besedo ima gospod Jamnik.
48,"Jaz bi najprej ugotovil, da je rešitev tega problema potrebna, v bistvu bi ga bilo treba rešiti že bistveno prej, vendar kljub temu, da je zakon tak, kakršen je in jaz se v celoti z njim ne strinjam, vendar je pa vseeno vzpodbudil vsaj razpravo o tem problemu."
19,"Dejstvo je, gospod Peskar je rekel, sanacija bank je potrebna in potem se bomo lahko pogovarjali o obrestni marži."
12,"Jaz moram ugotoviti, da se sanacija bank z obrestno mero že dogaja."
21,"Namreč tako visoke obrestne marže, kot jih banke trenutno imajo, pravzaprav govorijo o tem, da že delno sanirajo svoje slabe naložbe."
27,"Namreč bančna marža je sedaj zelo visoka in v bistvu mislim, da bi se morali pogovarjati, ne o določitvi najvišje obrestne mere, ampak o določitvi bančne marže."
26,"Jaz mislim, da ni pravično, da tista podjetja, ki so sposobna plačevati obrestno mero tako kot je sedaj, da v bistvu že delno sanirajo bančni sistem."
21,"Namreč vemo, da se pač ta denar potem uporablja za izgube na tistih področjih, kjer ima pač banka svojo slabo vlogo."
50,"Na Odboru za kreditno-monetarni sistem in politiko smo o tem govorili in v bistvu smo, sedaj ne vem točno, kako je sklep napisan, vendar smo v bistvu podprli sklep oziroma sprejeli sklep, da Banka Slovenije naredi analizo bančne marže in da ugotovi pravzaprav, kaj se s to bančno maržo dogaja."
23,"Zato jaz predlagam, da do naslednje seje, ki bo čez 14 dni, Vlada Republike Slovenije in Banka Slovenije pripravita predlog rešitve tega problema."
58,"Jaz že v naprej opozarjam, če je odgovor v tem, da je najprej potrebna sanacija bank, namreč jaz mislim, da ni najprej potrebna sanacija bank, jaz mislim, da je treba že prej to rešiti, ker po moje podjetja, ki so sedaj sposobna to obrestno mero še plačevati, recimo čez en mesec, dva meseca tega ne bodo več sposobna."
9,"Zato mislim, da bi morali to področje prej rešiti."
19,"Namreč še vedno obstaja bojazen, da sanacija bank ne bo tako hitro šla skozi parlament, kot si nekateri predstavljate."
15,"Torej predlagam, da vlada in Banka Slovenije pripravita predlog rešitve tega problema do naslednjega zasedanja."
16,"Ne samo negativno mnenje o tem zakonu, ampak rešitev tega problema, kako si pravzaprav to zamišljajo."
1,Hvala.
4,Samo v moje vedenje.
25,"Ali vi predlagate, da zaradi tega danes ne sprejeti, ali v fazi sprejemanja, ker imamo sedaj različne faze, naj se to naredi, kar vi predlagate?"
48,"Torej jaz takole mislim, glede na to, da je še vedno do sedaj bil postopek tak, da je vlada dala ali amandmaje ali razložila, zakaj nekaj ni v redu oziroma dala svojo rešitev, če je ugotovila, da nekaj ni v redu, se strinjam, ta zakon ni v redu."
14,"Vendar smatram, da mora dati svojo rešitev, če pravijo, da nekaj ni v redu."
24,"In to tukaj manjka, zato predlagam, da če že danes tega ne da, da pa najkasneje do naslednje seje da svojo rešitev tega problema."
15,"Seji prisostvuje namestnica ministra za finance Republike Slovenije in pa viceguverner Banke Slovenije, gospod Košak."
4,Besedo ima dr. Glavič.
4,"Spoštovane kolegice, spoštovani kolegi!"
37,"Tudi jaz ne podpiram tega zakona, čeprav se vsi zavedamo, da je izredno pereča problematika, vendar mislim, da je rešitev zanjo dana v ekonomskem programu vlade in da jo je treba rešiti hkrati z vsemi ostalimi problemi."
25,"Predvsem je seveda tu inflacija, potem je tu izguba trga, sanacija podjetij, lastninjenje bank, ki je tu po mojem mnenju zelo pomembno in tako dalje."
18,"Skratka, če bi sedaj mi sprejeli ta zakon, bi to pomenilo ponovno rušenje tega, kar je bilo narejeno."
41,"Naj vas spomnim na to, da smo mi oktobra imeli obrestno mero 25%-no fiksno določeno in da se je to pokazalo kot zelo slaba rešitev, zato seveda tudi sedaj ni za pričakovati, da bi na ta način dobili boljšo rešitev."
8,Treba je pač opraviti sanacijo vseh teh stvari.
70,"O izvedbi tega se seveda še lahko pogovarjamo, ampak morali bi to razpravo vključiti v razpravo o ekonomskem programu oziroma o rebalansu proračuna ali kakorkoli hočete, kajti rešitev za to ni predevanje iz enega žepa v drugi, ampak je popolnoma jasno, da se plače ne morejo več povečevati, tako kot so se zadnjega pol leta in da se proračun ne more povečevati tako, kot se je povečeval zadnjega pol leta."
6,In v tem je osnova rešitve.
19,"Skratka, denarja mora biti na voljo več, kot pa ga bodo ljudje pripravljeni porabiti, potem bodo obrestne mere padle."
18,"Bi pa bilo morda oportuno predlagati vladi, da razmisli o tem, da se izvoznikom omogoči najemanje deviznih posojil."
40,"Mi slišimo, da je deviz preveč, te pa na zunanjem trgu resnično ne morejo konkurirati, če jih država prisili, da morajo zamenjati devize v tolarje, vzeti kredite v tolarjih in potem zopet te tolarje konvertirajo preko izvoza nazaj v devize."
9,In tu bi se pa najbrž dalo nekaj narediti.
22,"Če je na trgu preveč deviz, naj se dajejo devizni krediti izvoznikom, za njih zaračunavajo obrestne mere, ki so v svetu normalne."
36,"Če je vlada sedaj sklenila, da ni pametno, da najemamo tuja posojila, najemajmo domača devizna posojila in potem bi bil ta problem za ta prehodni čas, dokler ne začnejo učinkovati drugi ukrepi, morda rešitev za izvoznike."
27,"To seveda ni ta zakon, zato jaz ne bom podprl tega zakona, pač pa recimo temu sedaj poslanska pobuda vladi, da poskusi najti rešitev v tej smeri."
1,Hvala.
3,Gospod Ivanušič izvolite.
66,"Tudi sam se z določenimi rešitvami v zakonu ne strinjam, vendar se strinjam, da je problematika pomembna in da je potrebno o tem razpravljati in da nekako namen je, ali bo dosežen s tem zakonom, da se začne govoriti o problemu in v tej smeri se strinjam z gospodom Jamnikom, ki govori o tem, da do enega roka v prihodnosti vlada pripravi rešitev v tej smeri."
27,"Sedaj jaz, če imam pravi program nove vlade o tej problematiki, ne vidim te rešitve v tem programu že izdelane, tako, da bo to potrebno še narediti."
34,"V glavnem, po mojem videnju bi zakon, ki rešuje to področje, mogel zagotavljati, da ekonomska politika v prihodnosti zagotavlja vedno, da je povprečna profitna stopnja v gospodarstvu najmanj 1% večja od povprečne obrestne mere."
23,"To pa naj se naredi skozi inštrumente ekonomske politike na posreden način in ne na tako neposreden, se pravi, brez intervencij v gospodarstvo."
10,Na tak posreden oziroma neposreden način bi bilo potrebno delati.
55,"Drug problem pa je tudi tole, kar je bilo rečeno, razmerje razlike med aktivno in pasivno obrestno mero je prevelika in tudi to področje bi bilo potrebno nekako s to zakonodajo reševati in spodbujati domače varčevanje, ker če ne bomo tega ustvarili in nekako zaupanje v ta bančni sistem ustvarili, tudi sanacije bank ne bo."
3,"Samo toliko, hvala."
1,Hvala.
3,"Prosim, gospod Urbančič."
18,"Jaz mislim, da se s tem, da se zakon odloži, samo hoče podaljšati brezvladje na področju obrestnih mer."
2,Hvala lepa.
3,"Prosim, gospod Atelšek."
17,"Osebno mislim, da se parcialno težko razpravlja o ekonomski politiki ali pa samo na primeru bančnih obresti."
30,"Zato bom jaz glasoval proti temu, da se to sprejme kot osnutek, dokler ne pridemo do kompleksnega obravnavanja celovitega ekonomskega programa Slovenije, ki ga vlada mora v najkrajšem času prinesti."
28,"Tam notri bo tudi - je že narejen, sem ga že bral, vendar še ni v obravnavi v parlamentu, ko bomo to obravnavali, je treba to vprašanje tudi načeti."
13,Ravno tako pa ni majhno zlo oziroma ni tako majhno zlo provizija bank.
5,Vi obravnavate sedaj obrestne mere.
17,"Kolikor sem obveščen, so provizije za prodajo obveznic Slovenije I in II dvignili od 1,5% na 3%."
17,"Ali je to res ne vem, ker sam še nisem doživel tega, verjetno pa bo to držalo."
27,"Namreč, iz provizij si pa banka deli oziroma ustvarja svoj dohodek, torej 3% pri enkratni prodaji, tam je pa 25% ali 20% ali 18% na leto obresti."
20,"Namreč to je velika zadeva, o kateri bo treba poleg tega spregovoriti in podjetja plačujejo krepke provizije za določene transakcije."
21,"Drugo, kar mislim za obresti, tak zakon ne rešuje selektivnega pristopa z ekonomskega gledišča do izvoznikov ali pa nekaterih panog kmetijstva."
46,"Mislim, da mora biti obrestna politika tudi selektivna in zato jo je treba posebej pogledati pod drobnogledom in videti, katere stvari so v določenem primeru - dobro, boste rekli, da je tržna povsod v svetu, ne povsod, ampak v nekaterih deželah pa imajo tudi ta selektivni pristop."
29,"Zato smatram, da bi bilo pametno, da te stvari pripravimo in da, ko se bo o ekonomski politiki razpravljalo, da se tudi ta zakon oziroma o tej zadevi razpravlja."
1,Hvala.
4,Želi še kdo razpravljati?
3,"Gospod Zakonjšek, prosim."
4,"Gospod predsedujoči, spoštovani zbor."
43,"Mislim, da je že dosedanja razprava in tudi to, kar slišimo in beremo, jaz sem imel tudi nekaj razprav s podjetniki v moji občini, pokazala, da je izredno nujno in skrajni čas, da se v ekonomsko politiko vključi problem obresti iz mnogih razlogov."
25,"Jaz ne bi tega širil in najbrž bo potrebno ob razpravi o programu ekonomske politike, tako kot je bilo že rečeno, to vprašanje temeljitejše obravnavati."
44,"Zdi se mi, da je tukaj nekoliko zapostavljeno v pisnem gradivu vlade, predvsem zaradi tega, ker bomo v tem hotenju, da se približamo pogojem gospodarjenja v Evropi, ostali na deklaracijah, če ne bomo počasi ustvarjali kondicije gospodarjenja, takšne kot so v tej zahodni ekonomiji."
43,"In med te spadajo tudi nekje normalne provizije bank, o čemer je že bil govor, neke obrestne mere, ki ne presegajo najbolj spektakularne naložbe v neko profitno dejavnost, ker so preko teh in jih je praktično nemogoče pokriti s krediti in tako dalje."
40,"Vendar - jaz sem že v razpravi z dr. Toplakom, ki je tudi dejal in trdil in mu moram verjeti, preštudiral pa je nekih 60 sistemov v svetu, v zahodni ekonomiji in da je povsod na nek način obrestna mera regulirana."
28,"Trdim in še vedno trdim, da je ta regulacija obrestne mere konsekvenca vseh ukrepov ekonomske politike in pogojev, v katerih deluje gospodarstvo in drugi subjekti v tej ekonomiji."
38,"Ne morejo biti z administrativnim določanjem višine obrestnih mer v naprej vzpostavljena neka razmerja na področju, ki je tudi tipično tržno, regulirano tržno tudi v svetu, ker konec koncev, kaj pa so obresti drugega kot cena za denar?"
48,"Mislim, da bi se morali izogibati takim poenostavljenim rešitvam, ker če bi to bila pot v ozdravitev gospodarstva in odpravo vseh teh deformacij, s katerimi se srečujemo, ko je potrebno kratkoročno jemati kredite zato, da se izplačujejo plače in tako naprej, potem je to verjetno najbolj enostavna rešitev."
5,Jaz sem takoj za to.
58,"Sem pa globoko prepričan, da to ni ta pot in zato bi dejansko predlagal to, kar so že kolegi pred menoj, da se strinjamo s tem, da se problem obresti z mnogo večjo težo, kot je sedaj v nekaterih gradivih prisotna, obravnava tudi ob sprejemanju ukrepov in usmeritvi ekonomske politike, o čemer bomo govorili verjetno v prihodnjih tednih."
2,Hvala lepa.
2,Hvala lepa.
10,"Preden dam besedo gospodu Razdevšku, bi se še jaz oglasil."
4,"Spoštovane poslanke, spoštovani poslanci!"
16,"Torej, kadarkoli se govori o neki ekonomski politiki, je potem potrebno izhajati iz nekega normalnega stanja."
16,"Če mi nimamo nekega normalnega izhodiščnega stanja, mi enostavno ne moremo govoriti o nikakršni ekonomski politiki."
14,"To normalno izhodiščno stanje je pa približno to, kar je s tem zakonom predvideno."
13,"Obstoječi civilizirani svet nikakor ne dopušča takšnih obresti, kakršne poznamo v našem sistemu."
15,"Ne more biti obrestna mera recimo 30% ali 25%, običajna profitna stopnja pa npr. 15%."
6,To v civilizirani ekonomiji ne gre.
29,"Ta zakon pa ima seveda tendenco, da stvari postavi na to normalno izhodiščno stanje in iz tega razloga je zakon takšen, kakršen je, vreden vse pozornosti in tudi podpore."
38,"Namreč, v sedanjih razpravah, ki sem jih tudi slišal, je pač ena velika zmota, ker v bistvu k temu prispeva ne povsem natančno poznavanje osnutka tega zakona, ki izhaja pri teh obrestnih merah iz dejanske ohranitve vrednosti denarja."
52,"In če se vrednost denarja recimo ohrani potom te klavzule, kakršna je v zakonu vsebovana, v takšnem primeru pa so obrestne stopnje v tem smislu, kakršne so tukaj v zakonu predvidene, ali 6% ali 8%, oziroma 12% za zamudne obresti, pri čemer se to lahko tudi korigira, po mojem povsem na mestu."
29,"Torej, jaz menim, da če želimo resno urejati naše gospodarsko stanje, mi moramo takšno izhodišče v sistemu obrestnih mer postaviti in iz takšnega izhodišča potem voditi določeno ekonomsko politiko."
5,Tako se po svetu dela.
1,Hvala.
4,Gospod Glavič ima repliko.
20,"Seveda, vi ste izhajali iz enega normalnega gospodarstva, ki pa ima takšno letno stopnjo inflacije kot je pri nas mesečna."
17,"In sedaj, če gledamo inflacijo, recimo za zadnje pol leta, potem je ta na nivoju približno 150%."
10,"To pomeni, da morajo biti obresti takoj pomnožene z 2,5%."
14,"Če prištejemo še tisti veliki R, potem dobimo primerljivo vrednost z zunanjimi obrestmi šele."
29,"To se pravi, da bi morali biti tisto, na kar je opozarjal dr. Oblak, in tudi mi smo to predpostavili, da je obrestna mera med drugim tudi funkcija inflacije."
21,"Vi seveda dobro veste, da pol leta že marka stoji, vsi se pa obnašajo, kot da bi to ne bilo res."
20,"Torej, če apliciramo zakon na preteklega leta, je bila inflacija 150%, marka pa je toliko vredna kot je bila prej."
16,"Iz tega se lepo vidi, da sistem je trenutno tak, da ni mogoče drugače kot zdravljenje."
31,"Zdraviti je pa treba vse naenkrat, koordinirano, usmerjeno in seveda jaz sem za to, da mi spremenimo temo in rečemo, ne govorimo o zakonu o obrestni meri, ampak govorimo o situaciji."
21,"Mi imamo sedaj, poleg te točke, še od zadnjikrat vprašanje izvoznikov in lahko združimo to razpravo tam, kjer je bolj umestna."
41,"Dobili smo sedaj v Poročevalcu ekonomski program in če smatramo, da je to pereča stvar, jaz mislim, da je pereča, se danes dogovorimo, da razpravljamo danes ali jutri o tem v okviru tiste točke, kjer je bolj primerno mesto za to."
1,Hvala.
3,"Prosim, gospod Razdevšek."
5,"Spoštovano predsedstvo, gospe in gospodje!"
8,Jaz bi mojo razpravo razdelil v tri točke.
34,"V prvi točki, strinjam se z gospodom Jamnikom, da banke v bistvu že izvajajo to tako imenovano sanacijo bank, ker znano je, da banka čisti svoje kontaminirane kredite in to preko višje obrestne mere."
7,"To je en problem, ki ga vidim."
1,Drugič.
24,"Bili smo dogovorjeni še lansko leto, novembra, decembra, da bomo do 1.6. letos uredili razmerja med banko in varčevalci glede zamrznjenih vlog v bankah."
3,To ni urejeno.
16,"To pomeni, da varčevanje ni doseglo takega efekta in zaupanja v banko kot bi ga moralo."
12,"To je druga slaba stvar, ki povzroča ta pritisk na obrestno mero."
20,"Tretji problem, ki ga jaz vidim, so pa še monopoli tako v bančni kot v državni ali recimo infra strukturi."
16,"Recimo, predvsem energija, ki ima direkten vpliv na ceno enote produkta in pogajanja ta začarani krog."
21,"Tako da če govorimo o nekem kompleksnem reševanju tega problema, menim, da je nujno posvetiti tudi monopolom in energiji ključno mesto."
7,"Recimo, samo da pogledamo, kaj to pomeni?"
13,"Monopoli pomenijo najboljši način, najbolj eleganten način za polnjenje proračuna preko višjih cen."
46,"Zato jaz predlagam, da takrat, ko bi se ta obrestna mera resnično želela znižati na nek določen ekonomski nivo, da se tudi testira model koncesije države tujim firmam na področju energije in na področju tega monopola, ki ga pri nas ima še tudi PTT in Elektrogospodarstvo."
2,Hvala lepa.
2,Gospod Jež.
3,"Spoštovane kolegice, kolegi!"
11,Veliko je bilo že povedanega in težko je povedati kaj novega.
35,"Najbolj bi se strinjal z diskusijo gospoda Jamnika, gospoda Razdevška, pa gospoda Atelška, ki je govoril o velikih provizijah pri raznih denarnih transakcijah, tudi to, ti rak problemi, katerim gospodarstvo pač ne uspe več parirati."
73,"Bi pa opozoril tam, kjer je gospod Rojec govoril, da bi bil to sprejemljiv zakon, če bi vzel revalorizirano vrednost, se pravi, če predpostavljamo, da je denar trden, da je valuta trdna, potem bi bile mogoče res te obrestne mere lahko primerne, vendar v tem času, recimo tam pri 12 procentih, ko pravijo zamudne obresti, ob taki plačilni nedisciplini bi bilo to občutno premalo v tem trenutku, tudi če bi ta zakon sprejeli."
16,"Ker tisti, ki ima možnost, sedaj izsiljuje in zato prihaja do 60 in 90-dnevnih plačilnih rokov."
70,"Posebno se mi zdi da ima tukaj zaslugo monopol, in to trgovski monopol, pa jaz ne bi hotel nikoli reči nič slabega o trgovini, ker vsi od te trgovine živimo, samo vedeti pa moramo, da proizvajalci te možnosti, kakršne ima trgovina, gotovo nimamo pri zadrževanju plačil, ker moramo dnevno nabaviti surovine po kratkih plačilnih rokih, ker sicer nam teh surovin ne dobavljajo, kadar pa prodamo blago, pa na denar čakamo."
2,Hvala lepa.
2,: Hvala vam.
4,Želi še kdo razpravljati?
2,Gospod Feltrin.
1,Spoštovani!
47,"Ker ste vsi že povedali veliko in me prepričali še bolj kot prej, da je zakon potreben, zato predlagam, da naj ta naš zbor ta osnutek sprejme, vlada pa naj pripravi predlog osnutka zakona in naj upošteva vse tisto, kar je danes slišala oziroma, kar je potrebno."
34,"Jaz želim samo to, da se vlada enkrat loti, mislim, da je sedaj čas, vidimo da je čas res že daleč in tudi zadnje smo slišali iz industrije, kako nas vse dušijo te obresti."
1,Hvala.
1,Hvala.
17,"Gospod Feltrin, če vas prav razumem, vi kot predlagatelj odstopate, torej da zadevo pripravi vlada, v redu."
6,"Gospod Debeljak, predstavnik Ministrstva za finance."
2,Lep pozdrav.
43,"Mislim, da je potrebno ob koncu te razprave, ki je bila v večini usmerjena v to, da so visoke obresti problem in da je treba ta problem rešiti, vendar način rešitve je različen, večina razpravljalcev meni, da z zakonom problema ne bomo rešili."
49,"Kot ste videli, v stališču vlade je napisano naslednje, da ta zakon zavrača, da ga ne podpira, in sicer ne zaradi tega, ker ne bi imeli problema visokih obresti, visokih bančnih provizij, ampak zaradi tega, ker menimo, da na tak način, s takim zakonom tega problema ne bomo rešili."
33,"To pomeni, vlada se tega problema še kako zaveda, saj to je eden od večjih problemov na ekonomskem področju, in zato tudi pripravlja program ukrepov za razrešitev problema visokih obresti in bančnih provizij."
24,"O problemu zamudnih obresti, ki ga pa ta zakon rešuje, smo v parlamentu razpravljali približno pred šestimi meseci in vemo, da je ustrezno rešen."
4,V čem je problem?
53,"Imamo monopole, imamo banke, dve tretjini bank ima zelo slabo aktivo in zaradi potrebe, ali položaja ki ga imajo, lahko zaračunajo še tistim plasmajem, še tistim podjetjem, ki sredstva uporabljajo in so plačilno sposobna, da z visoko obrestno mero pokrivajo svoje stroške, pokrivajo pasivne obresti in tako se ta spirala obresti nadalje povečuje."
36,"Kot ste videli tudi vrsta novih bank, zakonih bank, ki nimajo slabe aktive, nima nič manjših obresti, ker sledijo zgledu teh velikih bank in tudi ni pričakovati, da bi še z novimi bankami ta problem razrešili."
9,Zato se je vlada tega problema lotila zelo temeljito.
5,Pripravljen je sanacijski program bank.
49,"Skupaj z Banko Slovenije je izdelana analiza stanja v bankah, izdelani so vzroki, po katerih je prišlo do tako visokih obresti v bankah in tudi ta program je ta agencija za sanacijo bank že poslala skupščinskim odborom in tudi vladi v obravnavo in zadolžila vlado, da pripravi ustrezne akte."
37,"To je tisto, kar je povezano s programom vlade, to kar ste nekateri upravičeno ugotovili, da v samem ekonomskem programu vlade ni govora o obrestih, je pa govor o sanaciji bank, o razrešitvi problema bank in podjetij."
68,"Predlog, ki ga ima vlada v zvezi s problematiko visokih obresti, je ta, da se na osnovi tako izdelane analize stanja v bankah pripravijo še v teku julija ustrezni akti, zakoni in drugi podzakonski akti, ki jih bo, to kar je v pristojnosti skupščine, tudi poslala v obravnavo in sprejem in da na osnovi teh dokumentov se potem začne urejati ta sektor bančništva in razreševati problem visokih obresti."
13,"Iluzorno bi bilo pričakovati, da bomo ta problem obresti rešili v enem mesecu."
105,"Mislim, da je prav, da si tu natočimo čistega vina, vendar s tem, ko se bo začel postopek sanacije v bankah, in od 28-ih bank je predvideno 13 bank za sanacijo, ko se bo v teh bankah začel postopek sanacije, ko bodo banke razbremenjene te slabe aktive, tako kot je rekel gospod Razdevšek, iz naslova deviznih hranilnih vlog, tako kot bodo razbremenjene zaradi slabih plasmajev, zaradi nedonosnih plasmajev, s prenosom teh obveznosti na agencijo za sanacijo bank, s temi potezami bodo ustvarjeni pogoji za znižanje obrestnih mer, za vzpostavitev tistega realnega stanja, da ne rečem znižanja obrestnih mer na tisti nivo, o katerem ste govorili."
68,"Zato bi jaz na koncu predlagal naslednje, da zbor ne podpre predloga za izdajo z osnutkom, ampak da sprejme sklep, da zadolži vlado in Banko Slovenije, da še v teku meseca julija pripravita vse potrebne akte in jih dasta v obravnavo in sprejem skupščini, da se s tem začne postopek sanacije bank in tudi sanacije podjetij, ker brez sanacij podjetij tudi tega problema o bankah ne bomo rešili."
1,Hvala.
6,"Gospod Urbančič, replika, gospod Glavič, replika."
21,"Ne morem se strinjati z gospodom predgovornikom, ki je rekel, da nekatere banke že z sedanjimi maržami ne morejo priti skozi."
26,"Jaz bi samo vprašal, koliko so banke naredile za racionalnejše poslovanje in drugo, koliko so banke pravzaprav povečale svoje stroške s prekomernim dvigovanjem plač nasproti gospodarstvu?"
2,Hvala lepa.
1,Spoštovani!
30,"Mislim, da še vedno ni prišel na plan pravi vzrok, saj je res, da je treba, vse to je treba, bi rekel, v enem programu, katerega osnutek imamo, koordinirano izvesti."
19,"Osnovni problem, da smo si na jasnem, sami pred sabo in slovenska javnost sama pred sabo, je finančna nedisciplina."
19,"Ko tečaj marke stoji, ko smo samostojni in nismo več odvisni od Beograda, inflacija stalno narašča, plače stalno rastejo."
32,"To povečanje sedaj, kar je bilo, vi se spomnite, na seji s strani opozicije zadnjič veliko kritike na račun te vlade, vsi se enako obnašamo, vlada še mogoče v tem trenutku najmanj."
31,"Plače v gospodarstvu so v 4 mesecih, odkar marka stoji, zrasle za 25 procentov, v negospodarstvu za 17 procentov, v upravi za 11 procentov, zdaj kakšne so bile lani, tako vemo."
24,"To so osnovni razlogi, ko smo se mi odcepili, bi morali znižati plače od 300 na 200 mark, ker smo izgubili eno tretjino tržišča."
14,"Mi pa prihajamo sedaj od 300 na 400 mark, in to je osnovni problem."
14,"Jaz sem vam povedal 2. oktobra v veliki dvorani, da to ne bo šlo."
3,Se spomnite tega?
26,"Da moramo zamrzniti plače pa cene, pa počakati, da se stabilizira denarna masa, trg in vse ostalo; in ker tega nismo naredili, gre to samo naprej."
7,Rešitev za to je seveda zelo enostavna.
16,"Vrnimo cene in plače na nivo, ko se je prvič vzpostavilo razmerje 51 tolarjev za marko."
10,"To je bilo menda 15. januarja, ali kdaj je bilo."
4,In smo problem rešili.
17,"Ker se bo skrčila denarna masa, ki je potrebna, bo naenkrat denarja preveč in obresti bodo padle."
57,"Ali smo mi sposobni to narediti, je pa seveda drugo vprašanje, ampak Izraelci so bili to sposobni narediti in jaz ne vidim, zakaj, če smo uspeli zmagati v eni vojni, zakaj ne bi zmagali še v drugi, ki pa je bolj nevarna kot ona prva, ker nam požira substanco, na kateri lahko sploh gradiš svojo politično samostojnost."
21,"Mi imamo danes 250 podjetij že v večinsko tujih rokah in nič ne pomaga tudi sanacija bank, če ni ukročena inflacija."
15,"Inflacija pa, zapomnite si, kaj sem vam jaz že petkrat tukaj povedal, je kot kajenje."
16,"Lani se je vlada celo leto odvajala, malo dol, malo dol, konec leta pa tri renominacije."
20,"To je ravno tako, kot če kadiš, čedalje manj, potem pa rečeš ah, in začneš kaditi več kot si prej."
9,Zdaj pa novi ciklus in to nikamor ne pelje.
32,"Jaz sem za to, da se odločimo na tej seji, dajmo imenovati eno komisijo, pa se odločimo, pozovemo slovensko javnost, od proračuna preko podjetij do posameznikov, da se inflacije ne gremo več."
10,"Ker sedaj pa goljufamo samega sebe, saj nimamo več koga."
22,"Prej recimo smo goljufali Beograd, pa Beograd nas, pa tako, sedaj pa ne moremo niti da bi Maribor Ljubljano, ali pa kaj."
22,"Ne vidim več, zakaj se tako obnašamo, torej ni razloga in mislim da je zato potrebno najprej spoznanje, kje je pravi vzrok."
5,"To je nedisciplina, saj vemo."
34,"Podjetja so izgubila trg, zdaj pa preko cen iščejo nekaj, česar ni, pri tem pa uničujejo tiste, ki so dobri, ki izvažajo, pa tiste, ki slučajno nimajo dovolj kapitala, pa si ga morajo izposojati."
34,"Če pa zdaj to porušimo, pa naredimo te obrestne mere, ki jih ta zakon zahteva, ali pa gremo sploh v to smer iskati rešitev, potem pa seveda pomeni, da bo inflacija še hujše zdivjala."
20,"Vi veste, kaj se je zgodilo v Hrvaški, ko so odstavili guvernerja zato, ker so rekli, mi moramo doseči razvoj."
13,"Danes padajo približno tja, kjer so Srbi začeli pred štirimi, petimi meseci prej."
18,"To ni rešitev, vse teorije so pokazale, da so tiste države, ki so šle to pot, vse propadle."
6,Zato ne hodimo po tej poti.
22,"Dogovorimo se kot skupščina, jaz sem razočaran tudi nad tem, da vlada nima toliko moči, da bi rekla, nehajmo s pričakovano inflacijo."
3,Recimo to mi.
1,Hvala.
4,Eno repliko bi imel.
17,"Gospod Glavič ima vedno kup rešitev za nas vse, hvala bogu, samo jaz se čudim njegovi razpravi."
21,"Vedno prisega na ta asketski način življenja, z zategovanjem pasu in da je to rešitev, ki nas bo pripeljala v blaginjo."
43,"Jaz ga vprašam, če on ve, kolikšen delež v povprečju predstavlja v strukturi stroškov neke firme strošek osebnih dohodkov, pri neki kapitalno močni firmi, prosim, na primer neki firmi, ki ima močno proizvodnjo, ki ima ogromno osnovnih sredstev, draga oprema in tako naprej."
17,"In ko mi bo ta odgovor dal, mu bom mogoče še celo verjel na te njegove recepte."
2,Hvala lepa.
4,Še prej gospod Feltrin.
44,"Dr. Glaviča je vedno kar lepo poslušati, ampak pri politični ekonomiji so nas učili, včasih so bili graščaki ali pa takšni oderuhi, ki so posodili revežu denar in so mu obresti zaračunali zato, da so ga pozneje, ne kupili, ampak dobili v svojo last."
7,"To se dogaja danes, banka nasproti podjetjem."
3,Kaj pa drugega.
17,"Boste videli, ko bomo razpravljali, koliko je banka lastnik, koliko podjetij ima pod sabo, koliko je dolžna."
12,"In zdaj bomo tega mastodonta reševali, s sanacijo mu še denar dajali."
14,"Ne vem, če imamo tako rešitev, potem jaz ne vidim, da se bomo rešili."
31,"Mi lahko zategnemo pas, pa lahko hodimo kot okostnjaki okrog, ampak če se bodo v banki redili mogotci in živeli mogotci in imeli vse pod sabo, potem ne vem, kako bo."
37,"Bomo mogli reševati na tak način, dokler, mora podjetje najemati kredite zato, da naslednjo proizvodnjo v mesecu poveča, zaradi tega da so dobili plačo prejšnji mesec in da bodo plačevali obresti - poslušajte, pa to je nedokončana simfonija."
37,"Zakaj se delamo norca sami s seboj in zakaj govorimo o neki rešitvi, ki pa jo potem zavajamo in mi danes že ves čas, že cel dan samo zaviramo, kaj naj bi dali in kaj ne bi."
16,"Jaz sem rekel namenoma, da samo ugotavljamo, kako bi vračali, da ne bi bilo treba vrniti."
22,"Zdaj pa spet, kako bi reševali banko, da je ne bi bilo treba rešiti, da bi bila še naprej gospod, nič drugega."
1,Hvala
5,"Gospod Glavič, ali želite odgovoriti?"
2,"Da, mislim."
21,"Podatki o tem, koliko predstavljajo plače, so seveda znani, saj vemo, to je nekje okoli 16 do 18 procentov v povprečju."
61,"Seveda pa gre za popolnoma drugo stvar, gre pač za to, da se spirala dviga, inflacijska spirala dviga, to nima nič s procentom ali pa z deležem plač opraviti, ker delež plač se zelo malo spreminja, ampak bistvo je v tem, da cene stalno rastejo, zato je potreben vedno večji obseg denarja in ker Banka Slovenije denarja noče dati, obresti rastejo."
35,"Če bi Banka dajala emisijo, potem bi bile obresti manjše, ampak čez tri mesece pa bi bila inflacija namesto 5 procentov na leto 20, čez pol leta pa bi bila 120, tako kot v Srbiji."
16,"Ni mogoče drugače, kot da se zadeva ustavi in šele potem je mogoče začeti stvari reševati."
1,Hvala.
2,Gospod Franko.
17,Ob zadnjem zvišanju plač in pa tudi pokojnin smo to utemeljevali z nekimi visokimi plačami v gospodarstvu.
16,"Mene to moti in se obenem sprašujem, kje pa so v gospodarstvu še tako velike plače."
14,"Vem primer v Pomurju, saj 7, 8 do 10 tisočakov, da prinese delavec plače."
4,So to velike plače?
15,"Kje so potem tiste velike plače, na podlagi, katerih ugotavljamo neko povprečje in zvišujemo plače?"
10,"Prosim, naj nekdo to obrazloži, jaz tega ne vidim nikjer."
14,"Kar se pa tiče teh obresti, kar vidimo in poslušamo, je problem obrestna mera."
5,Pa mi tega nočemo razumeti.
65,"Najbrž je nedaleč od resnice tisto, kar je nedavno, no precej dolgo že, gospod Mencinger rekel v Žarišču, da 60 procentov kreditojemalcev sploh obresti ne plačuje, da jih samo 40 plačuje, iz tega bi izhajalo, da praktično, kdo še plačuje naj plača, tistemu dajmo gor, naj plača, ali pa bolj prostaško, kdor je nor naj še plačuje, ostali pa tako ne plačujejo in jih pustimo."
27,"To so vprašanja in jaz mislim, da je nujno, da enkrat tej obrestni meri in temu naredimo konec in postavimo obrestne mere, ki bodo za vse sprejemljive."
26,"Jaz se popolnoma strinjam, kar je gospod Atelšek prej rekel, da nočemo priznati oziroma, da naj bi vsi nekje zategovali pas, če naj se tako izrazim."
51,"Vendar jaz se strinjam, da kmetje in delavci so najbolj pripravljeni in najbolj zategujejo pasove, torej zategujejo pasove tisti, ki ustvarjajo, najmanj jih pa zategujejo tisti, ki imajo vsega v izobilju in tudi sedaj naprej podpiramo samo tiste, ki že nekaj, neko osnovo imajo in pač delavci, kakor bo, pa bo."
1,Hvala.
4,Želi še kdo razpravljati?
3,"Ugotavljam, da nihče."
2,Želite odgovoriti?
8,Jaz bi na konkretno vprašanje gospoda Urbančiča odgovoril.
23,"Najprej pa bi rekel tako, kot pravi gospod Glavič, da je treba celovito pristopiti; samo parcialno na enem mestu zadeve ne bomo razrešili."
44,"Žal mi je, da tu ni predstavnika ministrstva za plan, ali samega ministra, ki nam bi na vrsto vprašanj in pobud, ki ste jih dali, dal odgovor, vendar glede znižanja stroškov in problemov, ki obstajajo, in od katerih ne bežimo in ne smemo bežati."
26,"Z uvedbo sanacije v bankah se v skladu z zakonom o sanaciji, ki ga je skupščina sprejela v juniju lani, se tri stvari dogodijo v bankah."
15,"Prvič se postavi vprašanje upravljalcev, to pomeni lastnikov, zaradi slabega upravljanja se odpiše ta kapital."
19,"Drugo, z odpisom kapitala se menjajo tudi upravljalci strukture, ker potem z izgubo lastništva ni več pravice po upravljanju."
24,"In tretje, postavi se vprašanje menedžmenta in s tem se vsa vsebina v bankah, to kar ste sedaj ob replikah odpirali, razreši, začne razreševati."
63,"In ne samo to, da se odpira vprašanje znotraj banke, ampak se odpira tudi vprašanje ustrezne organiziranosti bank, ne posamezne banke, ampak bank in bančnega sistema, ker je nedopustno, da ena hiša ima tak delež v potencialu in da s tem diktira tempo vsem ostalim in gospodarstvu in kot sem uvodoma rekel, tudi drugim malim bankam dela prostor, da imajo lahko višje obresti."
14,Zato je vzporedno s sanacijo bank povezana tudi reorganizacija in iskanje lastnikov v bankah.
35,"To pomeni, ves ta kompleks je odprt in mislim, še enkrat bom ponovil, to kar sem rekel prej, da je to pravi način razreševanje visokih obrestnih mer, ne pa z zakonom, ki je v proceduri."
1,Hvala.
4,Še želi kdo razpravljati?
3,"Gospod Urbančič, replika."
11,"To, kar je sedaj gospod Zakonjšek rekel, da je nezaupnica menedžmentu."
5,To stvarno je nezaupnica menedžmentu.
16,Ker zakaj menedžment v podjetjih plačuje in sploh najema take kredite s tako visoko obrestno mero?
5,To je nezaupnica menedžmentu dejansko.
21,"Ker če gre menedžmentu dejansko za podjetje in če bi bil menedžment na mestu, takih kreditov niti ne bi smel najemati."
6,Pa naj bi podjetje takoj propadlo.
4,Tako bi moralo biti.
24,"Menedžment bi moral videti, da s tako obrestno mero in s takimi posojili ne bo mogel takega podjetja skozi spraviti, da bo moral skrahirati."
10,"Ampak ker menedžment ni pravi menedžment, zato pa to funkcionira."
2,Hvala lepa.
2,Hvala lepa.
2,Gospod Zakonjšek.
36,"Če dovolite, jaz sem vam omenil, da je to nezaupnica menedžmentu zaradi tega, ker sem imel občutek, da ko pade beseda sanacija bank, da je to neke vrste honoriranje bank, da bodo dobili nek denar itd."
12,"V obratnem vrstnem redu, kot je namestnik ministra povedal, je točno to."
12,"To je nezaupnica obstoječemu menedžmentu z vsemi konsekvencami, ki iz tega slede."
42,"Ker bo konec koncev država, Skupščina in ne vem še vse prispeval denar, če bo smatral, da je potrebno banko ohraniti, še naprej razvijati in ne vem kaj še vse s to banko narediti, samo ne najbrž, to predpostavljam, z istim menedžmentom."
13,"To je pač posledica ne samo njegovih, verjetno mnogih drugih napak iz preteklosti."
11,"Vendar nekdo bo tukaj potegnil ta kratko, kot se to pove."
4,Besedo ima Metod Šonc.
13,"Imam občutek, da imamo vsi nekaj po malem prav, vse, kar smo rekli."
46,"Vendar, če se samo osredotočim na zakon sem mnenja, da situacija z obrestnimi merami, ki je danes prisotna na našem tržišču, je možna samo zaradi tega, ker je Ljubljanska banka tako visok monopolist, kar je gospod Debeljak že rekel, in pravzaprav diktira tempo na trgu denarja."
19,"Zaradi tega, da bi to rešili, ne bomo globalno rešili, kot je rekel dr. Glavič, da bomo vse naenkrat."
27,"Mi moramo postopoma določene stvari reševati in je za mene tak zakon, čeprav je vprašljiv, vendar je en korak naprej, da se bomo vsaj začeli resno pogovarjati."
10,"Ker sicer R+30, kakšna pomoč pa je to gospodarstvu?"
7,To je uničenje gospodarstva in ne pomoč.
17,"Ljubljanska banka grozi, če nas ne boste sanirali, če nam ne boste pomagali, bomo pa uničili gospodarstvo."
4,Saj ga že uničuje.
2,Ona sama.
4,Nerealne obrestne mere deponentom!
4,Nerealno predpisane delnice delničarjem!
3,Visoke obrestne mere.
10,"To samo Ljubljanska banka lahko dela, ker je tak monopolist."
5,Nihče drug ne bi mogel.
19,"Jaz sem rekel našemu direktorju banke, ko smo razpravljali v Skupščini pri nas, da samo eno roko mu dam."
8,"Dve že ne, ker potem sem že njegov."
3,Sem že končan.
6,In tako je dejansko v Sloveniji.
8,Saj banka je največji delničar v vseh firmah.
16,"Kar naenkrat je lastnik te firme, pa te firme, jaz pa sprašujem, od kod pa denar."
2,Hvala lepa.
5,Gospod Jež se je oglasil.
6,Samo to sem hotel še reči.
5,"Tisto, kar sem prej omenil."
21,"Finančna nedisciplina na področju plačilnega prometa, je zame en velik vzrok tudi za vse ostale anomalije pri teh obrestih in vsem."
3,Kaj se dogaja?
22,Iz finančne nediscipline prehajamo proizvajalci do nelikvidnosti in potem gremo po denar na banko in to še vse skupaj še bolj generira.
13,"Jaz ne mislim, da se da to niti približno s tem zakonom rešiti."
22,"Ampak tudi temu vprašanju, sedaj ko smo že nekoliko širše govorili o tej problematiki, bi morali eno posebno pozornost v bodoče posvetiti."
7,To je iz dneva v dan hujše.
1,Hvala.
4,Gospod Atelšek ima besedo.
11,"Jaz mislim, da zajec tiči v drugem grmu, v neracionalnem gospodarjenju."
14,Mi v tovarnah se še vedno obnašamo tako kot smo se prej 40 let.
7,Na tujem terenu je treba začeti graditi.
5,V tovarnah so prevelike zaloge.
2,Preveliki stroški.
10,"Saj osebni dohodki ne pomenijo, da je ne vem koliko."
21,"Vse ostalo pomeni dosti več in na ta teren se moramo spraviti, ko bomo obravnavali celoten program ekonomske politike Republike Slovenije."
34,"Se strinjam, da nimamo pravega menedžmenta, kajti ta menedžment, če bi pri sebi tisti prvi denar poskušal počistiti, ki ima vezanega notri, potem ne bi v banko hodil in tako naprej in tako naprej."
33,"Ni samo v tovarnah, v vseh komunalnih dejavnostih, v upravi, uradnik ne pomeni samo plača - osebni dohodek ampak trikrat, pa tudi do desetkrat so večji stroški, ki jih on dela na delovnem mestu."
6,Mi moramo k temu pristopiti enkrat.
13,"Tukaj ni druge rešitve kot, resnici na ljubo, pristopiti k odpravljanju teh napak."
4,Lahko damo brez obresti.
13,"Poglejte, ko je nekdo omenjal železarne, je on omenjal, saj nič ne naredijo."
12,"Poslušajte, ali je ta direktor že prinesel kakšen program za sanacijo tega?"
10,Prej je bil minister nek prisilni upravitelj tam na Jesenicah.
4,Minister naš je bil.
10,"Pa sem rekel, ne delati neumnosti, saj imaš direktorja tam."
8,"Mislim, da sem celo pred tem zborom rekel."
54,"To je najvažnejše in če ne bomo mi spodbudili k taki zavesti - sedaj se še smatra vse državno, vse, ne vem kako, ampak mislim, da tam, kjer hočejo, saj nekje pa imajo privatniki, tudi lahko delajo tako, in delajo tako in tudi v nekaterih državnih podjetjih delajo zelo dobro, kajti razmišljajo na tej osnovi."
15,"Sedaj pa mi igramo stalno na drugem terenu; mi moramo tam začeti, kjer so korenine."
2,Hvala lepa.
2,Hvala lepa.
16,"Torej, ker ne želi nihče več razpravljati, zaključujem razpravo in predlagam zboru, da sprejme naslednji sklep."
6,Še pred tem bi ugotovili navzočnost.
4,"Prosim, da dvignete kartone."
3,Sklepčnost je podana.
30,"Moram pojasniti naslednje v tej zvezi, da je Družbenopolitični zbor o predlogu za izdajo zakona o obrestni meri odločal in je tudi ta predlog za izdajo zakona sprejel; prvo fazo."
16,Mi pa imamo na dnevnem redu predlog za izdajo zakona o obrestni meri z osnutkom zakona.
15,"To je to, kar smo mi uvrstili na dnevni red in o tem bomo odločali."
4,Predlog sklepa se glasi:
13,1. Predlog za izdajo zakona o obrestni meri z osnutkom zakona se sprejme.
8,2. Predlog zakona pripravi Vlada Skupščine Republike Slovenije.
29,"3. Pri pripravi predloga zakona naj predlagatelj prouči in ustrezno upošteva pripombe, predloge in mnenja delovnih teles Skupščine in pisne pripombe in pripombe iz razprave poslancev na seji zbora."
3,To je predlog.
3,"Prosim, dr. Glavič."
20,"Predlagam, da glasujemo samo o 1. točki, 2. točko pa potem, če bomo prvo sprejeli, pri 2. počakamo na usklajevanje."
24,"Torej, to so naši običajni sklepi, ki jih pač pri vsakem zakonu tako oblikujemo in tako kot je to tukaj oblikovano, dajem na glasovanje."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
18,"Ker tu dejansko nismo z Družbenopolitičnim zborom usklajeni, bo pač to prepuščeno komisiji za usklajevanje, da to uskladi."
17,"Predlog je, da se ta uskladitev tudi zaupa komisiji, ki ji je prepuščeno za usklajevanje dnevnega reda."
3,Kdo je za?
3,Je kdo proti?
4,Se je kdo vzdržal?
5,"Niste vsi glasovali, moramo ponoviti."
6,"Kdo je za, naj prosim glasuje?"
5,"Ugotavljam, da je soglasno sprejeto."
20,Na klop ste dobil POROČILO DELOVNE SKUPINE VSEH TREH ZBOROV ZA OBRAVNAVO SPORNIH VPRAŠANJ K PREDLOGU ZAKONA O ZAPOSLOVANJU TUJCEV.
40,"Ta predlaga naslednje: da se umakne amandma k 2. členu, ki glasi: Tujec lahko sklene delovno razmerje in opravlja delo v Republiki Sloveniji na podlagi delovnega dovoljenja, ki ga mora predložiti prošnji za izdajo dovoljenja za bivanje v Republiki Sloveniji."
37,"Delodajalec lahko sklene delovno razmerje s tujcem le v okviru kvot, ki jih določi republiški upravni organ, pristojen za delo, v sodelovanju z republiškim upravnim organom, pristojnim za gospodarstvo, najkasneje do novembra tekočega leta za prihodnje leta."
31,"Ne glede na določbe prvega in drugega odstavka tega člena lahko tujec sklene delovno razmerje ali opravlja delo v Republiki Sloveniji brez delovnega dovoljenja, če je tako določeno z mednarodno pogodbo."
5,Želi kdo o tem razpravljati?
3,Želi predstavnica vlade?
1,Nihče.
5,Zaključujem razpravo in bomo glasovali.
16,"Skupščini predlagam, da sprejme predlog delovne skupine, da se umakne amandma, ki sem ga pravkar prebral."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
11,Sedaj moramo pa tudi še glasovati o predlogu zakona v celoti.
20,"Predlog zakona o zaposlovanju tujcev z amandmaji, kot so bili sprejeti, in vključno z umikom tega amandmaja dajem na glasovanje."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je zakon soglasno sprejet."
14,"Sedaj sledi skupna seja ob 15. uri in predlagam, da gremo na skupno sejo."
12,Po skupni seji se vrnemo v to dvorano in nadaljujemo z delom.
1,Hvala.
3,Še eno obvestilo.
17,"Komisija, ki je pristojna za usklajevanje skupnih dnevnih redov, po skupni seji usklajuje dnevni red v salonu."
14,"Kolegice in kolegi, dogovorili smo se, da takoj po skupni seji pričnemo z delom."
3,"Gospod Šonc, želite?"
15,"Tako, če nas samo pet manjka, pet jih imamo v komisiji za usklajevanje dnevnega reda."
7,"Dajmo ugotoviti, koliko nas je še tu."
15,"Sedaj je tako, tudi če še tistih pet prištejemo, je še vedno premalo za sklepčnost."
9,To je skupaj 33 in Janez Črnej je 34.
14,"Še enkrat se preštejmo. 32 nas je in 5 na komisiji, je skupaj 37."
4,Bomo še malo počakali.
36,"Za jutri ob 10. uri prosim vse, bomo v mali dvorani, kjer so boljši pogoji, delno deluje klimatizacija in bomo imeli težavno delo, kajti imamo na dnevnem redu lastninjenje in še nekatere zaostanke s prejšnje seje."
2,Zaključujem sejo.
7,Jutri ob 10. uri v mali dvorani.
2,Hvala lepa.
