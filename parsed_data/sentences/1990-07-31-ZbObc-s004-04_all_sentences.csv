5,Spoštovane delegatke in spoštovani delegati!
8,"Nadaljujemo 4. sejo, ki smo jo prekinili včeraj."
16,"Za nadaljevanje seje so se dodatno opravičili še Isabella Flego, Jože Protner in mag. Janez Jug."
9,Po sedanjih podatkih je na seji navzočih 44 delegatov.
8,"Upam, da ste se vsi registrirali pri vhodu."
8,"Če se kdo slučajno ni, naj to opravi."
16,"Na osnovi tega podatka ugotavljam, da je zbor sklepčen in lahko pravno veljavno razpravlja in sklepa."
21,V skladu z včerajšnjim obvestilom o pobudi za obisk v Kočevski Reki vam dajemo v kroženje seznam interesentov za ta obisk.
8,"Prosim, da kar takoj, da ponovno ne pozabimo!"
30,"Od sprejetega dnevnega reda nam ostajajo še naslednje zadeve: pri točki programske usmeritve Izvršnega sveta, sklepanje o predlogu stališč in sklepov, ki jih je pripravila skupina delegatov - poročilo ste prejeli."
37,"Drugič, sklepanje o predlogu za dopolnitev in spremembo že sprejetih ugotovitev, stališč in sklepov v zvezi s premestitvijo orožja Teritorialne obrambe, ki ga je pripravila medzborovska skupina potem, ko smo dobili informacijo Predsedstva - poročilo ste prejeli včeraj."
24,"Tretjič, predlog zakona o dopolnitvi zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini."
34,"Poleg tega pa bomo danes morali opraviti še usklajevanje z ostalima zboroma pri nekaterih zakonih, ki sta jih Zbor združenega dela in Zbor občin že sprejela, Družbenopolitični zbor pa bo o njih sklepal danes."
55,"Ugotovili smo, da bo glede na do sedaj sprejete zakone, o katerih smo odločali včeraj ali pa že prej, potrebno usklajevanje pri naslednjih zakonih: pri predlogu zakona o kriterijih in načinu sofinanciranja uresničevanja pravic presežkov delavcev; pri predlogu zakona o funkcionarjih v državnih organih; in pri predlogu zakona o dopolnitvi zakona o poseb prometnem davku."
52,"Imamo skupino za usklajevanje, ki smo jo imenovali na začetku naše seje 18.7.1990 in predlagal bom, da to skupino, kolikor je pač članov skupine prisotnih, ostale bo treba na novo izvoliti, imenujemo oziroma izvolimo v skupno usklajevalno komisijo, ki bo skupaj z delegati ostalih dveh zborov pripravila sporazumne predloge k tem aktom."
50,"Prav tako naj vas obvestim, da bo ob 12.00 uri skupno zasedanje vseh treh zborov, na katerem bomo poslušali uvodno besedo k predlogu, da se začne postopek za spremembo Ustave Republike Slovenije, ki ga je predložil Izvršni svet in ga sedaj obravnava oziroma ga je obravnavala Komisija za ustavna vprašanja."
10,"Predlagam, da to točko že sedaj uvrstimo na dnevni red."
4,Ali želite kakšno obrazložitev?
13,"Ugotavljam - prosil bi, gospod Starman, če lahko v kratkem predstavite, za kaj gre."
10,"Ne vem, ali ste ta predlog že dobili na klop."
6,"Mislim, da ta trenutek še ne."
5,Predlog smo dobili na klop.
42,"Ob 9.00 uri se je Komisija za ustavna vprašanja seznanila s tem predlogom in je soglasno odločila, da bi danes sprejeli pobudo za začetek revizije ustave in hkrati oblikovali tudi že osnutek, tako da bi šel osnutek lahko že v javno razpravo."
25,"Dejansko gre za dva sklopa ustavne revizije; eden, ki ga predstavlja 96. ustavni amandma, ki pravzaprav pomeni ustavno-pravno reguliranje Deklaracije o neodvisnosti države Republike Slovenije."
28,"In ustavni amandma 97, ki govori o služenju vojaškega roka, to je ustavno pravna ureditev vprašanja v zvezi s stališči, ki smo jih sprejeli na prejšnjem zasedanju skupščine."
19,To nam je pojasnil minister Janša in verjetno bo tudi to predmet razprave oziroma uvodnega poročila na skupni seji.
31,"Poleg tega je v materialu, ki ste ga dobili, tudi že osnutek oziroma delovno gradivo ustavnega zakona za izvedbo tega amandmaja o vojaški obveznosti, ki precizneje ureja vprašanje pristojnosti Republike Slovenije."
57,"Predlagam, da bi to točko dali na dnevni red, ker smo že tudi z našimi stališči na prejšnji seji nekako sprejeli zavezo, da bo v zvezi z deklaracijo sprejet tisti ustavni zakon v septembru mesecu, da lahko potem normalno ugotovimo, kateri zvezni zakoni so v nasprotju z našo ustavo in kateri zvezni zakoni bodo stali v veljavi."
2,Hvala lepa.
2,Hvala lepa.
11,"Torej, slišali smo predlog za uvrstitev te točke na dnevni red."
5,Ta predlog dajem na glasovanje.
2,Ugotovimo sklepčnost!
5,Kdo je za ta predlog?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
8,Obstaja predlog za še eno razširitev dnevnega reda.
30,"Na skupnem zasedanju naj bi poslušali informacijo dr. Rajka Pirnata, člana Izvršnega sveta in Republiškega sekretarja za pravosodje in upravo o stanju v kazensko-poboljševalnih zavodih Republike Slovenije ter zahtevah obsojencev."
27,"S tem v zvezi, kot smo obveščeni, bo Izvršni svet predlagal tudi določene sklepe, zato bi bilo potrebno, da to damo kot posebno točko na dnevni red."
5,Toliko bi bila kratka obrazložitev.
6,Ta predlog bi dal na glasovanje.
5,Kdo je za ta predlog?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
22,"Skupno zasedanje, ki bo kot rečeno ob 12.00 uri, bo po dogovoru med predsedniki zborov vodil dr. Ludvik Toplak, predsednik Družbenopolitičnega zbora."
33,"Naj vas še posebej opozorim, da smo od Izvršnega sveta v zvezi z nekaterimi predlogi za ureditev vojaške obveznosti v Ustavi Republike Slovenije prejeli gradivo, ki je označeno z LJUDSKA OBRAMBA, DRŽAVNA TAJNOST."
56,"Ker se v skladu s Pravilnikom v ravnanju z gradivi zaupne narave s tem gradivom se lahko delegati seznanijo le v zaprtem prostoru, bomo ta gradiva razdelili delegatom na podlagi posebnega seznama, s prošnjo oziroma obveznostjo v skladu s pravilnikom, da ga potem, ko se bodo z njim seznanili, vrnejo službi, kar bomo tudi posebej evidentirali."
38,"Da bi se lahko z njim seznanili v dvorani, bomo odredili ustrezno dolg odmor in že sedaj prosim delegate, da tega gradiva ne iznašajo iz dvorane in da ga potem, ko ga bodo prebrali, vrnejo službi v dvorani."
23,"Prav tako opozarjam delegate, da bomo v primeru, če bo kdo kasneje razpravljal o tem gradivu, morali v skladu s pravilnikom izključiti javnost."
9,"Predlagam, da najprej še izvolimo člane skupine usklajevalne komisije."
19,"V naši skupini delegatov smo izvolili naslednje delegate: Alojzij Metelka, Danijela Starmana, Marka Stadlerja, Leopolda Freliha in Danijela Božiča."
6,Nekaterih od navedenih danes ni tukaj.
20,"Kolikor sem uspel evidentirati, je Alojzij Metelko prisoten, Danijel Starman tudi, Marko Stadler tudi, Leopolda Freliha in Danijela Božiča ni."
19,"Zato predlagam, da na mesto teh dveh predlagamo dva dodatna kandidata, nato bi pa celotno komisijo dali na glasovanje."
15,"S svoje strani, če dovolite, predlagam za enega od članov te komisije gospoda podpredsednika Lukača."
5,To je še en predlog.
3,Samo kratka utemeljitev.
46,"Predstavniki zborov smo se dogovorili, da bi bilo zelo ugodno, umestno in tudi koristno, da je iz vsakega zbora prisoten v usklajevalni komisiji podpredsednik, ki dokaj dobro, glede na pripravo na sejo, pač pozna tvarino, ki je v usklajevanju, tak9o da bi tukaj nekje zagotovili učinkovitejše delo."
8,Prosim še za en predlog za člana komisije!
7,"Torej, nadomeščamo Danijela Božiča in Leopolda Freliha."
13,"Prosim, če lahko morda s strani - Vojka Štular, vi se strinjate s predlogom?"
7,Ali je slučajno še kakšen drug predlog?
11,"Nujen ni nobeden predlog več, ampak, če imate še dodaten predlog?"
2,Hvala lepa.
25,"Potem bi dal na glasovanje predlog našega dela skupne komisije za usklajevanje v sestavi: Alojzij Metelko, Danijel Starman, Marko Stadler, Janez Lukač in Vojka Štular."
5,Kdo je za ta predlog?
3,Je kdo proti?
4,Se je kdo vzdržal?
6,"Ugotavljam, da je skupina soglasno izvoljena."
23,"Kot je bilo že omenjeno, bi v tem delu seje, pred skupnim zasedanjem, razdelili v seznanitev informacijo, ki jo je podal Izvršni svet."
36,"Zato prosim, da zdaj tukaj pri predsedniški mizi prevzamete to gradivo, hkrati pa kot že rečeno, obveščam, da je ta del za javnost zaprt in da tega gradiva ne smete, v skladu s pravilnikom, odnašati ven."
3,Toliko v vednost.
11,"Predvideno je, dobro, odrejam 20 minutni odmor za proučitev tega gradiva."
20,"Na začetku tega nadaljevanja bi se lotili TOČKE DNEVNEGA REDA - PREDLOG, DA SE ZAČNE POSTOPEK ZA SPREMEMBO USTAVE REPUBLIKE SLOVENIJE."
21,"K tej točki dnevnega reda smo poslušali obrazložitev na skupnem zasedanju, dobili ste poročilo Ustavne komisije, v katerem predlaga tudi sklep."
5,Začenjam razpravo na to temo.
3,Želi kdo razpravljati?
3,"Prosim, gospod Kuhar."
20,"Za začetek bi moral ugotoviti, da nismo dobili, ob sprejemanju sklepa, celovite informacije o odhodu nabornikov na služenje vojaškega roka."
16,"Drugič, želim izpostaviti mišljenje Socialistične stranke, da glede na sprejeto deklaracijo moramo zadeve speljati do konca."
4,Umika nazaj torej ni.
56,"Kar zadeva ustavni zakon, je treba ugotoviti, da je v funkciji zaščite realizacije predlaganih ustavnih amandmajev, hkrati bi pa želel reči to, da je treba storiti vse, v upravnih organih v Izvršnem svetu, pa tudi v parlamentu, da zaščitimo fante, ki se ne bodo odzvali povabilu, in ki ne bodo septembra odšli na služenje vojaškega roka."
21,"Hkrati želim poudariti naslednje: naborniki ne bi smeli, niti njihovi starši, nositi kakršnihkoli posledic, kajti z ljudmi se ne kaže igrati."
15,Ustavni amandmaji so v predlogu ponujeni v fazi osnutka in se zadeve še ne rešujejo.
29,"Menim, da bo k temu potrebno dati pobudo za spremembo zvezne ustave, poleg tega pa tudi spremembo ustrezne zakonodaje in ustreznih razrezov, ki jih dela generalštab jugoslovanskih oboroženih sil."
49,"V Socialistični stranki menimo, kot je to naredila tudi Komisija za ustavna vprašanja, da kaže podpreti predlagani postopek, tako da na isti seji sprejemamo predlog za začetek postopka in pa hkrati osnutek amandmajev, ki se potem dajo v javno razpravo po postopku, kot se spremembe in dopolnitve ustave sprejemajo."
2,Hvala lepa.
2,Hvala lepa.
3,Še kdo želi?
3,"Prosim, gospod Mesiček."
6,"Spoštovano predsedstvo, drage delegatke, cenjeni delegati!"
5,Zastopam občino Pesnica pri Mariboru.
48,"Vendar, takoj moram poudariti, da v tem trenutku želim bolj govoriti kot oče slovenskega fanta, ki naj bi ponovno služil jugoslovansko vojsko in bi na to, kar je predhodnik povedal, dodal: sem za ceno življenja in smrti zavzet za to, da sprejmemo amandma, ki bo to vprašanje uredil."
39,"Nekateri ste mogoče pred 14 dnevi v Dnevniku prebrali odprto pismo, njegov avtor sem jaz: bilo je naslovljeno na komandanta jugoslovanske armade Kadijevi}a in sem v njem na kratko prikazal, kaj se mi je kot slovenskemu očetu zgodilo."
3,Da ne zavlačujemo!
6,Naj zgodbo zelo na kratko ponovim.
19,"Pred štirimi leti, normalno, da na osnovi veljavnega vojaškega spričevala, je moj sin, kot zdrav fant, šel služit vojsko."
29,"Nekajkrat se je javil s pismom, da se počasi navaja, a da se mu marsikaj zdi čudno, zlasti to, da človek nič ne velja, na kar so pisma utihnila."
41,"In ko je minilo približno mesec ali pol, ga nekega dne vrnejo poškodovanega, spremlja ga starešina in ta nam pove, da ne sme ničesar govoriti, kako se je njegova bolezen pojavila, samo, da ga izroči in pove, da je dobil halucinacije."
26,"Hkrati so pa temu spremljevalcu naročili, naj v Mariboru povpraša, kje je fant doma, ker fant ni bil sposoben toliko se orientirati, da bi to vedel."
28,"In ko se je že to zgodilo, kar se lahko zgodi vsaki situaciji, pogledam knjižico in tam je črno na belem zapisano: ""vojnik došao u armiju več bolestan""."
17,"In ker je ta neresnica bila premalo jasna, sledi pripis: ""i ovdje se mu stanje nije pogoršalo."""
8,S tem sta bili ti neresnici dovolj potrjeni.
6,"Poleg še: ""potreban pratioc ku}i""."
9,Ta gesta izogibanja pred odgovornostjo me je hudo prizadela.
23,"Nakar sem se obrnil na Ljubljano, na poseben naslov in prosil za zeleno knjižico, da bi se fant lahko zdravil po vojaški liniji."
12,"Odgovor je bil: ""ne može, jer se to nije desilo u armiji."""
7,S tem je bila stvar ad acta.
24,"Moj sin ni bil zaščiten in izročili so ga meni in še po štirih letih se ni normaliziral, da bi lahko postal delovno produktiven."
7,"Ponovno dobiva pozive, da se mora odzvati."
23,"Ti pozivi so že grožnje, on se skriva po deželi, ker se boji vrniti v armado; ve, da bi to bila njegova smrt."
42,"Jaz, kot oče, ki je sam videl, kako se je jugoslovanska armada izognila odgovornosti, tako da je trikrat napisala neresnico, nimam vanjo več zaupanja in ne želim tega sina, niti bodočih sinov, imam še dva, poslati na služenje vojske v tako armado."
36,"Kajti, če je tukaj zadostovala trikratna neresnica, da ga sedaj ponovno potegnejo v armado, lahko gladko po tej svoji logiki napišejo sporočilo, da je prišel v armado mrtev in mi mrtvega vrnejo domov, brez njihove odgovornosti."
32,"Protestiram s tega mesta proti neodgovornemu ravnanju jugoslovanske armade, kajti, če mi tu slišimo podatke, da se je 5% fantov vrnilo poškodovanih, je to mrtev podatek, ki malo pomeni, zlasti za armado."
13,"Če pa pomislimo na družine teh fantov, je vsaka taka številka družinska tragedija."
17,"Če si kot oče pred tem, da tvegaš pošiljati otroka v tako ustanovo, se normalno pojavi odpor."
33,"Nimam ga namena pošiljati več, na pozive ne odgovarjam in če bi bila za njim dana teralica, bi našel pot, da bi ga spravil iz te države ven, nekam na varno, v inozemstvo."
16,"Mislim, da bo prav, če bodo starši, ki so podobne stvari doživeli, reagirali na podoben način."
19,"Ne moremo in ne smemo več dopuščati, da bi se sedaj, v novih demokratičnih razmerah, take družinske tragedije ponavljale."
2,Hvala lepa.
2,Hvala lepa.
5,Še kdo želi v zvezi?
3,"Prosim, gospa Potočnikova."
23,"Spoštovani kolegi, se malo opravičujem, dvodnevna seja je naredila svoje, kljub temu, da ima človek malo birokratske kondicije, ampak se že težko znajdem."
15,"Ker gre za ustavo, takrat je potrebna naša še večja strpnost, tudi razumevanje, poslušanje argumentov."
45,"Posebej še, ker gre za takšno občutljivo temo, ki kot veste, tako prej ZSMS kot zdaj tudi Stranka ZSMS, se je s posebnim pristopom in tudi zahtevami že v lanskem letu vključila bodisi v to skupščino in tudi zdaj, da se dokončno uredi to vprašanje."
67,"Amandmaji, ki jih imamo pred seboj, čeravno bi se lahko spuščala zopet v proceduralnost in bi prosila, da se ne obnašamo do naše ustave kot do nekega poslovnika skupščine ali pa do nekega akta v krajevni skupnosti, da le upoštevamo vsaj minimalne proceduralne poti, ne samo zaradi tega, da zadostimo formalnosti, ampak tudi, da omogočimo delegatom, da se lahko maksimalno pripravijo in da tudi dajo svoj prispevek."
52,"Imeli smo tudi razgovor v klubu in smo oblikovali do tega akta naslednje stališče: v prvem delu te seje smo pod točko, ne vem točno kakšna je bila v našem zboru, z zaupanjem v besede in zagotovila sekretarja za ljudsko obrambo Janeza Janša, podprli predlagane postopke v zvezi s septembrsko napotitvijo nabornikov."
22,"Zagotovljeno nam je bilo, da sekretariat pripravlja analizo posledic, ki nastanejo ob naših protiukrepih zaradi zavrnitve našega predloga sporazumen razrešitve problema nabornikov."
29,"Odgovor zveznih organov je bil pričakovan, zato ocenjujemo, da bi morali biti delegati z vsebino protiukrepov in analizo posledic seznanjeni pred samim zasedanjem in ne šele drugi dan zasedanja."
32,"To otežuje odločanje o tako pomembni zadevi in nas potiska v položaj, ko se moramo bolj kot na lastne ocene ponovno zanašati na oceno drugih in pri tem vzeti nase vso odgovornost."
24,"Drugi formalni pomislek se poraja na podlagi vnovične odsotnosti stališča Predsedstva Republike Slovenije, ki je po ustavi odgovorno za vprašanja, ki zadevajo obrambo Slovenije."
13,"Zato zahtevamo njihovo stališče in pojasnitev vzrokov, zakaj tega stališča nismo pravočasno dobili."
8,Formalne pomanjkljivosti običajno pripeljejo tudi do vsebinskih pomanjkljivosti.
22,"Ocenjujemo, da predložene rešitve niso zadosti in ne dajejo odgovorov na vprašanja in zahteva, ki smo jih zahtevali v prvem delu seje."
8,"Rešitve niso preveč radikalne, nasprotno, sežejo premalo daleč."
19,"Ocenjujemo, da se utegne ves konflikt prenesti na ramena nabornikov, ki se bodo znašli soočeni z represijo zvezne države."
20,"Amandmaji namreč ne odgovarjajo na vprašanja, kod bo ščitil nabornike pred represijo, ki jo lahko nad njimi izvede zvezna oblast."
11,Ta represija se lahko pojavi ob neposrednem vpoklicu ali ob prekomandi.
15,"Sprašujem torej, kako misli slovenska država zaščititi svoje državljane, nabornike, pred takšnimi ukrepi zvezne države."
19,"Čas je, da država začne varovati svoje državljane, ne pa, da poskuša preko njihovih hrbtov uresničevati svoje ideološke cilje."
46,"Naj to ne pomeni kot napad ali pa kot stališče proti predlaganim amandmajem, ampak kot poskus, da vseeno skupaj ocenimo, ali to dejansko v teh vrstah ne pomeni trkanje na pleča kako smo suvereni, bistvenih problemov in konfliktov, ki pa lahko nastanejo pa nismo sposobni rešiti."
15,"To je pa predvsem konflikt, ki lahko nastane in se razrešuje na ramenih naših nabornikov."
2,Hvala lepa.
4,Želi še kdo razpravljati?
3,"Ugotavljam, da ne."
10,Bilo je postavljeno vprašanje za vlado v tej zadnji diskusiji.
10,"Ne vem, ali se da na to temo kaj reči?"
3,"Prosim, gospod Lukač."
4,Govorim v svojem imenu.
8,"Gotovo to, kar je gospa Potočnikova rekla, drži."
17,Toda slovenska država je toliko močna kot je in mi imamo v svoji zavesti to njeno moč.
21,"Danes zagotoviti, ob tem mešanem pravnem redu federacije in republik, da se nič ne bo zgodilo, bi bilo slepiti samega sebe."
21,"Namreč, mi z aktom, ki je danes pred nami, pretrgamo, hočemo pretrgati odnos, ki je bil ustvarjen leta 1945 do nedavnega."
20,"In sicer smo kompletno narodno obrambo že v prejšnjem času, predvsem pa z Ustavo iz 1974 leta, urejali v federaciji."
22,"Z deklaracijo smo se opredelili, da teh zadev ne bomo več urejali v federaciji, temveč jih bomo urejali v svoji, slovenski državi."
17,"Zelo pitijsko je, če zdaj rečeš, država naj zajamči svoje državljane, da oni ne bodo nosili posledic."
3,Država smo mi.
30,"Želimo suvereno, hočemo narediti, da bo imela tudi vpliv na delo svojih oboroženih sil in tako naprej, zato je prav gotovo, da vsi državljani Slovenije prevzemajo s tem svojo odgovornost."
20,"In zato trdim, da lahko samo vlada prevzema to odgovornost, za mene ni sprejemljivo, mi vsi moramo prevzeti to odgovornost."
14,"In slovenski narod, ko se je odločal ob volitvah, da bo oblikoval svojo državo."
20,"On jo s temi posegi, z deklaracijo o suverenosti, z današnjimi amandmaji, kroji, to je rojstvo nove slovenske suverene države."
25,"Samo deklaracija in samo čakanje, da nam bo federacija, z odstopom svojih pravic, dovolila urediti si svojo državo, bi bilo iluzorno in laganje samemu sebi."
2,Hvala lepa.
2,Gospa Potočnikova.
2,Spoštovani kolegi!
15,"Res sem prosila za malo več pozornosti in kot vidim, me kolega Lukač ni razumel."
41,"Ali me ni želel ali me noče razumeti, dopoveduje mi nekaj, kar kot stara kolega, ki sva v zveznem zboru, on dobro pozna, za kaj se zavzemam, za kaj sem se ves čas zavzemala in da je moje vprašanje izredno konkretno."
13,"Točno se zavedamo, kaj s tem aktom in s temi ustavnimi spremembami naredimo."
5,"Prerežemo, še več kot prerežemo."
10,"Ampak, ne na način in na plečih nabornikov, mladih ljudi."
45,"Zato pa je država in zato smo tudi mi v skupščini in jaz opozarjam samo na to odprto vprašanje, da ni razdelanega sistema naprej, da jutri lahko z enako vehemenco kot danes sprejemamo te ustavne dopolnitve, da je on pred zakonom in v zakonu zaščiten."
12,Tega pa nadalje ti ustavni amandmaji ne govorijo in na to opozarjam.
4,Opozarjam še na nekaj.
5,In ne mi odgovarjati demagoško.
14,"Meni beseda ""suverenost"" ne pomeni nič, zame so ""suverenosti"" zelo jasne in definirane stvari."
33,"Ne bi želela, da po tako sprejetem sklepu, kot je bilo priporočilo, da ne odhajamo v Beograd, sedaj pa vidite, da ga spreminjamo, da bomo ponovno to naredili pa ob nekih takšnih amandmajih."
11,"Ker ne bomo znali zavarovati svojih ljudi, bomo potem ponovno odstopili."
26,"Opozarjam samo na to, da izpeljemo vso zadevo od črke a do črke ž, predvsem pa ne črko ž pustiti na ramenih in odprto za nabornike."
1,Hvala.
20,"Rad bi samo opozoril, da se v tej točki odločamo o začetku oziroma o sprejemu predloga, da se začne postopek."
16,"O osnutku amandmajev se bomo v naslednjem koraku, nekoliko kasneje, potem bo pa vsekakor javna razprava."
5,Gospod Lovšin se je javil.
15,"Prav v zvezi s tem, kar je sedaj omenil gospod predsednik, sem hotel nekaj reči."
10,"Menim, da imata gospod Lukač in gospa Potočnikova popolnoma prav."
20,"Naborniki, ljudje, ki se bodo znašli stanju, da ne bodo spoštovali zveznih predpisov, se bodo znašli v težavah in muka."
16,"Ko se bodo pripravljali amandmaji, je treba sprejeti določene amandmaje, ki bodo te ljudi neposredno zavarovali."
24,"Sprejeti je treba predpise, v katerih bo jasno povedano, kakšne pravice ti naborniki pridobijo in kakšne dolžnosti vežejo slovenske državljane, da te nabornike varujejo!"
1,Hvala.
3,"Prosim, Danijel Starman."
28,"Menim, da smo se preveč osredotočili na problem nabornikov in da ne vidimo celotnega sklopa problematike, ki jo prinašajo ti amandmaji in o katerih je gospod Lukač govoril."
11,Bistveni del amandmajev je ustavnopravno izvedba deklaracije o suverenosti Republike Slovenije.
7,To je osnovni del amandmaja št. 96.
35,"Ostala dva amandmaja, ki se nanašata na področje oboroženih sil, pa rešujeta vprašanje suverenega urejanja odnosa do obrambe, in kar je zelo važno, prevzemata pristojnost Predsedstva Republike Slovenije v zvezi z razrešitvijo komandanta Teritorialne obrambe."
48,"Gre za postopek tem sklopu in menim, da vprašanje odgovornosti do naših fantov, tudi jaz sem oče fanta, ki bo šel septembra k vojakom, se rešuje dodatno s predlogom sprememb 3. člena naših stališč, ki smo ga dobili ravnokar na mizo in ga bomo verjetno danes tudi sprejeli."
15,"Gre za podaljšanje roka do 8.8.1990 in v tem okviru garancij, ki iz tega izvirajo."
42,"Menim, da to ni ustrezno - pravno, da država ščiti svoje vojake, da ne bodo vpoklicani oziroma da bo dopuščala neorganiziran vpoklic in prosto iskanje vojakov na domu, tako kot nekateri razlagajo, z vojaško policijo, to ni ustavna materija, to je upravni postopek."
13,"To je popolnoma ločena zadeva od tako pomembne zadeve, kot jo danes obravnavamo."
28,"Zato predlagam in prosim, da to podpremo in omogočimo Ustavni komisiji, da bo pripravila tekst in nam ga predložila v sprejem, da bi lahko danes odprli javno razpravo."
1,Hvala.
10,"Besedo dajem gospodu Kacinu, namestniku republiškega sekretarja za ljudsko obrambo."
38,"Razumem upravičeno skrb za nabornike, ki naj bi v septembru odšli na služenje vojaškega roka, vendar se morate zavedati, da postopek, ki ga danes odpiramo, ustvarja samo ustavne in zakonske možnosti, da te zadeve uredimo s slovenskimi zakoni."
8,Za to gre danes pri odpiranju tega postopka.
39,"Ko pa govorimo o konkretnih ukrepih proti posamezniku, proti naborniku, ki bi moral oditi na služenje vojaškega roka, pa sta slovenska vlada in Republiški sekretariat za ljudsko obrambo prevzela nase obveznost, da tega na plečih nabornikov ne bomo počenjali."
17,"V tem primeru imamo mehanizme, ki ste jih videli tudi v oceni, ki ste jo dopoldan dobili."
22,"Ti nam omogočajo, da septembrsko generacijo napotimo v skladu s stališči skupščine prejšnje seje, zato ta stališča danes predlagamo v modificirani obliki."
14,"Rešujemo predvsem študentsko generacijo, ki v nobenem primeru ne bi smela izgubiti študijskega leta."
16,"Predlagamo napotitev obveznikov na služenje v 5. vojaško območje, aprioritetno študente, ki se vpisujejo na fakultete."
12,"Posebej pa rešujemo tiste, pri katerih ni možnosti za takojšen redni študij."
18,"To so manevrske možnosti, ki nam že sedaj omogočajo približno 45% nabornega kontingenta uspešno rešiti, brez kakršnihkoli zapletov."
17,"Glede na rok, ki ga imamo na voljo, pa računamo, da bodo ta odstotek že znatno povečali."
24,"Ob tem pa boste videli, da še vedno računamo z možnostjo, da posamezniku, ki se prostovoljno odloči za služenje vojaškega roka, to tudi omogočimo."
26,"V nobenem primeru ne gre za to, da bi onemogočali služenje vojaškega roka in da bi odgovornost za ta naš ukrep prenašali na pleča posameznih nabornikov."
1,Hvala.
3,"Prosim, gospod Vodopivec."
39,"S tem ustavnim amandmajem začenjamo uresničevati suverenost, vendar menim, da bi bilo potrebno, ker tem amandmajem bo sledil nov osnutek ustave, da bi bili kot poslanci seznanjeni z razgovori, ki jih je imelo Predsedstvo Republike Slovenije s predsedstvom države."
26,"Ali se v tej državi ne da nič več dogovoriti ali se da kaj sporazumno dogovoriti; ali je potrebno, da uberemo s temi amandmaji svojo pot."
19,"To, kar je povedala že Vika Potočnik, stališče Predsedstva Slovenije, smo navajeni in tudi red je, da bi bilo."
4,To me tudi moti.
27,"V končni fazi, vsi se spoznamo na vojsko, 100% fantov bi bilo lahko vpoklicano v Ljubljano, ampak drugi dan bodo šli v prekomando, morda tudi na Kosovo."
17,"Zato se strinjam s Potočnikovo, da je treba to narediti, ker drugače smo spustili fante v avanturo."
4,To je srž problema.
4,Besedo ima gospod Urbančič.
14,"Mislim, da je zdaj Republika Slovenija tako rekoč, bi lahko rekli, v nastajanju države."
15,"In v nastajanju države od nje zahtevati popolno garancijo za vse državljane, je malo smešno."
32,"Saj ne moreš, če nisi še samostojen, ne moreš nobenega zagotovila dati nobenemu državljanu Republike Slovenije, da se mu ne bo nič zgodilo, ker še nisi niti pravno uveljavljen, je nastajanje pač."
11,"In nastajanje ne more biti, da bo vse z zakoni krito."
3,To ni mogoče.
11,In je nonsens zahtevati od nastajajoče države garancijo za se ljudi.
17,"Povrhu vsega si moramo biti na jasnem, pri uveljavljanju slovenske samostojnosti bomo morali vsi Slovenci nekaj tvegati."
16,"Samo od sebe nam ne bo nihče nič dal, najmanj Markovi}, pa še kdo drugi ne."
2,Še kdo?
3,Nadaljnjih prijav ni.
16,"Zaradi tega bi predlagal ta sklep, ki ste ga dobili, torej, predlagam, da preidemo na glasovanje."
4,"Torej, sklep se glasi:"
32,"""1.) Skupščina sprejema predlog Izvršnega sveta Skupščine Republike Slovenije, da se začne postopek za spremembo ustave Republike Slovenije, ki ga je sprejel Izvršni svet Skupščine Republike Slovenije na svoji seji, dne 30.7.1990."
17,"2.) Osnutek amandmajev pripravi Komisija za ustavna vprašanja in ga predloži zborom seje dne 31. julija 1990."""
13,"Ta sklep, ki ste ga tudi v pisni obliki dobili, dajem na glasovanje."
2,Ugotovimo sklepčnost!
5,"Torej, to je en sklep."
19,"Dajem na glasovanje ta sklep, ker se drugi ni pojavil, lahko pač potem najprej razpravljamo o eventualnih dodatnih sklepih."
7,Očitno niste vsi pritisnili tipke za prisotnost.
3,Prosim še enkrat.
2,Ugotovimo sklepčnost!
4,"Oprostite, prehiter sem bil."
2,Ugotovimo sklepčnost!
6,Kdo je za tak predlog sklepa?
3,Ponovno ugotovimo sklepčnost!
6,Kdo je za tak predlog sklepa?
3,Je kdo proti?
4,Se je kdo vzdržal?
9,"Ugotavljam, da je predlog sklepa z večino glasov sprejet."
41,"Pod to točko dnevnega reda imamo še predlog sklepa, ki je bil podan tudi v zvezi z obrazložitvijo te točke na skupnem zasedanju, torej predlog sklepa, da se spremeni 5. točka naših stališč, ki smo jih sprejeli v zvezi z naborniki."
1,Ja.
47,"Torej, 5. točka bi se po novem glasila: ""Če pogoji iz tretje točke ne bodo izpolnjeni in če pristojni organi Zveznega sekretariata za ljudsko obrambo do 8.8.1990 ne bodo poslali novih odmer za septembrsko napotitev, potem Republika Slovenija ne bo odposlala vseh nabornikov na služenje vojaškega roka."
24,"Služenje vojaškega roka iz 3. točke bodo organi Republike Slovenije omogočili predvsem študentom, ki se zaradi zasedenosti kapacitet ne bi mogli vpisati na univerzo."""
6,Želi kdo s tem zvezi razpravljati?
3,"Ugotavljam, da ne."
14,"Dajem ta sklep na glasovanje, brez ugotavljanja pristnosti, ker menim, da se ni spremenila."
6,Kdo je za tak predlog sklepa?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
7,Želi pod to točko še kdo karkoli?
26,"V vsakem primeru to točko samo prekinjamo, ker se bomo glede na proceduro, ki je bila s tem sklepom tudi sprejeta, s predhodnim sklepom, še vrnili."
3,"Prosim, gospod Štefančič."
23,"S tega mesta bi vendarle poudaril, da se pridružujem gospe Viktoriji, namreč v zvezi S STALIŠČEM IN MNENJEM NAŠEGA PREDSEDSTVA v tej zvezi."
39,"Mislim, da bi z lažjo vestjo vnaprej odločali o stvareh, če bi nekaj mnenja vendarle v naprej poznal, posebej ko gre za tako stvar, ki je vojaške narave in vemo, da je v Republiki Slovenije vrhovni komandant, Predsedstvo Republike."
70,"Ja, če prav razumem in če poskušam formulirati sklep, ki izhaja iz tega, kar smo prej iz klopi slišali in pa iz te diskusije, torej sklep bi bil: ""do nadaljevanja obravnave te točke dnevnega reda, se pravi, predloga, da se začne postopek za spremembo ustave, naj se po možnosti mnenje, da je to v redu formulacija, po možnosti pridobi mnenje Predsedstva Republike Slovenije."" Želi kdo na tak predlog sklepa razpravljati?"
3,"Prosim, gospa Potočnikova."
2,Spoštovani kolegi!
17,"Ni bilo iz klopi izrečeno, ampak je bila pobuda, da pridobimo stališče Predsedstva, izrečena v moji diskusiji."
25,"Ne strinjam se s takšno formulacijo, da bi po možnosti pridobili, ampak da poprosimo Predsedstvo, da da v postopku priprave amandmajev stališče do sprememb ustave."
12,"To se pravi, v postopku priprave amandmajev, neodvisno od trenutka sprejema osnutka."
5,"Torej, moja formulacija je bila..."
17,"Ja, zdaj bo danes, kolikor jaz to razumem, bo sprejeto in zdaj se gre v pripravo predloga."
15,"Ne, osnutek je po predloženi proceduri, osnutek naj bi danes sprejeli, kot je bilo predloženo."
13,"No, v postopku nadaljnje priprave predloga, se opravičujem, tudi je že malo utrujenosti."
7,"In še naslednje, iz tega mesta protestiram."
30,"Namreč, sem skrbno nadzorovala ob glasovanju in kljub temu, da sem pritisnila na gumb, me kolega Vitomir Gros zelo budno spremlja, ali sem za ali sem proti, ali sem vzdržana."
12,"In to je tudi s svojim, bom rekla, vehementnim obnašanjem jasno opozoril."
11,"In še nadalje prosim, da ne gojimo takšnega duha med delegati."
19,"Torej, preden dam besedo naprej, bi samo opozoril, da je glasovanje, ki pač poteka s pomočjo glasovalne naprave, javno."
15,"V kolikor bo pa do kakšnega nemira v dvorani prihajalo, bomo pač posredoval kot predsedujoči."
3,"Prosim, gospod Gros."
15,"S tega mesta protestiram proti izjavam gospe Vike Potočnik, ker je izjavila, da jo špijoniram."
18,"Moram povedati, da je ne špijoniram, vendar sem ugotovil, da na tipko, ki pripada njenemu sedežu, ni pritisnila."
18,"Če je pritisnila na tipko, ki pripada sosednjemu sedežu, pa da tega jaz nisem videl, ni moja krivda."
20,"Zadnjič, ko smo bili na meji sklepčnosti, sem izjavil, da ne bom pritisnil na tipko, sem bil odstranjen iz dvorane."
6,Zato sem reagiral na ta način.
13,"Prosim gospo Viko Potočnik, da ne vnaša med obnašanje poslancev Skupščine nepotrebnega nemira."
2,Hvala lepa.
1,Hvala.
11,"Prosil bi, da situacijo v našem zboru kar se da umirimo."
26,"Zavzemam se za to, da vsak po svojih močeh in uvidevnosti se trudi za strpnost med nami tukaj, da bi lahko v miru in korektno delali."
13,"Drugič, ne strinjam se, - to leti na mene - glede odstranitve na prejšnji seji."
4,Tisto ni bila odstranitev.
42,"Samo sem predlagal oziroma prosil gospoda Grosa, da v primeru, če ne namerava pritisniti na tipko, pač zapusti dvorano, da ne bi bilo diskrepance med dejanskim stanjem in s pomočjo tehničnih pripomočkov ugotovljenim stanjem, kar bi lahko bil kakšen ponovni proceduralni zaplet."
15,"Toliko samo v pojasnilo, morda tudi v opravičilo, če sem bil nejasen ob tej potezi."
13,"Mislim, da ni potrebno, da bi morali sedaj posebej zahtevati od Predsedstva mnenje."
26,"Predsedstvo, Kučan je že tako in tako povedal v svojem ekspozeju, da naj se napoti vlado v tem smislu, da bo delala v smislu slovenske ustave."
3,To je eno.
17,"Drugo je pa to samo osnutek in k osnutku, bi rekel, je en mesec dni možna razprava."
11,Sedaj se bo lahko Predsedstvo tudi izjasnilo in dalo svoje predloge.
6,Bil je dan predlog za sklep.
5,"Dovolite mi, da poskušam povzeti."
31,"Se pravi, predlog gre v to smer, da zbor prosi ali predlaga Predsedstvu, ker smo ingerentni nad Predsedstvom, da v nadaljnjem postopku sprejemanja ustavnih amandmajev poda skupščini svoja stališča do amandmajev."
10,Tak sklep je bil predlagan in ga dajem na glasovanje.
5,Kdo je za tak sklep?
3,Je kdo proti?
4,Se je kdo vzdržal?
8,"Ugotavljam, da je sklep z večino glasov sprejet."
9,S tem za zdaj prekinjamo to točko dnevnega reda.
11,"K njej se bomo vrnili kasneje, glede na delo Ustavne komisije."
3,Prehajamo na 21.
16,TOČKO DNEVNEGA REDA ALI 7. PO SPREJETEM DNEVNEM REDU - PROGRAMSKA USMERITEV IZVRŠNEGA SVETA SKUPŠČINE REPUBLIKE SLOVENIJE.
8,O programskih usmeritvah Izvršnega sveta smo razpravo zaključili.
18,"Izvolili smo skupino delegatov, ki je pripravila predlog sklepov in stališč, ki ste jih prejeli na seji 19.7."
13,"Delegati, ki se te seje niso udeležili, so ta predlog prejeli po pošti."
33,"Glede na to, da smo razpravo zaključili, predlagam, da se danes, v kolikor želi kdo razpravljati, omeji izključno na poročilo skupine in na predlog sklepov ter stališč, ki jih je ta skupina predložila."
5,S tem priporočilom pričenjam razpravo.
4,"Spoštovani predsednik, spoštovani zbor!"
23,"Moram ugotoviti, da je po moji oceni skupina, ki je pripravila poročilo, kvalitetno delala in vnesla večino stališč iz razprave v osnutek poročila."
8,Vendar bi imel k osnutku poročila dva predloga.
43,"Prvi bi bil, da se v zaključkih ne gre v naštevanje posameznih opredelitev, temveč, da se ugotovi, da je Zbor občin Skupščine Republike Slovenije sprejel programske usmeritve, skupaj z uvodno besedo Izvršnega sveta in pobudami ter predlogi delegatov, danih na seji tega zbora."
13,S tem bo dana splošna ugotovitev za delo Izvršnega sveta v naslednjem obdobju.
28,"In morda kot drugi zaključek, da naj Izvršni svet z zakoni, predpisi in drugimi akti uresničuje politiko, nakazano v programskih usmeritvah, uvodni besedi in poročilih ter predlogih delegatov."
52,"Mislim, da bi to bil najenostavnejši zaključek, ki bi tudi glede na to, kar je predsednik Peterle uvodoma povedal, dal potrebno širimo za delo Izvršnega sveta, ker ga ne bi obvezovali posamezni konkretni segmenti poročila oziroma programskih usmeritev in razprave, temveč predvsem zahteva za realizacijo politike, ki je začrtana v splošnih usmeritvah."
19,"Na sam tekst poročila imam določene pripombe, vendar jih sedaj ne bi predlagal, ker bi to zelo zavleklo razpravo."
8,"Oprostite, nisem natanko razumel, ali vsaj formulacije nimam."
62,"Priporočilo gre v tej smeri; da se ugotovi, da je zbor, kot je v 1. točki rečeno, poslušal vse to in to sprejema kot splošno usmeritev in drugo, da nalaga Izvršnemu svetu, da v skladu s temi usmeritvami itn. vodi politiko, predlaga zakone, izvršilne akte in vse kar pomeni uresničevanje politike začrtane v programskih usmeritvah, v uvodni besedi in v razpravi delegatov."
10,"No, s tem bi dopolnili 1. točko sklepov in stališč."
8,"In za vse ostalo bi predlagal, da brišemo."
4,Da vse ostalo izpustimo.
4,Želi še kdo razpravljati?
3,"Ugotavljam, da ne."
7,V tem primeru imamo zdaj dve varianti.
33,"Po eni varianti sklep, kakor ga je predlagal gospod Zakonjšek; in drugo varianto sklepa in stališča v obliki, ki so tu predlagani, s prilogo, ki še dalje osvetljuje vsebino razprave na našem zboru."
9,"Če dovolite, najprej dajem na glasovanje predlog gospoda Zakonjška."
2,Ugotovimo sklepčnost!
5,Kdo je za tak predlog?
3,Je kdo proti?
4,Se je kdo vzdržal?
6,"Ugotavljam, da predlog sklepa ni sprejet."
13,"Na glasovanje dajem predlog sklepov in stališč, ki ga je pripravila skupina delegatov."
5,Kdo je za tak predlog?
3,Je kdo proti?
4,Se je kdo vzdržal?
11,"Ugotavljam, da je predlog sklepov in stališč z večino glasov sprejet."
7,S tem zaključujemo to točko dnevnega reda.
3,Prehajamo na 40.
29,"TOČKO DNEVNEGA REDA - DOPOLNITEV ŽE SPREJETIH UGOTOVITEV, STALIŠČ IN SKLEPOV K CELOVITI OCENI POSLEDIC PREMESTITVE OROŽJA TERITORIALNE OBRAMBE, ki jo je naš zbor že sprejel na seji, dne 2.7.1990."
37,"Glede na dodatna poročila Predsedstva Republike Slovenije in Republiškega štaba za teritorialno obrambo pa je medzborovska skupina delegatov pripravila poročilo s predlogom za nekatere spremembe in dopolnitve stališč in sklepov, ki jih je naš zbor že sprejel."
14,"Predlog prečiščenega besedila teh ugotovitev, stališč in sklepov je razviden iz poročila medzborovske skupine."
11,"To poročilo ste včeraj prejeli in prosim poročevalca, da poda obrazložitev."
39,"Zbor občin je 2.7.1990 pozno ponoči, sprejel ugotovitve o premestitvi orožja Teritorialne obrambe; v enakem besedilu je sklepe sprejel tudi Družbenopolitični zbor, Zbor združenega dela pa ni oblikoval medzborovske skupine, kakor tudi ni uvrstil te problematike na dnevni red."
53,"Ker smo med sejami zborov pričakovali skupno sejo Predsedstva Republike Slovenije in Zveznega predsedstva, ki bi seveda na novo osvetlila nekatera vprašanja v zvezi z premestitvijo orožja Teritorialne obrambe v objekte JLA, smo se ponovno sestali v času med sejami zborov, od 18.7. pa do včeraj, in sicer na dveh sejah medzborovske skupine."
16,V tem času smo prejeli tudi novo informacijo Predsedstva in informacijo Republiškega štaba za teritorialno obrambo.
37,"Vse to je v bistvu napisano v poročilu medzborovske skupine, zato bi samo povedal, katere so spremembe sprejetih stališč in katere zadeve so v bistvu na novo predlagane v stališčih in ugotovitvah, ki ste jih danes prejeli."
7,"Kar zadeva prvi sklep, je ostal nespremenjen."
21,"Kar zadeva drugi sklep, smo menili, da je v drugem sklepu potrebno dodati tudi določbe Ustave SFRJ, ki urejajo ta področja."
44,"Tretji sklep je bil v bistvu najbolj sporen, saj je šlo za zahtevo Predsedstva Republike Slovenije po odpoklicu poveljnika Republiškega štaba za teritorialno obrambo in zahtevo, da naj odstopi, saj je v bistvu z umikom in izdajo ukaza izgubil zaupanje pristojnih organov v Sloveniji."
40,"Okrog tega sklepa smo se v bistvu vrteli kar nekaj ur, kajti pravna podlaga ni bila v celoti jasna, kakor tudi nam ni bilo jasno, ali je Predsedstvo Republike Slovenije dalo soglasje k imenovanju komandanta Teritorialne obrambe Slovenije ali ne."
59,"Zato smo se obrnili na Zakonodajno-pravno komisijo s prošnjo, da razčisti in odgovori na odprta vprašanja formalno pravne narave, pri čemer je treba povedati, da nam je Zakonodajno-pravna komisija odgovorila, da ne more oblikovati opredelitve, ker bi morala pridobiti mnenje tako Predsedstva Republike Slovenije kakor tudi mnenje Republiškega štaba za teritorialno obrambo in pa mnenje Sekretariata za ljudsko obrambo."
43,"Zato smo na medzborovski skupini tretji sklep oblikovali, tako kot je zapisan, ki povzema delno predloge Predsedstva Republike Slovenije in pa naše pobude za spremembo republiške in zvezne ustave in pobude za ureditev razmer na relaciji oborožene sile SFRJ in Predsedstva Republike Slovenije."
28,"Kar zadeva naslednje sklepe, so spremembe tudi v četrtem sklepu, kjer smo predlagali rok za vrnitev orožja in pa za normalizacijo in ureditev skladišč, to je do 10.8.1900."
25,"V tem času naj se v skladu z obrambnimi načrti zadeve uredijo in orožje vrne na mesta, iz katerih so bila premeščena v objekte JLA."
18,"Na podlagi pregleda inšpekcije Republiškega štaba teritorialne obrambe, je bilo ugotovljeno, da so nekatera skladišča za vrnitev ustrezna."
20,"5., 6. in 7. sklep ter 8. so ostali taki kot so v bistvu bili že v prejšnjem besedilu sprejeti."
73,"Ob koncu smo predlagali tudi tako imenovani deveti sklep, kjer smo pravzaprav menili, da je potrebno vzpostaviti normalne odnose in pa medsebojno zaupanje med Predsedstvom Republike Slovenije in Predsedstvom SFRJ, kakor tudi oboroženimi silami, predvsem v korist tega, da se stanje na tem področju normalizira, zato, da bodo štabi kot enote Teritorialne obrambe opravljali svoje funkcije naprej v smislu krepitve borbene pripravljenosti in pa usposobljenosti Teritorialne obrambe v skladu s svojimi obrambnimi načrti."
2,Hvala lepa.
1,Hvala.
6,Želi še kdo razpravljati o tem?
3,"Prosim, gospa Potočnikova."
2,Spoštovani kolegi!
18,"Res, da večini točk nimam kaj dodati, nimam kaj odvzeti, čeravno mi je popolnoma nerazumljiva ta 9. točka."
7,"Ne vem sicer, kdo bo to urejal."
29,"Kdo bo to pripravljal, kdo bo to naredil, ali se s tem zavezuje skupščina, da bomo vzpostavljali neke primerne odnose med Predsedstvom SFRJ pa Republiko Slovenijo, Štabom teritorialne obrambe."
15,"Ne vem, za kakšno globino konflikta gre, zato se mi zdi ta točka res nesmiselna."
47,"Ob vseh teh diskusijah, ki jih zdaj imamo skoraj na vsaki seji našega zasedanja, ki so vezana bodisi na probleme teritorialne obrambe, bodisi na probleme nabornikov, bodisi ustavne spremembe, se mi postavlja naslednje vprašanje in tudi dilema: ali imamo v Sloveniji jasen koncept nadaljnjega razvoja obrambe Slovenije?"
43,"Predlagala bi kot 10. točko, v kolikor je možno, ker mislim, da jasnega nimajo, osebno, da vam na tem mestu povem, da se ne zavzemam za čisto slovensko vojsko in to iz tega vidika, ker mislim, da en škorenj zamenjujemo z drugim škornjem."
11,Sem za koncept demilitarizirane Slovenije in sem za koncept mirovne politike.
40,"Ker vem, da je teh pobud v Sloveniji bilo že veliko, niso samo slovenske, ampak tudi mednarodno podprte, PREDLAGAM, DA IZVRŠNI SVET V TRETJEM TRIMESEČJU PRIPRAVI CELOVIT KONCEPT RAZVOJA OBRAMBE SLOVENIJE, TUDI KOT MOŽNOSTI DEMILITARIZIRANE SLOVENIJE NA PRINCIPIH MIROVNE POLITIKE."
5,To predlagam kot 10. sklep.
1,Hvala.
1,Hvala.
2,Še kdo?
3,"Ugotavljam, da ne."
24,"Po tem primeru dajem najprej na glasovanje pač predlog, da se ta predlog ugotovitev, stališč in sklepov, dopolni še s tako formulirano 10. točko."
25,"Torej, dobro bi bilo, da bi ta tekst imel v kolikor se da, jasno formuliran, ali pa vsaj, da ga morda v jasni obliki preberemo."
3,"Prosim, gospod Starman."
5,Imam proceduralno pripombo oziroma prošnjo.
42,"Ivan Kuhar je gotovo najbolj seznanjen s celotno problematiko in bi bilo verjetno prav, da bi on dal svoje stališče v zvezi s tem dopolnilnim predlogom, ker menim, da ta predlog nekako izskače iz koncepta namena medzborovske komisije, ki je to delala."
11,"Vsi bi želeli živeti v raju, v miru in tako naprej."
37,"Vprašanje pa je, ali je v trenutku, ko se zavzemamo za vzpostavitev prejšnjega stanja odvzete primarne suverenosti, modro, da ne rečem resno, sprejemati tudi tako dopolnilno točko, ki govori o utopični deželi, o kateri lahko samo sanjamo."
25,"Zato bi prosil za pojasnilo, ali sodi to v ta kontekst, da ne bomo izpadli nekako izven koncepta, ki ga je sprejel tudi Družbenopolitični zbor."
1,Hvala.
2,Gospod Kuhar.
33,"Kar zadeva 9. točko, moram ugotoviti, da je bila v razpravi na medzborovski skupini ugotovitev, da so odprti konflikti na relacijah Predsedstvo - Republiški štab teritorialne obrambe in pa Republiški sekretariat za ljudsko obrambo."
10,Odprti so tudi konflikti do Predsedstva SFRJ in Generalštaba JLA.
29,Znano nam je tudi pismo predsednika Predsedstva SFRJ Jovi}a glede naše zahteve po odstopu in razrešitvi general-polkovnika Hočevarja in nekatere poti komuniciranja v tem času so bile zaostrene.
32,"Povrh tega bi želel izpostaviti, da je med delegati Zbora občin precej predstavnikov občinskih skupščin, ki te stvari dobro poznajo in tudi na ravni občin so se v nekaterih občinah zaostrile zadeve."
21,"Zato smo menili, da je potrebno čim prej normalizirati odnose za dosego ciljev, izboljšanja borben gotovosti enot in štabov Teritorialne obrambe."
26,"Kar pa zadeva drugo pobudo, menim, da ne gre v koncept teh sklepov in stališč, ki zadevajo oblikovanje našega odnosa do vrnitve odvzetega orožja teritorialne obrambe."
20,"Kot vemo je bilo odvzetega okrog 40% orožja in odpeljanega v skladišča JLA, da pa 60% orožja že skladišči JLA."
24,"Zato mislim, da bo moč govoriti o celovitem konceptu obrambe, po moji oceni, v jesenskem obdobju, ko bomo dobili osnutek zakona o ljudski obrambi."
29,"Ta se pripravlja v Republiškem sekretariatu in mislim, da je prav, da se takrat širše in, rekel bi, bolj podrobno pogovarjamo o pobudi, ki jo je dala Vika Potočnikova."
1,Hvala.
1,Hvala.
3,"Prosim, gospa Potočnikova."
15,"Mi je všeč ta doslednost, kdaj se ne da kaj, pa kdaj se da kaj."
32,"Ravno iz tega razloga, ker v 7. točki namreč mislim, da zavezujemo, da naj Izvršni svet pripravi zakon, mislim, da je v 7. točki, kajne, o ljudski obrambi, oziroma 8. točka je."
2,"Ja, tako."
7,"Zavezujemo Izvršni svet, da naj pripravi zakon."
8,Pred tem zakonom bi želela govoriti o konceptih.
13,"Ker kakor bo zakon tukaj na mizi, je že jasen in čist koncept."
15,"Zato predlagam, da bi imeli obe možnosti in o obeh možnostih se bo možnost opredeljevati."
30,"Ker takšen koncept, kot ga zdaj izvaja Izvršni svet Slovenije, je, bom rekla, slovenska vojska z vsemi atributi, koncept demilitarizirane Slovenije s principi mirovne politike pa je nek drug koncept."
26,"In zato je pred sprejemom tega zakona oziroma že pred osnutkom, nujno potrebno, da mi tukaj, v skupščini razčistimo, sploh za kakšen koncept se Slovenija zavzema."
2,Samo toliko.
24,"In zato predlagam, še zmeraj vztrajam tudi, in prosim, če gre na glasovanje, da ima tudi ta 10. točka kot poseben sklep svoj smisel."
1,Hvala.
2,Hvala lepa.
2,Gospod Stadler.
11,"Načeloma se globoko strinjam z gospo Potočnikovo o demilitarizaciji, demilitarizaciji Slovenije."
18,"Vendar mislim, da do tega lahko pride šele takrat, to je moje osebno mnenje, ko bo razpadla JLA."
5,"Prej pa mislim, da ne."
1,Hvala.
3,Je še kaj?
35,"No, jaz bi, če dovolite, da se z dvema stavkoma vključim v to razpravo, bi rekel tole: menim, da je za kncept ljudske obrambe v tej skupščinski hiši najbolj pristojna skupščinska Komisija za ljudsko obrambo."
18,"Ali z drugimi besedami, da je ta komisija prva poklicana, preden bi se na zborih lotili te teme."
33,"Če bi ta komisija ocenila, da je potrebno že pred, preden razpravljamo o predlogu za izdajo novega zakona, razpravljati na to temo, menim, da je povsem upravičeno, da se take razprave potem lotimo."
21,"Je pa, po mojem mnenju, neodvisno od tega konkretnega problema v zvezi s katerim mi danes sprejemamo dopolnjeno stališče in sklepe."
6,To je ena naloga te komisije.
4,Toliko z moje strani.
3,"Prosim, gospod Kuhar."
4,Prej sem pozabil povedati.
17,Zbor združenega dela je včeraj razpravljal o stališčih medzborovske skupine in jih je v predloženem besedilu sprejel.
13,"V kolikor se bomo mi drugače dogovarjali, se bomo morali ponovno medzborovsko usklajevati."
28,"Mislim pa, da bi, čeprav Vika vztraja pri predlogu, da bi ob razpravi sprejemanja teh stališč dali pobudo zbora Izvršnemu svetu Republike Slovenije, da pripravi celovit koncept obrambe."
25,"Kar pa predlaga gospod predsednik, mislim, da bo Komisija za ljudsko obrambo, kakor hitro bo materiale dobila, jih bo obravnavala in svoja stališča posredovala zborom."
2,Hvala lepa.
15,"Torej, imamo predlog, ki ga predlagateljica ni umaknila, da se doda k stališčem 10. točka."
7,In bi ta predlog dal na glasovanje.
2,Ugotovimo sklepčnost!
19,"Kdo je za to, da se doda 10. točka v formulaciji, kot je bila navedena v razpravi gospe Potočnikove?"
3,Je kdo proti?
4,Se je kdo vzdržal?
6,"Ugotavljam, da ta predlog ni sprejet."
14,"Na glasovanje dajem predlog ugotovitev, stališč in sklepov, kakršnega je pripravila medzborovska skupina delegatov."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
24,"Preden preidemo na naslednjo točko dnevnega reda, bi želel, da se rešimo dolgov iz točk dnevnega reda, glede katerih nismo bili usklajeni vsi zbori."
6,Komisija za usklajevanje je pripravila poročilo.
3,Obstajata dva poročili.
7,"Poročili sta dve, če vse skupaj štejemo."
22,"Eno poročilo vsebuje, predlog komisije v zvezi z zakonom o funkcionarjih v državnih organih pa bi šli morda najprej na to poročilo."
12,"Prosil bi predstavnika komisije za usklajevanje, gospoda Lukača, da poda kratko poročilo."
4,Spoštovane kolegice in kolegi!
30,"Medzborovska skupina delegatov za proučitev predloga zakona o funkcionarjih v državnih organih, bom lahko kratek, ker ste ga dobili na mizo, moram pa opozoriti samo, kje je treba kaj uskladiti."
38,"Medzborovska skupina je glede neusklajenih amandmajev dosegla soglasje in predlaga zborom naslednje: da Družbenopolitični zbor in Zbor združenega dela sprejmeta amandma k 16. členu, ki ga je sprejel Zbor občin v besedilu, da se namreč ta člen črta."
5,Spomnite se amandmaja poslanca Balažica!
67,"Potem je naslednji predlog, da Zbor občin umakne amandma k 11. členu, in sicer da se v 11. členu št. 5, 6 nadomesti s številko 6. To je bil amandma gospoda Schwarzbartla in tu predlagamo, da bi ga umaknil iz naslednjih razlogov: medzborovska skupina delegatov je menila, da se zaradi obstoječih razmerij med funkcijami v občini in republiki in razmerij med funkcijami v pravosodju, ta razmerja rušijo."
15,To bi utegnilo sprožiti zahteve za prerazporeditev sredstev v splošni porabi med občinami in republiko.
20,"Naslednji predlog je, da Zbor občin umakne amandma k 5., 6. in 20. členu Odbora za proračun in javne finance."
12,"Spomnite se besedila, kjer smo ""delovno uspešnost"" nadomestili z ""dodatno delovno obremenjenostjo""."
40,"Tu predlagamo, da se sprejme formulacija Izvršnega sveta, ki naredi kombinacijo obeh predlogov, tako da bi potem v 5., 6. in 21. členu ta delovna uspešnost bila v ustreznih sklonih, tako da bi se glasilo: ""za dodatno delovno obremenjenost..."" Medtem!"
1,Oprostite!
3,Morata biti obe!
5,"""Delovna uspešnost oziroma delovna obremenjenost""."
1,Tako.
26,"To gre za 5., 6. in 21. člen, in sicer je to predlog Izvršnega sveta, tako da bi morali odstopiti, ker smo odločili za odborov amandma."
4,Drugih neskladnosti tu ni.
24,"Dajmo kar ta zakon o funkcionarjih, ker imamo kar tri zadeve s tem v zvezi, pa bi bilo lepo, da vemo, za kaj glasujemo."
7,"Torej, slišali smo predlog komisije za usklajevanje."
34,"Na glasovanje dajem njen prvi predlog, da umaknemo amandma k 11. členu, in sicer, da se v 11. členu številka 5, 6 nadomesti s številko 6. Se pravi, predlog usklajevalne komisije dajem na glasovanje."
13,"Šli bi po vrsti, da še sproti lahko rahlo tolmačimo, tako kot tukaj."
13,"Skratka, sedaj glasujemo za to, da bo 5, 6 v tem 11. členu."
5,Kdo je za tak predlog?
3,Je kdo proti?
4,Se je kdo vzdržal?
8,"Ugotavljam, da je ta predlog usklajevalne komisije sprejet."
23,"Nadalje, gremo na glasovanje o predlogu, da Zbor občin umakne amandma k 5., 6. in 21. členu Odbora za proračun in javne finance."
5,Kdo je za tak predlog?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
34,"Ker smo sedaj umaknili ta tekst ""dodatna delovna obremenjenost"", je naslednji predlog, da se na teh mestih v 5., 6. in 21. členu za besedama ""delovna uspešnost"" dodajo besede ""oziroma za dodatno delovno obremenjenost""."
5,To je amandma Izvršnega sveta.
7,"Kdo je za, da sprejmemo tak amandma?"
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
14,Sedaj dajem na glasovanje še predlog zakona o funkcionarjih v državnih organih v celoti.
5,Kdo je za predlog zakona?
3,Je kdo proti?
4,Se je kdo vzdržal?
14,"Ugotavljam, da je predlog zakona o funkcionarjih v državnih organih z večino glasov sprejet."
32,"Naslednja točka, ki je bila predmet usklajevanja, je PREDLOG ZAKONA O KRIRETIJIH IN NAČINIH SOFINANCIRANJA URESNIČEVANJA PRAVIC PRESEŽKOV DELAVCEV in pa predlog zakona o spremembah in dopolnitvah zakona o posebnem prometnem davku."
21,"Če se strinjate, bi za ti dve točki, tako kot imamo tudi poročilo, skupaj poslušali obrazložitev, potem bomo pa posamično glasovali."
3,"Prosim, gospod Lukač."
48,"Pri predlogu zakona o kriterijih in načinu sofinanciranja uresničevanja pravic presežkov delavcev v našem zboru ni treba usklajevati, ker je predlog skupine, da se tudi naš amandma, ki je bil sprejet tudi v Družbenopolitičnem zboru, ki ga je dal pri nas Janos Bukovec, sprejme v Zboru združenega dela."
11,"Tako, da pri tem zakonu je pri nas vse v redu."
53,"Pri zakonu o PREDLOGU ZAKONA O SPREMEMBAH IN DOPOLNITVAH ZAKONA O POSEBNEM PROMETNEM DAVKU pa je skupna komisija ugotovila, da so Družbenopolitični zbor, Zbor občin in Zbor združenega dela sprejeli predlog zakona in amandma Izvršnega sveta in Zakonodajno-pravne komisije Skupščine Republike Slovenije k predlogu zakona o spremembah in dopolnitvah zakona o prometnem davku."
22,"Zbor občin je sprejel tudi amandma Janosa Bukovca in Lea Freliha, Janosa Bukovca k 2. členu in Lea Freliha k 1. členu."
21,"Predlagamo, Družbenopolitični zbor je tu sprejel še širši amandma Emila Milana Pintarja k 1. členu in Franca Potočnika k 1. členu."
10,"Predlagamo, da se amandma gospoda Freliha in gospoda Bukovca nadomestita."
7,Uporabili smo kompleten tekst v sledeče besedilo.
22,"Iz Zakonodajno-pravne komisije smo bili opozorjeni, da bi prišlo do nasprotja v urejanju te davčne materije, če ne bi preformulirali 1. člena."
4,To smo tudi naredili.
36,"V 1. členu predloga zakona se v drugi alinei nove 2. in 3. točke besede ""kot edini poklic in so pokojninsko in invalidsko zavarovani kot kmetje"" črtajo in nadomestijo z besedami ""in so pridobili status kmeta""."
10,"Mislim, da je tu amandma gospoda Freliha v celoti zajet."
37,"Skupna komisija je na podlagi vloženih amandmajev gospoda Freliha in gospoda Potočnika, ki se nanašata na razširitev koga upravičenca do oprostitve prometnega davka sklenila predlagati tekst, s katerim se v skladu z veljavno zakonodajo določa status kmeta."
15,"Zakon o kmetijskih zemljiščih, kot pogoj za to, da je lahko nekdo deležen davčne oprostitve."
26,"Amandma se nanaša na 2. in 3. točko, kar pomeni, da vključuje tako oprostitev za plačilo posebnega prometnega davka pri nakupu repromateriala kot pri nabavi opreme."
44,"V drugem odstavku nove 2. točke, 1. člen predloga zakona, se besedilo ""izjaviti, da so pokojninsko in invalidsko zavarovani kot kmetje"", nadomesti z besedilom ""številko in datum potrdila pristojnega organa, s tem, da so kmetje ""oziroma"" številko in datum odločbe o priznanju statusa kmeta""."
24,"Namreč, ker smo prejšnjo opredelitev o kmetih, da so zavarovani kmetje, nadomestili s statusom; in potem je potrebno v tem delu popraviti tudi to."
22,"Navedeno ima dva pomena, redakcijsko uskladitev z novo opredeljenimi upravičenci do oprostitve plačila posebnega prometnega davka, ki so razvidni iz prvega amandmaja."
18,"Družbenopolitičnemu zboru pa predlagamo, da svoje amandmaje umakne, ki so jih tam dali gospod Pintar in gospod Potočnik."
27,"Predlagam, zato da bi uskladili, da te amandmaje sprejmemo, čeprav je še vedno dvom, ali bo Zbor združenega dela to sprejel, ker izrazito nasprotuje opredelitvi statusa kmeta."
1,Hvala.
2,Hvala lepa.
36,"Torej, ugotavljam, da v zvezi z prvim od omenjenih zakonov, torej o kriterijih in načinu sofinanciranja uresničevanja pravic presežkov delavcev nam ni potrebno o ničemer odločati, ker je usklajevalna komisija predlagala rešitev, ki smo jo sprejeli."
31,"V zvezi z drugim, to je s predlogom zakona o spremembah in dopolnitvah zakona o posebnem prometnem davku pa najprej sprašujem gospoda Freliha, če se v smislu predloga odpoveduje svojemu amandmaju?"
3,"Ugotavljam, da ja."
14,"Zdaj prehajamo na glasovanje o predloženih dveh amandmajih, ki ju je predlagala usklajevalna komisija."
10,"Ali želi kdo, da glasujemo ločeno, ali lahko kar skupaj?"
8,"Torej, ugotavljam, da nihče ne zahteva ločenega glasovanja."
1,Dobro.
6,"Torej, glasujemo o obeh amandmajih komisije."
5,Kdo je za taka amandmaja?
3,Je kdo proti?
4,Se je kdo vzdržal?
8,"Ugotavljam, da sta amandmaja z večino glasov sprejeta."
11,Prehajamo na glasovanje o predlogu zakona o posebnem prometnem davku celoti.
5,Kdo je za predlog zakona?
3,Je kdo proti?
4,Se je kdo vzdržal?
9,"Ugotavljam, da je predlog zakona z večino glasov sprejet."
19,"S tem smo uskladili, torej sprejeli predlog usklajevalna komisije in smo tako v zvezi s temi tremi točkami usklajeni."
23,"Želel bi še, da se odločimo o eni zadevi, se pravi o SKLEPU V ZVEZI Z DELEGATI IZ REPUBLIKE SLOVENIJE V ZVEZNEM ZBORU."
30,"Ker je Družbenopolitični zbor sprejel sklep v nekoliko drugačnem besedilu, na kar je tudi Zbor združenega dela sprejel enak sklep, čeprav je prvotno sprejel sklep, ki je bil enak našemu."
43,"Te diskrepance komisija zaradi tega ni usklajevala in zato, da ne bi ostalo neusklajeno, dajem na lastno pobudo na glasovanje predlog, da se tisti sklep, ki smo ga sprejeli, nadomesti s sklepom v tekstu, kakršnega sta sprejela Družbenopolitični zbor in Zbor združenega dela."
8,"Ta sklep, to besedilo ste dobili na klop."
8,To je v okviru obvestila predsednika Družbenopolitičnega zbora.
24,"Torej, vseeno bi besedilo tega sklepa prebral, tako da boste videli, v čem je razlika v primerjavi s sklepom, ki smo ga sprejeli mi."
31,"Na kratko rečeno, bistvena razlika je v tem, da smo mi eksplicitno zadolžili Komisijo za urejanje medsebojnih odnosov v Jugoslaviji, kot tistega, ki daje usmeritve za delo delegatom v Zveznem zboru."
17,"Tu je v 3. točki, torej ko govorimo o tem, kdo daje te usmeritve, nekoliko širše formulirano."
20,"Prebral bom celoten sklep oziroma za nas je to sedaj predlog sklepa, s katerim naj bi nadomestili prej sprejeti sklep:"
43,"""1.) Skupščina Republike Slovenije podpira stališča Izvršnega sveta Skupščine Republike Slovenije o tem vprašanju z izjemo tistega dela, kjer Izvršni svet predlaga, naj bo za usmeritve delegatom v zveznem zboru zadolžena Komisija Skupščine Republike Slovenije za urejanje skupnih interesov in odnosov v Jugoslaviji."
24,"2.) Skupščina Republike Slovenije v skladu s stališčem Izvršnega sveta umika svoj sklep, naj se delegacije Republike Slovenije ne udeležujejo več dela Zveznega zbora."
35,"3.) Skupščina Republike Slovenije bo v skladu z deklaracijo o suverenosti države Republike Slovenije delegatom neposredno in preko svojih delovnih teles dajala usmeritve za delo delegatov na sejah Zveznega zbora in delovnih teles tega zbora."""
5,To je torej to besedilo.
14,"Na glasovanje bi dal predlog sklepa, da se naš sklep nadomesti s tem sklepom."
16,"S tem bi bili usklajeni v vseh treh zborih, če se boste seveda s tem strinjali."
5,Kdo je za tak predlog?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
6,Toliko o neusklajenih točkah dnevnega reda.
3,Prehajamo na 41.
26,TOČKO DNEVNEGA REDA - PREDLOG ZAKONA O DOPOLNITVI ZAKONA O ZAČASNI PREPOVEDI SEČNJE V GOZDOVIH V DRŽAVNI LASTNINI IN ZAČASNI PREPOVEDI PROMETA ZA NEPREMIČNINAMI V DRUŽBENI LASTNINI.
5,Predlagatelj zakona je Izvršni svet.
19,"Izvršni svet predlaga, da Zbor obravnava ta predlog zakona v skladu s 314. členom Poslovnika skupščine po hitrem postopku."
15,S tem soglašata tudi Zakonodajno-pravna komisija in Komisija za spremljanje preobrazbe družbene in zadružne lastnine.
8,O obliki postopka se zbor še ni izjasnil.
7,Zato se moramo o tem sedajle izjasniti.
12,"Želi kdo o tem predlogu, se pravi za hitri postopek, kdo razpravljati?"
3,"Se pravi, nihče."
7,"Če je tako, dajem predlog na glasovanje."
11,"Glasujemo o tem, da se o tem odloča po hitrem postopku."
5,Kdo je za tak predlog?
3,Je kdo proti?
4,Se je kdo vzdržal?
11,"Ugotavljam, da je predlog za hitri postopek z večino glasov sprejet."
12,Ali želi v zvezi s predlogom zakona besedo predstavnik predlagatelja Izvršnega sveta.
6,"Gospod predsednik, spoštovane poslanke, spoštovani poslanci!"
32,"Ker je obrazložitev k predlogu zakona o dopolnitvi zakona o začasni prekinitvi sečnje precej obširna, bi želel le v kratkih črtah še enkrat podati, zakaj smo se odločili za sprejem tega zakona."
15,"Nekaj ugotovitev, ki izhajajo iz analize dosedanjega izvajanja zakona, vemo, da velja od 7. dalje."
17,"Se pravi, posledice tega zakona in pa jasno, da obrazložim predlog za sprejem zakona o dopolnitvi zakona."
57,"Osnovi motiv za sprejem takega zakona, ki smo ga sprejeli na predzadnjem zasedanju skupščine, tudi ta zbor ga je sprejel brez večjih vsebinskih zapletov, je bil zavarovati koristi bivših in bodočih lastnikov gozdov, kmetijskih zemljišč in drugih nepremičnin; začeti z razčiščevanjem vsebin za urejanje lastninskih odnosov in jasno, tudi poravnava krivic, ki so bile storjene po vojni."
20,"Ocena vlade in tudi vas, ko ste zakon sprejeli, je bila, da obstaja motiv za sprejem zakona po hitrem postopku."
19,"Vsi skupaj pa smo takrat ugotovili, da se posledic ne da natančno predvideti, ampak se jih lahko samo oceni."
63,"Analiza izvajanja zakona je pokazala, da zakon velja, ko govorimo o sečnji in prepovedi, začasni prepovedi sečnje, za 177.000 ha, kar je več kot je bilo podano v oceni ob nastajanju zakona oziroma ob sprejemanju zakona, da zakon praktično preprečuje sečnjo v višini 250.00 kubikov in blagovno proizvodnjo v višini 232.000 kubikov, kar je tudi več kot je bilo ocenjeno ob nastajanju zakona."
24,"Da zakon praktično preprečuje delo v višini, če jo izrazim v dninah, 144.000 dnin in da tudi narekuje presežek delavcev, in sicer 1050 delavcev."
29,"Finančne posledice izvajanja zakona ste imeli izračunane ob predložitvi zakona, vendar so bile tudi prenizko ocenjene, predvsem zaradi takih posledic količinskih kazalcev, ki normalno zahtevajo tudi večje finančne obremenitve."
26,"Pokazalo se je, da so največje socialne, ekonomske, gospodarske in tudi strokovne posledice na dveh gozdno-gospodarskih območjih: Gozdno gospodarsko območje Nazarje in Gozdno gospodarsko območje Bled."
37,"In sicer, tako velike posledice, da bi Gozdno gospodarstvo Nazarje, če lahko tako govorim, lahko gospodarilo samo s 400 ha družbenih gozdov, na področju Gozdnega gospodarskega območja Bled pa bi ostalo 15% družbenih gozdov v normalnem gospodarjenju."
25,"Seveda, to potegne na teh območjih za sabo tudi posledice presežnih delavcev in jasno, da tudi vse, socialne, ekonomske, strokovne - kot sem že omenil - posledice."
16,"Ko je Izvršni svet to ocenjeval, je sklenil predlagati dopolnitve zakona, ki jih imate pred seboj."
43,"V obrazložitvi lahko razberete, da bi s takimi dopolnitvami zakon še dosegel tiste vsebine, ki jih želimo zaslediti oziroma, ki jih želimo s tem zakonom doseči; da zmanjša socialne, ekonomske, gospodarske in pa tudi strokovne posledice, zlasti zmanjša na omenjenih dveh gozdnogospodarskih območjih."
44,"Če govorim o številkah, gre za 36.000 ha cerkvenih gozdov, če jih na kratko lahko tako imenujem, v katerih je sečnja zaokrožena na 50.000 kubikov oziroma blagovna proizvodnja 42.000 kubikov in jasno, da ti v pretežni meri rešujejo posledice predvsem na gozdno-gospodarskem območju Bled."
23,"Da pa še vedno ostane presežek delavcev - zaradi izvajanja tako spremenjenega zakona - 752 delavcev in finančne posledice za proračun v višini 93.600.000,00 dinarjev."
26,Izvršni svet predlaga tudi v zvezi s sprejemanjem predloga zakona o dopolnitvah zakona o začasni prepovedi sečnje dva svoja amandmaja in tudi podpira amandma Zakonodajno-pravne komisije.
74,"Če povem samo na kratko vsebino amandmaja Zakonodajno-pravne komisije, ki deluje še v smeri ublažitve posledic izvajanja zakona, ki bi veljal na 141.000 ha še vedno; in sicer v tem smislu, da bi prepoved sečnje tega zakona ne veljala tudi za gozdove, v katerih bi prejšnji lastniki ali pa pravni nasledniki s pisno izjavo dovolili sečnjo v teh gozdovih, v skladu z gozdno- gospodarskimi načrti in pod drugimi, spet v pisni obliki, določenimi pogoji."
13,To je amandma Zakonodajno-pravne komisije in Izvršni svet predlaga tudi dva svoja amandmaja.
53,"Prvi amandma je redakcijski, in sicer v tem smislu, da bi odklonil ali dopolnil nesporazume, ki bi lahko nastali 1. členu predloga zakona o dopolnitvah zakona o začasni prepovedi sečnje v gozdovih v družbeni lastnini, in sicer s tem, ko bi se v tem členu ne moglo pravilno tolmačiti verskih in drugih skupnosti."
27,"Zaradi tega predlaga Izvršni svet, da se ""verskih in drugih skupnosti"" - v 1. členu - nadomesti z besedilom: ""verskih ustanov in vseh vrst zapuščinskih ustanov, posvetnih in verskih""."
21,"In drugi amandma, ki je po svoji vsebini amandma, ki sta ga predlagala poslanca zbora občin Miloš Senčur in Albin Kac."
95,"In sicer se vsebina amandmaja glasi takole: v 1. členu predloga zakona se doda še naslednje besedilo: na koncu 3. točke prvega odstavka 2. člena zakona se podpičje spremeni v vejico in doda še naslednje besedilo ""razen za veleposestva, za zemljiška posestva bank, podjetij, delniških družb in drugih zasebnih pravnih oseb, zemljiška posestva, ki so med drugo svetovno vojno iz kateregakoli razloga ostala brez lastnika in brez pravnega naslednika, za nepremičnine, ki so bile prej last tujih državljanov in tujih družb, ter zasebnih in javnopravnih oseb ali državljanov SFRJ, ki so prestopili v tuje državljanstvo""."
55,"Moram vas seznaniti tudi s tem, da je ob analizi izvajanja zakona bilo ugotovljeno, da so bile posesti veleposestnikov odvzete, ne samo na osnovi zakona o agrarni reformi in kolonizacijah, ampak tudi na osnovi zakona o zaplembah; in jasno, da bi vso veleposest izločili, izvzeli in tega zakona, potem je potrebno sprejeti tudi tak amandma."
18,"V imenu Izvršnega sveta predlagam, da zakon o dopolnitvi zakona o začasni prepovedi sečnje, z omenjenimi amandmaji, sprejmete."
2,Hvala lepa.
17,"K temu zakonu sta, kot je bilo že omenjeno, predložila amandmaja delegata Albin Kac in Miloš Senčur."
13,"Kot rečeno, sta ta amandmaja vsebinsko v celoti zajeta v amandmajih Izvršnega sveta."
11,Želi kdo od teh dveh predlagateljev vseeno vztrajati na svojem amandmaju.
4,"Dobro. ugotavljam, da ne."
20,"Danes je amandma predložila tudi skupina delegatov ZSMS - Liberalne stranke, in sicer na, mislim, da ste amandma dobili na klop."
41,"Glasi se pa takole: doda se nov člen, ki se ga vstavi pred sedanji 3. člen zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini: ""Preneha veljati s 15. avgustom 1990."""
26,"Prav tako je amandma predložila Zakonodajno-pravna komisija k 1. členu, ta amandma je razviden iz njenega dodatnega poročila, z dne 27.7., ki ste ga prejeli včeraj."
25,"Zakonodajno-pravna komisija nas je včeraj naknadno obvestila, da je pri besedilu tega amandmaja prišlo do tiskovne napake, tako da je v amandmaju izpadla beseda ""njihovi""."
25,"Ta del amandmaja bi se torej moral glasiti: ""ne velja za gozdove, katerih prejšnji lastniki ali njihovi pravni nasledniki s pisno izjavo..."" in tako dalje."
11,Z amandmajem Zakonodajno-pravne komisije se strinja Izvršni svet in ga sprejema.
18,"Izvršni svet pa ima amandma k 1. členu, katerega podpira Komisija za spremljanje preobrazbe družbene in zadružne lastnine."
8,Z njim pa se strinja tudi Zakonodajno-pravna komisija.
2,Pričenjam razpravo.
3,Kdo želi besedo?
3,"Prosim, gospod Jamnik."
36,"V imenu svojih volilcev vi rad prebral protestno izjavo, in sicer Demosa občine Grosuplje, ki izraža nestrinjanje s predlogom spremembe zakona o začasni prepovedi sečnje v gozdovih v družbeni lasti, iz katerih se izvzamejo cerkveni gozdovi."
17,"""Zakaj bi morali bivši lastniki trpeti posledice neodgovornega ravnanja dosedanje oblasti, ki je upravljavce gozdov le izigrala?"
8,"Bojimo se, da bi se izigravanje spet ponovilo."
34,"Pri lastnini, ki se bo vračala, so bivši lastniki tako in tako že oškodovani in bilo bi nepošteno še na njihov račun reševati gozdna gospodarstva, ki bodo v tržnem gospodarstvu tako in tako propadla."
23,"Če ta predlog že mora biti sprejet, mora skupščina zagotoviti, da bo v veljavi čim krajši čas in da se ne bo izigraval."
18,"Se pravi, da se bo resnično sekalo le toliko, kolikor je res potrebno, ne pa po stari praksi."
21,"Predlagamo, da se ustanovi stalna komisija za nadzor sečnje, vrednost sekanega lesa pa naj se upošteva kot dolg pri vračanju lastnine."
13,"Računati je treba s tem, da je mera ljudske potrpežljivosti še precej polna."
27,"Zakaj bi morali verniki, ki tudi v spremenjenih razmerah še naprej sami vzdržujejo cerkvene objekte in duhovniki, ki naj bi se jih obravnavalo spet drugače kot druge?"
16,"Upoštevati je treba tudi zasluge, ki jih ima slovenska cerkev pri ohranjanju skoraj edine kulturne dediščine."
19,"Zakaj bi to breme moralo še naprej ležati na istih plečih, ali pa bi ta dediščina morala klavrno propasti?"
32,"Hkrati bi predstavnikom vlade zastavili nekaj vprašanj, in sicer: glede na spremembo 2. člena zakona je torej možen promet z nepremičninami, kmetijskimi zemljišči in zemljišči posestev, cerkva, samostanov, verskih in drugih skupnosti."
22,"Vprašanje: ali je možna prodaja ali zamenjava kmetijskih zemljišč zaradi gradnje avtoceste, s katerim razpolaga občina, pa so bila last samostana Stična."
35,"Glede na drugi odstavek 1. člena zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami se od 30.6.1991 prepove promet z drugimi nepremičninami, s katerimi razpolagajo družbenopolitične skupnosti."
13,"Ali velja to določilo tudi za zazidljiva stavbna zemljišča, ki so last občine?"
28,"In tretje vprašanje: Ali se po zaključku moratorija predvideva nov zakon o reševanju teh zadev in kakšne so predvidene rešitve vprašanja kmetijskih zemljišč oziroma gozdov bivšim lastnikom?"" Hvala."
1,Hvala.
2,Gospod Gros.
18,"Glede na to, da je bilo omenjeno tudi Gozdno gospodarstvo Bled, moram povedati spoštovanim poslancem izjavo Gorenjske banke."
28,"Vodstvo Gorenjske banke je meni in tudi drugim izjavilo, da problem gozdnih gospodarstev ni v tem zakonu, se pravi zakonu o prepovedi sečnje gozdov, temveč v njihovi neorganiziranosti."
16,"Če bi gozdni gospodarji poslovali tudi doslej poslovnosti primerno, ne bi prišli v tako slabo stanje."
11,"Popolnoma se strinjam z mojim predgovornikom, da je zadeva nekoliko nevzdržna."
18,"Iz tega sledi, da so gozdni gospodarji le izkoristili priložnost, da so nekomu izstavili račun za svojo neefektivnost."
2,Hvala lepa.
29,"Povedati moram še kot predsednik Komisije za preobrazbo družbene lastnine, da smo tam sprejeli te predloge, vendar nismo vedeli, da bo še toliko amandmajev in to stvar bistveno zaplete."
13,In verjetno bi morali zakon sprejemati po rednem postopku in ne po hitrem.
1,Hvala.
2,Gospa Potočnikova.
2,Spoštovani kolegi!
9,"Malo za šalo malo zares, je ura popravnih izpitov."
12,"Upam pa, da se bomo od teh popravnih izpitov tudi nekaj naučili."
17,"Prej smo popravljali naš sklep v zvezi z odhodom, sedaj popravljamo zakon v zvezi s sečnjo gozdov."
35,"Kljub temu, da sem tudi takrat opozarjala in prosila delegate, da dobimo čim več strokovnih argumentov, da poskušamo dobiti tudi čim več mnenj vseh, ki so ob tem prizadeti, pač se to ni dalo uslišati."
19,"Tudi predlog Izvršnega sveta, ki ga imamo danes na mizi, me ne prepričuje, da se je dela lotil resno."
29,"Mislim, da je gozdove zgolj razdelil na cerkvene oziroma verske, zapuščinske, delniške, posvetne, ne pa, kako naš gozd zavarovati, kako ga normalno obnavljati in kako organizirati naše gozdno gospodarstvo."
55,"Tudi amandmaji, ki so dani na klop, so znak, kako je ta problematika oziroma kako je ta stvar zapletena in tudi sedaj mi ne daje nobenega upanja, da bomo z vsemi temi kopicami amandmajev in tudi z obrazložitvijo, zopet drugačno kot jo imamo v materialih, da bomo stvar spravili v neko normalno in pomirjujoče stanje."
18,"Zato je skupina delegatov predložila amandma, s katerim bi ta obstoječi zakon veljal zgolj do 15. avgusta 1990."
41,"Nadalje predlagam, da zbor sprejme, v kolikor se odloči tudi za ta amandma, da zadolžimo Izvršni svet, da pripravi do prve jesenske seje celotno revizijo zakonodaje na tem področju in tudi celotno - prosila bi strokovnjake za pomoč - reorganizacijo našega gozdnega gospodarstva."
14,"Strinjam se s kolegom Grosom, da je v bistvu po mojem problem tudi tukaj."
12,"Imamo gozdno gospodarstvo, ki si hkrati sečnjo dovoljuje, prepoveduje in to kontrolira."
9,Najverjetneje v eni osebi ne more biti toliko faktorjev.
21,"Zato predlagam, da sprejmete ta sklep oziroma ta amandma, ki mislim, da bi zmote in zablode in nesmisle pametno poskušal razrešiti."
1,Hvala.
1,Hvala.
2,Gospod Stadler.
25,"Bolj kot predhodniki, pa tudi ta zakon, ki ga imam pred seboj, me je spodbudilo, da sem se oglasil k besedi, pisanje v javnih medijih."
35,"Praktično sem tam opazil, kot da nova vlada s tem zakonom hoče oziroma želi uničiti gozdna gospodarstva, uničiti delovna mesta in eksistenco njihovim delavcem, se pravi zaposlenim in kakšne ogromne škode se dogajajo zaradi tega!"
19,"Ko tole preberem, vidim, da od 352.000 ha po prvem zakonu, bi bilo zajetih 177.000 in še nekaj ha."
13,"Se pravi, približno na polovici ne bi mogla ta gozdna gospodarstva sedajle gospodariti."
42,"Mogoče se direktorji teh gozdnih gospodarstev, ki so se tako na široko razpisali po časopisih, zavedajo, da od onih ha, ki imajo moratorij, jih bo treba enkrat vrniti bivšim lastnikom, se pravi njihovim pravnim naslednikom, da dejansko ne bodo mogli več gospodariti."
16,"Ali mislijo še naprej realsocialistično, da bodo lahko s svojim gozdarskim monopolom terorizirali družbo in kmete?"
7,"Mislim, da smo s tem na koncu."
14,"Absolutno podpiram gospoda Grosa - liberalca iz Kranja, ki je izjavil, da niso prav organizirani."
13,"Imam dokaze, da so se v minulih letih svojega monopoliziranja tudi razsipniško obnašali."
4,Sedaj bom povedal dokaz.
4,Mogoče se boste smejali.
7,"Pisno to nimam tu, ampak lahko dokažem."
14,"Dve leti je tega, ko je Gozdno gospodarstvo Brežice organiziralo strokovno ekskurzijo v Egipt."
23,"Zanima me, če je v Egiptu kakšen gozd, mogoče so v delti Nila kakšne palme in mogoče je kakšna lesnopredelovalna industrija in podobno."
32,"Resno me zanima in sprašujem Gozdno gospodarstvo Brežice, koliko bukev je bilo potrebno posekati za to, da je celo Gozdno gospodarstvo - izjema so bili sekači in nižji delavci - lahko strokovno obiskalo Egipt."
4,To me resno zanima.
11,"No, zadnjič so se pojavila vprašanja, kje se divje sečnje dogajajo."
38,"Imam dokaz, lahko vas na licu mesta zapeljem, to je na Bizeljskem v gozdovih bivših lastnikov, ki so se na daleč odrekli, tisti kooperanti, Kmečki zvezi, to je samo vmes, na brzino podrli, uničili, zdrobili 7 ha gozda."
31,"S tem, da obstaja sum med ljudmi, jaz tega nisem videl, ne morem trditi, obstaja sum, da je vodja kooperacije in kooperanti, da so dosti lesa praktično v svoj žep spravili."
37,"Podpiram, načelno podpiram zakon, ki ga predlaga Izvršni svet, tudi amandmaje podpiram, ampak naložil pa bi Izvršnemu svetu, da se spoprime čimprej s to problematiko in da omogoči čimprejšnjo vrnitev gozdov pravim lastnikom, to se pravi kmetom."
2,Hvala lepa.
1,Hvala.
2,Gospod Žampa.
6,"Gospod predsednik, spoštovani poslanci in poslanke."
42,"Prvo me malo moti, mislil sem na amandmaje, ki jih je Izvršni svet tukaj predložil in Zakonodajno-pravna komisija, vendar me moti, ker sem prav na tem mestu povedal mnenje cerkve, da ne ovira sečnje, ampak da hoče evidenco nad sečnjo v gozdovih."
27,"Ali ta predlog drugega moža, cerkvenega dostojanstvenika na Slovenskem ni prišel do Izvršnega sveta od tu naprej ali so se kako drugače dogovorili, to je drugo vprašanje."
7,"Ampak, čutim se za to delno odgovornega."
29,"In če je tu napisano v amandmaju, da lahko nekdo da pisno dovoljenje, da se v njegovi bivši lastnini lahko seka, potem naj bi to veljalo tudi za cerkev."
7,"Mislim, da se čutim za to odgovornega."
28,"Naj mi ne zamerijo mladi, rekel bom, bolj mladi kot liberalci, da so rekli, da ne vedo, koliko je lastnikov in zdaj se vse mogoče o gozdovih govori."
20,"Dragi moji, kakor so slovenski gozdovi in slovenska zemlja imeli vrsto, vrsto lastnikov, je bila bolj pridno obdelana kot danes."
11,"In v naših gozdovih so stala taka drevesca, danes pa hmeljevke."
43,"In še se spomnim nekaj; po vojni, prvih 10, 15 let, so na žagah in železniških postajah ležali plohi v 4 metrih po 3, 4, kubike, danes naši šoloobvezniki, začetniki osnovne šole, bi to bilo nekaj vesoljnega, če bi tak hlod kje videli."
9,In vse to so znali napraviti nove moderne gozde.
32,"Menim, če hočemo resno pristopiti in zavarovati slovensko nacionalno bogastvo, naj bo to v naravi naj bo to v industriji ali kjerkoli, čimprej postavimo lastnika, ki bo za to moralno, materialno odgovoren."
20,"Če tega ne bomo naredili, bomo naše slovensko narodno gospodarstvo in ustvarjeno gospodarstvo v našem splošnem procesu do tal uničili."
21,"Zato naj se ta, sem za to - še enkrat ponovim - ta amandma sprejme, da se nekako vendar tu ne smemo uspavati."
16,"Če pa nekaj, tu so tudi mladi zelo odločno napisali, da tudi preneha v prometu nepremičnin."
50,"Upal bi si na svoje šibke prsi pa slab razum postaviti naslednje vprašanje: Če je kdo za sebe prepričan, da gre ta promet pa ta prodaja družbene lastnine, ki je do zakona šla po čisti, pošteni poti, jaz nastavim svojo glavo, vržite kamen na mene, če je vse pošteno šlo."
37,"Če je prepričan, da je vse pošteno šlo; ta trgovina z družbeno lastnino v privatno lastnino in delniško izven naših meja in ne vem kako; da je šla po pošteni poti - primite kamen, vrzite ga na mene."
25,"Mislim, da je nujno, da tu postavimo kontrolo, dosledno kontrolo, zavarujemo to bogastvo, ki ga imamo in da se ne bodo nekateri do vrha vkapitalizirali."
18,"Nekaj drugega: naj bo resnica enkrat prisotna, dejstvo je to, da kar mi je rekel zelo zaveden Ptujčan."
8,"Pravi tako: Janez, kaj delate v slovenskem parlamentu?"
6,Ali boste zavarovali slovensko nacionalno bogastvo?
10,"Prej so mahali z partijskimi knjižicami, danes pa z milijardami."
3,Hvala za pozornost.
1,Hvala.
2,Gospod Frelih.
15,"Spoštovani predsednik, spoštovani poslanci! oglašam se predvsem zaradi amandmaja, ki ga imamo danes na mizi."
8,Sem pa ta problem izpostavil ob sprejetju zakona.
11,"Če se spominjate, na zadnjem zasedanju, ko sem predlagal 1. oktober."
28,"Mislim, da je, ker ozadja ne poznam, kako da je prišlo do soglasja, da se izvzamejo cerkveni gozdovi, mislim, da je to vprašanje vezano predvsem na koriščenje rente."
18,"In če je tu dogovor sklenjen okoli rente, potem mislim, da je predlog za skrajšanje veljavnosti zakona upravičen."
45,"Ker mislim, da je dogovor precizno sklenjen, da se renta usmerja v krepitev cerkvene posesti, spomenikov itn., za dejavnost in mislim, da je zdaj vprašanje, ali bodo ti gozdovi sedaj s pogodbo dani naprej v koriščenje obstoječim podjetjem ali novim podjetjem, konkretno na podlagi licitacije."
6,To si razlagam iz tega predloga.
17,"V zvezi s tem mislim, da je vprašanje postavljanja skrajšanega roka, kot ga postavlja Liberalna stranka, upravičeno."
23,"Nisem prepričan, če je 15. avgust, ker je to dobrih 15 dni, ampak objektiven rok je, o katerem bi se mogli danes opredeliti."
63,"S tem smo zadolžili vsa gozdna gospodarstva, ki na podlagi denacionalizacije točno vedo, da morajo gozdove vrniti bivšim lastnikom, da za cerkvene gozdove lahko in morajo skleniti samo pogodbo o izkoriščanju teh gozdov, teh površin, če se bo lastnik, cerkev, s tem strinjala, rento pa je jasno, da bodo morala usmerjati, ne v svoje stroške gospodarjenja ali pa v svoj dohodek, ampak lastniku."
38,"V zvezi s tem predlagam, da bi podprli amandma Liberalne stranke, s tem, da še vedno predlagam diskusijo o roku, ker mislim, da je 15. avgust prekratko obdobje, ampak bi se zavzel za prvo zasedanje nekje septembra meseca."
16,"In drugo, da Izvršnemu svetu naložimo nalogo, da po zelo intenzivni pripravi pripravi zakon o gozdovih."
19,"Da se ne bi zgodilo, kot v prejšnjem času, da smo stari zakon, ki danes velja, sprejemali 7 let."
2,Hvala lepa.
3,"Oprostite, gospod Frelih!"
7,Govorili ste o sklenjenem dogovoru o renti.
6,Osebno o tem ničesar ne vem.
6,Verjetno tudi še kdo od poslancev.
22,"Prosim za konkretne podatke, ker to je bil tak podatek, s katerim ste operirali, pa bi prosil, da se seznanim s tem."
28,"Ne poznam ozadja, ampak če je prišlo do soglasja, da se te cerkvene gozdove izloči iz moratorija, potem sem mislil, da je tu doseženo soglasje v smeri rente."
7,V bistvu gre za rento teh gozdov.
4,Ozadja pa ne poznam.
8,"Če pa tega ni, potem je rok nepomemben."
7,O tem bomo mogoče še kaj slišali.
20,"Samo, kolikor je meni znano, ni prišlo do nikakršnega soglasja, niti do dogovora niti do nikakršnih postopkov za sklenitev dogovora."
25,"Najprej moram opozoriti zbor, da tega predloga oziroma amandmaja ni dala Liberalna stranka, kot sta govorila gospod Žampa in gospod Frelih, temveč ZSMS - Liberalna stranka."
10,"Gre za isti amandma, ki govori o roku 15 avgust."
17,"Potem bi še rad povedal, da zadeva ni tako zapletena, kot nas hoče prepričati gospodična Vika Potočnik."
5,Zadeva je veliko bolj enostavna.
25,"Pri gozdnih gospodarstvih je veliko zaposlenih po sistemih pogodbenih delavcev ali sezonskih delavcev, kar je pravzaprav problem samo roka, pol leta do največ enega leta."
29,"Problem je, da se te delavce preusmerja pač v druge dejavnosti ali novim, bivšim lastnikom, ki bodo v vsakem primeru potrebovali precej delovne sile za sečnjo v teh gozdovih."
72,"Potem bi rad še povedal, da po vsej debati in po teh amandmajih, ki smo jih sprejeli, nisem več zavezan, tudi kot predsednik te komisije, jaz kot poslanec nisem več zavezan sklepu Komisije za spremljanje preobrazbe družbene lastnine in zadružne lastnine in kot poslanec predlagam, da tega zakona o spremembi zakona ne sprejmemo danes, ker me zadeva ni več prepričala in sem prepričan, da zakon o spremembi zakona ne rešuje prav ničesar."
2,Hvala lepa.
1,Hvala.
2,Gospod Starman.
4,"Spoštovane kolegice, dragi kolegi!"
11,"Tudi jaz se pridružujem tistim, ki imajo pomisleke do tega zakona."
22,"Zavestno smo v našem zboru razpravljali in sprejeli odločitve, da se enkrat preseka vprašanje nadaljnjega izkoriščanja premoženja, ki se bo kratkem vrnilo."
75,"Pred pritiskom medijev in gozdnega lobija je vlada občino hotela narediti kompromis, ki bo strogo začasnega značaja in mislim, da iz načelnih razlogov, glede nato, kar smo slišali zlasti od gospoda Grosa, da je celo banka prišla do prepričanja, da gre za poseg v nek lobi, ki se ne zna organizirati, ampak poskuša še naprej živeti od tujega premoženja, vztrajamo na tem, da zakon ostane tak kot je sprejet do sprejema zakonodaje s tega področja."
56,"Prosim pa, apeliram na poslance, ker imamo še zelo odgovorne zadeve pred nami, zlasti gre za vprašanje gladovne stavke naših zapornikov v Dobu in dobili smo sedaj tudi iz Hotemeža dopis - bojim se namreč za sklepčnost, da bi tukaj bili racionalni in da bi razpravo nekako zaključevali, ker smo o tej problematiki že zelo veliko govorili."
2,Hvala lepa.
1,Hvala.
3,"Prosim, gospod Senčur."
14,"Ne morem se z mojim predhodnikom strinjati, pa tudi z marsikaterim drugim ne tukaj."
5,Zakon je bil gotovo potreben.
13,"In tudi verjetno je bilo potrebno, da je bil sprejet po hitrem postopku."
22,"Bila je pa storjena napaka, ker tisti, ki je zakon pripravil, ni proučil stanja, kakršno je v zemljiških knjigah in tako naprej."
35,"Nesprejemljivo je, da je, recimo, v zakonu, obstoječem, kakršen je v 2. členu pod 2. in 2. točko se navedene izjeme, pod 3. točko ni tistih izjem, kot so navedene pod 1. in 2. točko."
34,"Namreč, znano je, kar je tudi Izvršni svet naknadno ugotovil, da so posestva in ostale fizične in pravne osebe bile razlaščene tudi na podlagi zaplembenih postopkov, ne samo nacionalizacije in zakona o agrarni reformi."
3,To je eno.
1,Drugo.
5,Rok 15. avgust je nesmiseln.
3,Tudi 15. oktober.
9,"Do takrat je nemogoče narediti stvari, kot bi želeli."
24,"Če predlagatelj že takrat, ko je prišel s prvotnim zakonom, ni mogel dejanskega stanja ugotoviti, ga ne bo mogel tudi v tem kratkem času."
4,Vračanje bo daljši postopek.
3,Glede gozdnih gospodarstev.
6,Popolnoma se strinjam z gospodom Grosom.
31,"Namreč, gozdna gospodarstva so že pred sprejemom tega zakona ugotavljala presežek - in to strokovne presežke strokovnega kadra - kar pomeni, da je res malo za lase privlečena ta obrazložitev teh predlaganih sprememb."
62,"Toliko. želel bi pa glede, sploh, ker izhajam iz Kočevskega, kjer je ta problem še večji in zaradi tega smo tudi vložili ta amandma, da se predlog zakona o spremembah zakona sprejme, če ne že v prvotno predlagani obliki, kot jo je predlagal Izvršni svet, pa vsaj v tem delu, kot smo potem predlagali m in kar je potem Izvršni svet sprejel."
1,Hvala.
2,Hvala lepa.
4,Še kdo želi razpravljati?
3,"Prosim, gospod Črnej."
4,"Spoštovani predsednik, spoštovani poslanci!"
6,Opozoril bi samo na pojem zaplemb.
15,"Imamo dokaze, da je veliko ljudi bilo obtoženih samo zato, ker so bili druge narodnosti."
7,In veliko ljudi je bilo tudi ustreljenih.
8,Na tej podlagi so se potem vršile zaplembe.
7,"To se pravi, da so zaplembe vprašljive."
8,To je moja pripomba na diskusijo o zaplembah.
2,Hvala lepa.
2,Še kdo?
8,"No, če dovolite dve besedi z moje strani."
2,"Prosim, ja."
13,"Govorim o zaplembah za veleposestva in ostale osebe, ki so naštete v amandmaju."
5,Da smo si na jasnem.
13,"Če dovolite, da se spet z dvema stavkoma vključim v razpravo kot poslanec."
34,"Torej, meni je v predlaganem zakonu nejasno, zakaj se tukaj predvideva vodenje nekih evidenc, ki so seveda potrebne, ampak po dikciji tega zakona so same sebi namen, brez kakršnekoli kontrole in brez kakršnihkoli konsekvenc."
84,"Menim, da če so te evidence predvidene, je nujno potrebno, da se predpiše tukaj, kaj z njimi početi oziroma, po mojem mnenju edino smiselno, da se na osnovi teh evidenc ustvarjajo neka sredstva, sklad ali kakorkoli že, ki bo na primeren način, ki bi ga bilo potrebno opredeliti ali pa določiti, kdo bo s tem uporabljal do takrat, ko pride v kočne roke, torej opredeliti tak sklad, kamor bi se ustrezno, rekel bi, ustrezna vrednost tistega, kar se z določenih parcel odpelje, tja dajala."
60,"Tako da dokler nimamo tega definiranega in dokler ni niti definirano tukaj notri, kdo je tisti, ki nadzoruje vodenje evidenc, menim, da s tem, ko bi sprejeli tako dopolnitev zakona, nismo naredili ničesar oziroma, da smo nekatere gozdove gladko izločili iz tega zakona o omejitvi, kar pa pomeni krepko kruto in neosnovano diskriminacijo med različnimi gozdovi, glede na nekdanjega lastnika."
5,Po mojem v ničemer utemeljeno.
4,Hvala lepa za pozornost.
3,Želi še kdo?
2,Gospod Gros.
25,"To je, mislim, čakaje, če je to samo predlog, da smo proti temu zakonu, potem bomo to že v okviru samega glasovanja o zakonu opravili."
24,"Če pa predlagate, da ga umaknemo, mislim, kar pa nisem razumel oziroma predložimo, ali damo v redni postopek, to bi bil pa drugi predlog."
29,"Zdaj ne vem: če pa predlagate, da se izjasnimo proti temu zakonu, potem do tega bo tako in tako prišlo, do izjasnjevanja v postopku glasovanja, ko bo razprava zaključena."
2,Gospod Štefančič.
18,Jaz sem tudi že na zadnji diskusiji na skupščini govoril o problemu gozdarstva in o strateškem vprašanju gozdarstva.
13,"In zavedam se, da je tudi sprejem tega zakona, kakršnega smo sprejeli, dvorezen."
32,"In o tej dvoreznosti je pričala debata na oni skupščini, in tudi potem, ko smo prišli na teren, ne da bi nas kaj posebej obremenjevala, javna občila, je to teren sam pokazal."
34,"Kmetje so zakon o moratoriju pozdravljali z velikim zadovoljstvom, seveda predstavniki gozdnega gospodarstva so pa prihajali na dan s tistim stavkom, ki je v gradivu, v obrazložitvi Izvršnega sveta napisan, tam v tretjem odstavku."
31,"Torej, kakorkoli že, jaz še kar naprej vztrajam pri prvotnem sklepu, ki smo ga sprejeli danes; seveda smo pa vendarle uvodoma glasovali, da bomo o tem zakonu glasovali po hitrem postopku."
20,"In če je to tako, potem je škoda, da bi zdaj širili debato o tem, ali bomo ali ne bomo."
22,"Ta sklep je, zdaj gre samo za to, ali bomo ta zakon sprejeli, ampak po hitrem postopku, ker smo se tako odločili."
26,"No, obstaja še ena možnost, da ugotovimo, da ni zadosti, torej, da je razprava pokazala, da nimamo osnove, da bi že danes lahko o tem odločali."
18,"In odložimo odločanje, s tem, da naložimo predlagatelju, da prouči vse tisto, kar je bilo v razpravi rečeno."
11,"To je ena možnost, ki nas pelje tukaj iz tega ven."
23,"Torej, s tem je upoštevan hitri postopek in s tem nam ni treba danes zakona dokončno zavrniti, če bi bilo to komu všeč."
8,"Nisem sedaj jaz tisti, ki zdaj to predlaga."
12,"Če kdo to želi predlagati, nakazujem to, da tako rečemo, vmesno možnost."
7,"Dobro, torej to je potem tak predlog."
20,"Zdaj, glede na to, da je ta predlog, ki bistveno spreminja zadevo, bi ta predlog kar nemudoma dal na glasovanje."
6,"Torej, kdo je za to, da..."
1,Prosim.
7,V imenu Izvršnega sveta bi želel poudariti.
17,"Mogoče sem premalo mislil oziroma preveč mislil, da je obrazložitev dovolj jasna, da so stvari dovolj jasne."
21,"Vsi ste seznanjeni z zahtevami Kmečke zveze, takoj v začetku, ko je bila praktično dana prva pobuda za moratorij na sečnjo."
16,Moratorij za sečnjo je bil zahtevan samo za gozdove kmetov in za gozdove bivših agrarnih skupnosti.
25,"V nastajanju delovnega gradiva za prvi zakon je bilo to tudi upoštevano, vendar se je v tem nadaljevalnem postopku prišlo do izvzetja tudi cerkvene posesti."
52,"No, ob vsem dogajanju, tudi jasno, da na terenu, normalno, vi kot zaposleni v delovnih organizacijah in tako naprej se zavedate, kaj pomeni čez noč tako rekoč zgubiti posel, ne kriv ne dolžen in mislim, da tudi ni želja ne vlade ne parlamenta, da bi povzročal nepotrebne konflikte, če jih ni treba."
18,"Povedal sem, v utemeljitvi, da vlada želi predvsem s tem popravkom zakona v pri vrsti omiliti posledice zakona."
28,"Kakšne bodo posledice, so točno jasno napisane in na teh dveh področjih so tudi za lesno industrijo velike posledice, kar nisem posebej poudarjal, ker je napisano v obrazložitvi."
10,Vlada pa vseeno želi zaščititi koristi bodočih in bivših lastnikov.
29,"Moram reči, da cerkev direktno ne nasprotuje taki rešitvi, da pa pričakuje korekten odnos države do nje, korekten odnos v razpravljanju tudi o vračanju ali reševanju njenega bivšega premoženja."
13,"No in ta korektni odnos vlada predlaga, da dosežemo z dodatno poostreno evidenco."
14,"Moram vam povedati, da je po zakonu o gozdovih evidenca tako in tako predpisana."
10,"Da je gozdarska inšpekcija kontrolirala, se pravi je tudi kontrola."
41,"Da pa je namen te evidence v končni fazi, potem ko bodo razčiščevane vsebine vračanja oziroma vsebine reševanja lastninskih odnosov, da se potem to, ti elementi uporabljajo tudi za izračun čistih odnosov in tako naprej od tega časa, ko datum velja."
15,"Tako da je na ta način poskrbljeno za korektni odnos, bi rekel, države do Cerkve."
49,"Moram povedati, da je bilo tudi na skupščini, ne vem sicer, ker nisem bil na seji vašega zbora 18. in 19., vendar je bilo veliko razpravljanj delegatov, češ da so bili celo zavedeni, ker niso vedeli, da je cerkvena posest vključena in da so jo skozi smatrali za veleposest."
4,Da ni bila izvzeta.
30,"No, in na osnovi tega in tudi na osnovi insistiranja predstavnikov Kmečke zveze je vlada šla v tako rešitev, ki v bistvu ne prikrajša nikogar, ki ne omogoča izseka lesa."
20,"Še enkrat moram povedati, da se gospodari in da je nadzor inšpekcije in se mora gospodariti strogo po gozdno-gospodarskih načrtih."
16,"Če se dogodijo kakšne zadeve izkrivljanja, podobno kot je zadnjič gospod Stadler omenil, je to možno."
6,"Vendar, inšpekcija bi tudi morala ukrepati."
6,Ne moremo pa te stvari posplošiti.
9,Ker za to tako posplošeno govorjenje nima nobenih osnov.
3,Gre za to.
20,"In zaradi tega, ker pa želimo z zakonom, še enkrat poudarjam, le zaščititi koristi, pa predlagamo tako, take dopolnitve zakona."
2,Hvala lepa.
20,"Potem dajem na glasovanje predlog gospoda Grosa, da sklepanje o tem zakonu odložimo, kar je tudi verjetno najbolj umestna rešitev."
24,"Torej s tem, kar sem rekel prej, da zadolžimo Izvršni svet, da pač upošteva pripombe iz razprave, in da da pojasnila na ta vprašanja."
12,"To je bil torej ta predlog, ki ga je podprl gospod Gros."
12,"Rok bi bil potem naslednja seja, ko bi potem o tem odločali."
5,Tak predlog dajem na glasovanje.
8,"Je še kdo zunaj, ki bi želel glasovati?"
2,Ugotovimo sklepčnost!
3,Ste vsi pritisnili?
8,"Očitno nismo ravno še vsi, še kakšen manjka."
2,Ugotovimo sklepčnost!
11,"Menim, da eden od delegatov še ni uspel pritisniti na tipko."
2,Ugotovimo sklepčnost!
14,"Kdo je za tak predlog, se pravi, da se sklepanje o tem zakonu odloži?"
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
13,"Pomeni, da smo sklepanje o tem predlogu tega zakona odložili na naslednjo sejo."
31,"Predlagam, da sedaj najprej opravimo TOČKO DNEVNEGA REDA, >je edina, ki nam je razen Odgovorov na vprašanja še ostala - INFORMACIJA O STANJU V KAZENSKO-POBOLJŠEVALNIH ZAVODIH REPUBLIKE SLOVENIJE TER O ZAHTEVAH OBSOJENCEV."
17,"Na klop smo dobili tudi predlog dveh sklepov, ki naj bi jih s tem v zvezi sprejeli."
14,Poslušali pa smo tudi to celotno informacijo in obrazložitev teh sklepov na skupnem zasedanju.
8,V zvezi s tema dvema sklepoma odpiram razpravo.
1,Prosim!
1,Spoštovani!
19,"Preden se opredelim do teh dveh sklepov, mi dovolite, da vseeno malo pokritiziram tiste, ki so jih kaznjenci pozvali."
10,"Kot je znano, so v petek že začeli gladovno stavko."
6,"Obisk je bil komaj včeraj, mislim."
9,"Ne samo zaradi odnosa, ampak zaradi resnosti tega problema."
5,Sedaj pa k tem sklepom.
28,"Upam, da nam ne bo Hrvaška neki model, kako se bomo tudi obnašali do naših kaznjencev, zato predlagam, da se iz sklepov v 1. točki črta zadnji odstavek."
41,"To je ta stavek: ""ob dejstvu, da je Republika Hrvaška sprejela delno amnestijo, bo zato z enakim obravnavanjem obsojencev v Republiki Hrvaški in Republiki Sloveniji na naslednjem zasedanju temeljito in celovito obravnavala zahtevo obsojencev po amnestiji."" Predlagam, da se to črta."
95,"V 2. točki predlagam naslednjo dopolnitev: ""Skupščina Republike Slovenije zato nalaga Izvršnemu svetu, da do naslednjega zasedanja pripravi zakon o amnestiji obsojencev, ki so pravnomočno obsojeni na zaporno kazen za kaznivo dejanje po kazenskem zakoniku Slovenije in za enotno izrečeno kazen po kazenskem zakoniku Slovenije in kazenskem zakoniku SFRJ."" In naslednji stavek naj se črta: ""Pri tem naj upošteva izkušnje Republike Hrvaške, vpliv nedavne amnestije na kaznovalno politiko in politiko izvrševanja kazni v Republiki Sloveniji in druge, za odločitev pomembne okoliščine."" Mislim, ne samo zaradi tega, da mi je malo ""hecno"" to sklicevanje na Hrvaško."
10,"Upam, da se ne bomo tako šli tudi svoje suverenosti."
21,"Naslednji stavek naj ostane: ""mnenje in usmeritve za tako odločitev naj da tudi Svet za varstvo človekovih pravic Skupščine Republike Slovenije."""
32,"To je vezano na posebne zahteve teh kaznjencev, pa vseeno predlagam Izvršnemu svetu oziroma ustreznim organom, da naj tudi glede na deklaracijo takoj skladu z deklaracijo o suverenosti Slovenije izpustijo Ivana Borštnerja."
41,"Ne samo zaradi tega, ker so sedaj njegovi kolegi že na vodilnih funkcijah in bi bilo to tudi korektno in fer pričakovati, da bo ta predlog dan, ampak tudi zaradi tega, ker sem sama delovala v Komisiji za proučitev tega procesa."
26,"Mislim, da so vsa opravičila in vsi argumenti na tej strani, da Izvršni svet pripravi tudi ali poseben zakon, ali pride z odgovorom na to pobudo."
1,Hvala.
2,Hvala lepa.
15,"Ali bi lahko na enem papirju prečrtali vse - tako da bo jasno, o čem odločamo."
4,Spoštovani kolegi in kolegice!
8,"Gre za področje, ki je moja profesionalna preokupacija."
10,Sodelujem z različnimi kršitelji zakonov in tudi obsojenci z Doba.
22,"Menim, da je ta parlament naredil določeno politično napako, ker ni sprejel delne amnestije že takoj na prvi seji zvečer, ne zjutraj."
11,Gre za nov pristop h kaznovali politiki nove demokracije na Slovenskem.
17,"Zato, da smo prišli do te streznitve šele z gladovno stavko, gotovo ni v ponos naši demokraciji."
22,"Menim, pa, da sta sklepa, taka kot jih predlaga Republiški sekretariat, primerna in tudi usklajena, kakor sem seznanjen, z ostalima dvema zboroma."
34,"Zahteva, da naj bi v teh sklepih bila določba o amnestiji v Republiki Hrvaški, se namreč nanaša zato, ker je pogoj, ki ga stavkovni odbor postavlja, eno tretjino kazni, Hrvaška je pa sprejela četrtinsko."
9,"Eno četrtino kazni, da se zniža z amnestijo vsem."
13,"Zato je verjetno potrebno, da se v tem okviru opredeli tudi ta amnestija."
1,Drugo.
51,"V 2. točki amandma, ki naj bi opredelil, da se vse potrebno pripravi oziroma za skupščino, torej zakon o amnestiji, je verjetno prestrogo glede na to, da mora Izvršni svet še vse potrebno pripraviti v zvezi s tem, kaj bo s temi osebami, ki bodo šle po tej amnestiji na prostost."
15,"Gre za vso postpenalno in socialno in vso to službo, ki je s tem zvezana."
19,"Zato so v tem mesecu, ko naj bi te priprave potekale do prvega zasedanja v septembru, te priprave potrebne."
34,"Za zagotovitev in preprečitev nadaljnje gladovne stavke, kar je bistven pogoj, zaradi tega, ker danes to razpravljamo, pa menim, da je dovolj, če je sprejeta taka dikcija, vse potrebno za odločitev skupščine o amnestiji."
7,Tak je tudi tekst zapornikov iz Hotemeža.
27,"Zato, da ne bi po nepotrebnem zapletali zadeve v našem zboru in v ostalih dveh zborih, predlagam, da glasujemo in sprejmemo taka sklepa, kot jih predlaga sekretariat."
2,Hvala lepa.
3,Brez katerekoli spremembe.
28,"Točno tak tekst predlagam, ker je usklajen in ker je Republika Hrvaška ne kot primer, da mi kopiramo, ampak zato, ker je tam opredeljena enočetrtinska kazen, ne tretjinska."
1,Hvala.
4,Želi še kdo razpravljati?
3,"Ugotavljam, da ne."
9,"V tem primeru, gospa Potočnikova, vztrajate pri svojem predlogu?"
1,Dobro.
9,Potem bom dal najprej na glasovanje tak predlog sklepov.
10,"Mislim, to je za mene en sklep z dvema točkama."
8,"To je predlog, kakršnega je predlagala Vika Potočnik."
38,"Se pravi, zadnji stavek prve točke se črta, besede ""vse potrebno za odločitev skupščine o amnestiji"" se nadomestijo z besedami ""zakon o amnestiji"" - to v 2. točki, prvi odstavek 2. točke - ter črta se drugi stavek 2. točke."
8,"Torej ""pri tem naj upošteva..."" in tako dalje."
5,Dajem tak predlog na glasovanje.
5,"Upam, da smo še sklepčni."
2,Ugotovimo sklepčnost!
16,"Ne bi bilo dobro, da ob vseh dobrih namenih na koncu zaradi nesklepčnosti pade ta sklep."
5,Ste vsi pritisnili na tipko?
11,"Je še kdo zunaj, ki bi še sodeloval pri delu zbora?"
3,"Torej, takole je."
7,"Dejstvo je, da imamo danes ta sklep."
8,"Namen je bil, da tudi sprejmemo osnutek amandmajev."
1,Prosim.
6,Vi ste bili ta trenutek zunaj.
50,"Ni mi popolnoma jasno, kako je tekla diskusija, pač pa mislim, da nekaj v teh sklepih, ki so tu pripravljeni in s strani Republike Slovenije, ki jih imamo pred seboj, mislim, da bi tisti tekst, ki se tu glasi: ""odločitev skupščine"" bilo dejansko treba nadomestiti z besedo "" zakon o amnestiji""."
25,"Ker namreč amnestija je akt milosti in ta se daje z zakonom in tu je ta tekst dejansko treba v tem smislu, bi rekel, popraviti."
2,Hvala lepa.
13,"To se pravi, to je, sicer ste za nespremenjen tekst, razen tega popravka."
1,Dobro.
2,V redu.
5,Potem imamo bistvu tri predloge.
6,"Prosim, gospod Tratnik, predstavnik Izvršnega sveta."
7,"Spoštovani gospod predsednik, spoštovane delegatke in delegati!"
7,Glede na zadnjo pripombo bi nekaj pojasnil.
16,"Če skupščina danes sprejme tekst zakona o amnestiji, je zavezana, da prihodnjič sprejme zakon o amnestiji."
55,"Glede na to, da pa so še druge možnosti, ki pomagajo glede na individualno selekcijo ali obravnavo obsojencev, to je pomilostitev, izredni odpusti, pogojni odpusti in podobno, bi se lahko našle tu rešitve na podlagi analize, ki jo predlaga naš Sekretariat za pravosodje, s tem, da bi mu skupščina naložila to nalogo do prihodnje seje."
16,"Čim pa takoj rečemo zakon o amnestiji, smo že vezani, da je to zakon o amnestiji."
45,"Razen, če se sprejme varianta ""zakon o amnestiji ali druge možne rešitve"", ali kaj takega, ampak to stvar zaplete, zato ni nobenega direktnega konkretnega naslova ne zakona ne pomilostitve, ne pogojnih odpustov in podobno, ampak vse, da se prouči zadeva in najde ugodna ustrezna rešitev."
2,Hvala lepa.
2,Hvala lepa.
4,Želi še kdo razpravljati?
1,Prosim.
17,"Popolnoma podpiram predhodnika, in sicer zaradi dejstva, ki sem ga opazil med tem, ko vodimo to razpravo."
16,"Zakon o amnestiji bi dejansko pomagal na svobodo vsem, brez vprašanj, za kakšna kazniva dejanja gre."
10,"Gre za povratnike, gre za prvič obsojene in tako naprej."
7,Je pa velika razlika med temi ljudmi.
38,"Če upoštevamo samo vprašanje kazni, prestajanja kazni in tako naprej, kot ukrep, ki se izraža predvsem v opravljanju dela, prisilnega dela, drugačnega dela, potem lahko rečem, da je čisto vseeno, kako dolgo kazen naložimo človeku, da jo prestaja."
12,"Premalo, mislim, je pri vseh teh prevzgojah tistega duševnega, duhovno prevzgojnega dela."
26,"Takega dela najbrž ti obsojenci ne bodo deležni niti sedaj niti v določenem času, ker naše pravosodje v to smer v zadostni meri sploh ni usmerjeno."
24,"Rekel bi še tole: Imamo ljudi, ki so storili kazniva dejanja in jih je življenje postavilo pred dejstvo, da so bila njihova dejanja odkrita."
8,Ti ljudje so se znašli v kazensko-poboljševalnih domovih.
41,"Imamo pa stotine in stotine ljudi, ki so enako storili kazniva dejanja, lahko celo hujša od dejanj ljudi, ki so v domovih, da dejanja niso bila odkrita in se storilci zaradi tega sploh niso znašli v takih okoljih ali pa narabe."
14,"Mislim, da je način prevzgoje s prisilnim delom nesutrezen in da ljudi ne poboljšuje."
11,Kazen (zapor) ni še nikogar ali pa vsaj mnogih ne poboljšala.
3,Jih je zakrknila.
14,"Prosil bi, da se omejite, samo na vsebino sklepov, kolikor je tukaj še potrebno."
3,"Ja, v redu."
1,Zaključujem.
57,"Mislim, da je treba pri tem in pri vseh sklepih ob amnestiji dati posebno pozornost na to, da se lahko spusti na svobodo ljudi, ki so ta dejanja storili prvič in ki kažejo znake poboljšanja, predvsem pa je treba ostati previden pri tistih, ki so bili že povratniki in pri katerih se pričakuje ponovno storitev kaznivih dejanj."
23,"Mislim, da izpustitev na svobodo tistih, ki jim pravimo povratniki, ne bo niti v čast tej skupščini niti redu, ki se ga zagovarja."
1,Hvala.
1,Hvala.
5,Želi še kdo kaj reči?
1,Prosim.
18,"Rad bi mogoče dal drug predlog, ki tudi lahko rečem, izhaja iz mojih izkušenj iz one strani rešetk."
39,"In sicer izhajam iz tega, da je vsako prestajanje kazni neproduktivno in menim, da je prav, da je sodstvo, ali oblast, ali kakor se to reče, pravična in stroga, da pa mora biti tudi velikodušna in da mora oproščati."
17,"Mislim, da je naša oblast dejansko tokrat to zamudila, vendar ne povsem, ker lahko to še popravi."
10,"Predlagal bi stališče skupščine, da se zavzamemo za polovično amnestijo."
14,"Od tega naj bi bila, recimo, tretjinska generalna, ostalo pa po normalnih, proceduralnih postopkih."
2,Hvala lepa.
1,Hvala.
3,Želi še kdo?
3,"Ugotavljam, da nihče."
9,"Torej, zdaj v bistvu imamo predlagane tri oblike sklepov."
9,"Prvo je predlog, kakor ga je podala Vika Potočnik."
9,"Drugo je predlog gospoda, dobro, potem imamo dve obliki."
12,"Zdaj ne vem, vi gospod Kovač, ali ste želeli konkretno obliko predloga?"
39,"No, v vsakem primeru sem mnenja, zato sem tudi prej gospodu Lovšinu, mislim, sem ga nekoliko omejil v razpravi, da bomo prihodnjič, ko bomo o tej temi sklepali, bo potrebno še marsikaj, mislim, bo to zadevo treba širše osvetlili."
46,"Torej, zdi se mi to samo po sebi umevno, zato ne vem, če se komu zdi zdaj še nujno kakšna dodatna stališča sprejeti, prav, sicer pa menim, da je bistveno to, da to kar je nekje, kar zadeva ta konkretni problem, da se na to odzovemo."
6,"No, potem bi prešel na glasovanje."
2,Ugotovimo sklepčnost!
18,"V rezervi imamo gotovo nekje v hiši še gospoda podpredsednika, sem prepričan, če bo težava za kakšnega posameznika."
3,Še lahko obratujemo.
12,"Torej, dajem najprej na glasovanje sklep, kakor ga je predlagala Vika Potočnik."
31,"Že prej sem rekel, zadnji stavek prve točke je črtan; vse potrebno za odločitev skupščine o amnestiji se nadomesti z zakonom o amnestiji, in pa drugi stavek 2. točke je črtan."
5,Kdo je za tak predlog?
3,Je kdo proti?
4,Se je kdo vzdržal?
5,"Ugotavljam, da predlog ni sprejet."
7,Koliko je polovica? 21 bi bilo potrebno.
12,"Torej, dajem na glasovanje predlog sklepa v besedilu, kakor ste ga dobili."
5,Kdo je za tak predlog?
3,Je kdo proti?
4,Se je kdo vzdržal?
9,"Ugotavljam, da je predlog sklepa z večino glasov sprejet."
6,S tem seveda še nismo zaključili.
14,"Če nič drugega, imamo 30. točko dnevnega reda, to je odgovore, prosim, se zavedam."
3,Nisem namerno spregledal.
13,"Prej sem se tega spomnil, pa mi je med tem ušlo iz spomina."
6,"Gospod Starman, bi lahko tukaj počakali."
26,"Zapomnil sem si tako formulacijo: ""da v našem primeru zbor zadolžuje Izvršni svet, da stori vse potrebno za izpustitev Ivana Borštnerja."" Ali je formulacija v redu?"
7,"Najprej, da ne bomo glasovali, pa potem."
1,Dobro.
5,Kdo je za tak sklep?
3,Je kdo proti?
4,Se je kdo vzdržal?
7,"Ugotavljam, da je ta sklep soglasno sprejet."
23,"Opozoril bi vas, preden preidemo na odgovore na delegatska vprašanja, da Ustavna komisija še zaseda in da bi bilo dobro, da ohranimo sklepčnost."
8,"Apeliram na vas, da v vsakem primeru ostanete."
14,"Imamo torej točko, ki smo je že precej nazaj poimenovali ODGOVORI NA DELEGATSKA VPRAŠANJA."
19,"Med tem smo danes že na seji dobivali še razne pobude, ki smo jih vse sprejemali in tudi distribuirali."
9,"Čeprav, recimo, o tej točki eksplicitno pobude niso navedene."
4,"Torej, pisno smo prejeli."
7,Če najprej opravimo odgovore na delegatska vprašanja.
67,"Odgovora Izvršnega sveta na delegatsko pobudo delegata Janeza Peskarja, mislim, da je Matjaž Peskar, v zvezi z zaostrenimi razmerami v črni metalurgiji, pogoje delovanja, tako imenovanega javnega sektorja in pogoje za zaposlovanje mladih; ter na predlog istega delegata zvezi z gradnjo odseka avtoceste Hrušica - Vrba; ter odgovor Izvršnega sveta na delegatsko vprašanje magistra Ervina Schwarzbartla v zvezi z nerealnim tečajem dinarja in zavlačevanjem plačil v izvozno-uvoznih poslih."
24,In še stališče Izvršnega sveta do pobud delegata Janeza Žampe za uvedbo moratorija na ne organizacijo zadrug in za sprejem republiškega zakona o zadrugah.
10,"Odgovore in stališča smo posredovali delegatom, ki so jim zastavili."
8,Ali je še kaj s tem v zvezi?
3,"Prosim, gospod Schwarzbartl."
16,Torej zadnjič že na prve delu te seje smo mi formulirali to točko takole kot odgovori.
14,"Vendar pa veste, da vsaj v pisni obliki si delegati lahko kadarkoli zastavijo vprašanja."
5,"Ne vem, če ima smisla."
1,Dobro.
3,Najprej gospod Schwarzbartl.
25,"Z odgovorom Izvršnega sveta na svoje vprašanje nisem zadovoljen, ker sem sicer postavil štiri vprašanja, dobil sem en odgovor. vendar tudi na ta odgovor oporekam."
19,"Izvršni svet namreč trdi, da po vprašanju realnega kurza nima nobene možnosti, da bi na tečaj dinarja neposredno vplival."
44,"Vprašal in prosil pa sem, kaj bo storil in naredil, da bo do te možnosti prišel in da bo tisto gospodarstvo, ki od tega, izvoza živi, nekako rešil z raznimi drugimi olajšavami in oprostitvami raznih dajatev ali pa popustov pri obrestnih merah pri kreditih."
15,"Tega odgovora konkretno nisem dobil, ampak samo opravičilo, da pač ni v stanju ničesar narediti."
7,Zato se s takim odgovorom ne zadovoljujem.
1,Hvala.
13,"Torej, kakšen je že postopek v primeru, da delegat ni zadovoljen z odgovorom?"
4,Posredovali bomo Izvršnemu svetu.
4,Dodatno vprašanje in pripombe.
1,Hvala.
2,Gospod Rojec.
2,Delegatsko vprašanje.
55,"Skupščina občine Celje je na seji 1. junija 1990 soglasno sprejela sklep, da se na delno že zgrajeni polovični avtocesti Hoče - Arja vas uvede na območju širše celjske okolice, s področja Savinjske doline in šentjurskega dela, odprti sistem cestnine, s čimer bi se omogočilo prihajanje v Celje in nazaj za ta območja brez plačila cestnine."
16,Cesta sama po sebi je v sedanji obliki in na tem delu dejansko obvoznica mimo Celja.
18,"Na podano pobudo je, dne 29.6.1990, Republiška uprava za ceste zavzela odklonilno stališče, ki ga utemeljuje s pomisleki:"
13,a) da bi sprememba povzročila nove investicije za graditev nove čelne cestninske postaje;
26,"b) da na cesti prevladuje primestni oziroma lokalni promet, kot na primer velja za obvoznico Ljubljana, ki jo je prav iz tega razloga mesto Ljubljana sofinanciralo."
14,Glede na stališča Republiške uprave za ceste postavljam in zahtevam odgovore na naslednja vprašanja:
15,"Prvič, kje v Sloveniji ali Evropi se za ceste ranga zadevne polovične ceste plačuje cestnina?"
19,"Drugič, koliko je za izgradnjo obvoznice v Ljubljani za katere se ne plačuje cestnine, sofinanciralo mesto in koliko republika?"
8,Podatek naj posreduje Služba družbenega knjigovodstva Republike Slovenije!
63,"Tretjič, koliko je stala izgradnja ceste na odseku Dramlje - Arja vas, za katero je občina Celje zahtevala status obvoznice in koliko sredstev je bilo zbranih s strani občin Celje, Žalec in Šentjur, v obdobju po zgraditvi ceste, od vključno leta 1976 dalje do danes, ker vemo, da od tega časa na tem prostoru ni bilo nič financiranega s strani Republiške uprave za ceste."
19,"Četrtič, ali je moč ne glede na sistem urediti vožnje na zadevnih relacijah, tako kot je zahtevala SO Celje?"
22,"Petič, ali bi še vedno na zadevni cesti prevladoval medkrajevni promet, če bi se uvedel režim, kot ga je zahtevala SO Celje?"
21,"Naslov prosim za popoln odgovor, ki bo obenem z odgovorom z dne 29.6.1990 posredovan SO Celje na njenem prvem prihodnjem zasedanju."
21,"Poslanci Zbora občine Celje Rojec Anton, Črne Ivan, poslanec občine Žalec Ogriz Franc, poslanec občine Šentjur pri Celju mag. Kovač Franc."
2,Hvala lepa.
4,Še eno delegatsko vprašanje.
36,"Ali drži podatek, da se od zbranih sredstev tako imenovanega cestnega dinarja, po stanju januar - junij 1990, troši približno tri četrtine tega denarja za gradnjo predora Karavanke, ali konkretno, od 800 milijonov din 600 milijonov din."
11,Ali se troši cestni dinar tudi za gradnjo letališča na Brniku.
1,Hvala.
3,"Prosim, gospod Jež."
20,"Ne vem, če to vprašanje najbolj sodi pod to točko, vendar, prej nismo našli v pogovoru s predsedstvom druge rešitve."
41,"Namreč, gre za zakon, ki je bil predlagan, zakon o začasni ustavitvi reorganizacije in začasni prepovedi z razpolaganjem premoženja v družbeni lastnini v organizacijah združenega dela in podjetjih, v katera so bila vložena sredstva kmetijskih zadrug in drugih oblik združenja kmetov."
21,"Namreč, ta zakon je Izvršni svet umaknil z utemeljitvijo, da se ne da ugotoviti posledic, ki jih prinaša to s seboj."
15,"Bili so mnenja, da pravice upravičencev do vprašanja premoženja, kljub reorganizacijam, ne morejo biti prizadete."
15,"V Kmečki zvezi mislimo, da to ni podprto z argumenti, ker so prav možne zlorabe."
26,"In sicer v primeru mlekarne Arja vas se je dogajalo, da je tam prišlo do določenih nepravilnosti in da so upravičenci do te zadružne lastnine ogroženi."
35,"Prav tako je to možno v primerih, kadar gre za tuje vlagatelje, tuje investitorje v taka podjetja, kjer je zadružna lastnina in je potem vprašljivo, ali bo možno to zadružno lastnino s strani upravičencev uveljavljati."
10,"Je pa še drug razlog, ki menim, da je pomemben."
7,Taka zadeva je na škodo razvoja zadružništva.
44,"Namreč, organizacije - kmetijske organizacije, ki so imele v sestavu organizacijo združenih kmetov, ki so bile kot TOZD-i, SO z 31.3. po zakonu o podjetjih se morale reorganizirati in s tem so tudi kmečke, se pravi prejšnje Temeljne organizacije kooperantov nekako silile v hitro reorganizacijo."
15,V bistvu so pa take organizacije imele možnosti za reorganizacijo do 31.12. v letošnjem letu.
31,"Zaradi tega mislim, da nastaja precej zmede med kmeti, ker pravzaprav nimajo časa, da bi se detajlno pogovorili in osnovali pravo pot za združitev v zadruge oziroma za formiranje tega zadružništva."
59,"No, ker je bil naš predlog zavrnjen, predlagamo, če je možno, da naložimo Izvršnemu svetu Republike Slovenije sklep, da preko pooblaščene agencije prepreči zlorabe družbene lastnine zadružnega porekla, do katerih bi moralo priti ob statusnih spremembah v zadrugah, podjetjih in delovnih organizacijah s področja kmetijstva, gozdarstva, živilske industrije in trgovine pred sprejetjem zakona o zadrugah in vrnitvijo zadružne lastnine."
8,"Samo bi vprašal, katera pooblaščena agencija je mišljena?"
9,Kmečka zveza se je poskušala nekako s tem zaščititi.
9,"Poskušali smo narediti vse, kar je v naši moči."
10,"Če ne bi bilo poskusa, ne moremo nositi te odgovornosti."
1,Dobro.
3,"Prosim, gospod Rojec."
11,Naj tudi pojasnijo iz katerih sredstev se gradi cesta na Krvavec.
4,"Torej, prosim, gospod Franko."
25,"Kmetje, ki jim je po zakonu o zemljiškem maksimumu bila odvzeta zemlja, sprašujejo, ali lahko računajo, da bodo spomladi to zemljo vključili v svojo proizvodnjo."
4,To je delegatsko vprašanje?
1,Hvala.
3,"Prosim, gospod Gros."
15,"Predlagam, da Izvršni svet razmisli, da bi v Slovenijo pustili plačevanje cestnine na avtomobilskih cestah."
26,"Kajti cestnina se plačuje samo v mediteranskih deželah, kjer so ljudje toliko leni, da se jim ne ljudi delati drugega kakor da sedijo v tistih mitnicah."
2,Hvala lepa.
1,Hvala.
8,Dobili smo s strani gospoda Ježa predlog sklepa.
34,"Glede na to, da smo v okviru te točke imeli stališče Izvršnega sveta v zvezi s pobudami za uvedbo moratorija na reorganizacijo zadrug, mislim, da se ta stvar navezuje na to točko dnevnega reda."
5,Ta predlog sklepa ste dobili.
18,"Ker je tukaj, moramo se dogovoriti ali ga bomo sprejeli in če ga bomo, ali v taki obliki."
4,Ali je kakšna pripomba?
22,"Zato bi prosil, če kdo želi s tem v zvezi, v zvezi s tem predlogom sklepa kaj reči, da si vzame besedo."
6,"Torej, predlog sklepa ste ravnokar slišali."
5,Gospod Jež ga je prebral.
24,"Gre za to, da se posebej APELIRA NA IZVRŠNI SVET, DA POSKUŠA SKRBETI, TOREJ PREPREČITI KAKRŠNEKOLI ZLORABE ZADRUŽNE LASTNINE DO SPREJETJA ZAKONA O ZADRUGAH."
9,"Če ni razprave, dal bi ta sklep na glasovanje."
2,Ugotovimo sklepčnost!
8,"Ste na tekočem, o čem naj bi glasovali."
2,Ugotovimo sklepčnost!
5,Je morda kdo prepozno pritisnil?
20,"Poglejmo še enkrat, pa če je še kdo zunaj, ki bi želel glasovati, seveda nikogar ne silimo, naj pride notri."
2,Ugotovimo sklepčnost!
6,"Kar bi pomenilo, da smo nesklepčni."
1,Takole.
19,"Predlagam, da se kljub poznemu času, da se ne bi gledali in iskali okrog, vzamemo enih 5 minut pavze."
5,Razhajamo se za precejšen čas.
7,Zato prosim za potrpljenje še nekaj minut.
27,"Če bo zaman, bo pač zaman, če bomo pa uspeli zagotoviti sklepčnost bi želel, da določimo še osnutek ustavnih amandmajev, ker Ustavna komisija je končala z delom."
16,"Odmor 5 minut, med tem poglejte, če je kdo še kje in naj pride na zasedanje."
10,"Pomeni, da smo sklepčni, to pomeni, da lahko nadaljujemo delo."
24,"Ostali smo pri predlogu sklepa, ki je bil predložen v zvezi z varovanjem zadružne lastnine, ker je bil ta zakon o teh zadevah umaknjen."
3,Prebral bi ga.
16,"Razprave za sedaj ni bilo, saj prej ko smo želeli preiti na glasovanje, ni bilo razprave."
5,Je pa predlog sklepa takole:
50,"""Skupščina Republike Slovenije zavezuje Izvršni svet Skupščine Republike Slovenije, da preko pooblaščene agencije prepreči zlorabe družbene lastnine zadružnega porekla do katerih bi moglo priti ob statusnih spremembah v zadrugah, podjetjih in delovnih organizacijah s področja kmetijstva, gozdarstva, živilske industrije in trgovine, pred sprejetjem zakona o zadrugah in vrnitvi zadružne lastnine."
11,"O tem naj Izvršni svet Skupščine Republike Slovenije sprejme ustrezen odlok."""
4,Takšen je predlog sklepa.
8,Želi morda kdo na ta predlog kaj reči?
3,"Prosim, gospod Žampa."
5,"Spoštovani gospod predsednik, spoštovani poslanci!"
15,"Moja malenkost je postavila vprašanje na 36. in 37. člen, za kar sem dobil odgovor."
19,"Z odgovorom sem zadovoljen, zato ker je, sem nekaj ur prej postavil vprašanje, kot je bila sprejeta slovenska resolucija."
25,"In da mi ta odgovarja, da bodo pripravili čim prej zakon o zadružništvu za slovenski prostor, potem je prav, da tudi glasujemo za predlog zakona."
10,"Res pa je, da ne bi smeli preveč dolgo zavlačevati."
29,"Če bo ta kontrola točna in poštena, da se ne bo zadružno premoženje odtujevalo, potem nas zadružnikov nič ne moti, če bomo čakali, samo da se to ne zgubi."
12,"Za to gre, da te komisije, ki bodo, naj to vestno nadzirajo."
33,"Če smo tako dolgo zadružniki čakali in potem to razumemo, da ima Izvršni svet sedaj ogromno dela še bolj nujnega, nujno je vse in zato bi bilo prav, da Izvršni svetu tudi podpiramo."
3,Hvala za pozornost.
1,Hvala.
17,"Imel bi dve pripombi, predvsem v smeri, da sprejmemo nekaj, kar ne bo oblikovano oziroma vsebinsko problematično."
10,"To je kar sem že prej vprašal, preko pooblaščene agencije."
5,To ni povsem definirana stvar.
17,"Predlagam, da se te tri besede ""preko pooblaščene agencije"" črtajo in ostane potem: ""da prepreči zlorabe..."" itd."
6,Verjetno je prav tako v redu.
4,In še ena stvar.
27,"V zadnjem stavku na koncu kjer naj bi Izvršni svet sprejel ustrezen odlok, to je sedaj zelo težko reči, ali bo to res odlok in take stvari."
13,"Predlagam, da se ta formulacija spremeni, tako da se glasi: ""sprejme ustrezne ukrepe""."
22,"Menim, da s tem ne razvodenimo vsebine sklepa, ampak da puščamo odprt prostor za delovanje Izvršnega sveta v skladu s svojimi pristojnostmi."
3,Še kakšna pripomba?
2,Gospod Rojec.
13,V zvezi s to problematiko bi verjetno bilo treba še nekaj vprašanj pojasniti.
15,"Dejstvo je, da so se določeni objekti zgradili s premoženjem, s sredstvi iz različnih virov."
21,"Tako, recimo, iz obstoječih kmetijskih zadrug ali iz tako imenovanega združevanja sredstev in dela, pa tudi iz ostalih zadrug kmetov itd."
12,"Tu so določeni objekti, ki so na ta način zgrajeni in obstajajo."
3,To je eno.
1,Drugo.
20,"Obstaja nevarnost, da se ti objekti danes prodajo v smislu zakona, torej, da tisti, ki je upravljalec, to enostavno odproda."
8,In kupnina se vloži v Sklad za razvoj.
11,"Tu je pa mišljena ta agencija, o kateri je tu govor."
55,"No, gre za to, da tudi, če do takšnih pojavov pride, da pri vsej tej zadevi ne bi smeli zamešati sled in da bi tisti, ki je svoj čas vlagal v graditev takšnega objekta sredstva, da se ta sled ne zabriše in da se tisti, ki je to vložil, to potem tudi dobi primerno povrnjeno."
3,Za to gre.
6,Takšen cilj ta predlog sklepa zasleduje.
10,Iz tega razloga bi takšen predlog sklepa bilo treba podpreti.
1,Hvala.
2,Še kaj?
3,"Prosim, gospod Frelih."
4,"Spoštovani predsednik, spoštovani poslanci!"
22,"Strinjal bi se s tem sklepom, predlagam pa, da bi se spremenil ta del ""pooblaščene agencije"", pa tudi drugi del zadnjega stavka."
6,Predvsem bi morali definirati rok veljavnosti.
20,"Mogoče sem spregledal, vendar v tem predlogu sklepa, ki ga močno podpiram, ne vidim od kdaj bo veljavnost tega sklepa."
21,"Ne, do zakona že, vendar bi morali definirati: od trenutka sprejetja sklepa velja moratorij za reorganizacije in za odtujevanje zadružne lastnine."
14,"Tudi to, kar bi se zgodilo jutri, velja potem retrogradno za ta trenutek dalje."
20,"Če tega ne bomo definirali in ne bomo definirali datuma, potem bo marsikaj možno do sprejetja republiškega zakona o zadrugah."
7,"Zato sprašujem, kako je vezana datumska omejitev."
26,"Če tu ni dogovora, bi predlagal, da ta sklep dopolnimo: da do sprejetja sklepa vseh treh zborov velja moratorij za reorganizacije in za odtujevanje zadružne lastnine."
2,Hvala lepa.
2,Takole je.
16,"Nisem pravnik, preprosto rečeno, vendar menim oziroma sem prepričan, da s sklepom ne moremo razglasiti moratorija."
14,"Zato je bil celo nek zakon predlagan, pa so nekateri ocenjevali, da je pomanjkljiv."
21,"Zato mislim, da s sprejetjem tega sklepa nemudoma, torej od tega trenutka dalje, zavezujemo, da Izvršni svet dela v to smer."
14,"To je tisto, kar lahko v obliki sklepa sploh lahko rečemo, po mojem mnenju."
12,"Če ima kdo kakšno učinkovitejšo varianto, nimam nič proti, da je predlaga."
17,"Mislim, da v to smer absolutno ne moremo iti, da bi s sklepom enega zbora razglasili moratorij."
8,Sklep enega zbora pa vendarle zavezuje Izvršni svet.
25,"Ta sklep je povsem jasna in nedvoumna naloga Izvršnemu svetu, ki mu jo mi naložimo in ki jo mora v skladu s svojimi pristojnostmi izvršiti."
4,"Tako, jaz to razumem."
23,"Verjetno je to največ, kar lahko v tem trenutku, ko je bil zakon o zadrugah, ne o zadrugah, ampak o zadružni lastnini, umaknjen."
25,"Več kot toliko očitno ne moremo storiti, ker so to tudi že, kaže, v poslanskem klubu Kmečke zveze tehtali, ko so na koncu to predlagali."
3,Je še kaj?
8,"Če ne, bi dal ta sklep na glasovanje."
4,Prisotnost se ni spremenila.
7,Najprej glasujemo za predlog sklepa s korekcijami.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog sklepa z večino glasov sprejet."
16,Sedaj se vračamo na TOČKO DNEVNEGA REDA - PREDLOG ZA ZAČETEK POSTOPKA ZA SPREMEMBO USTAVE REPUBLIKE SLOVENIJE.
8,Komisija za ustavna vprašanja je končala svoje delo.
21,"Pri tem je izdelala poročilo, v katerem predlaga tudi sklep za določitev teh amandmajev in sklepe, ki so s tem povezani."
5,Trenutno imamo samo en izvod.
15,"Predsednik skupščine je že pred časom odredil, da se to poročilo dostavi vsem na klop."
5,Verjetno bo to vsak čas.
17,"Sklep je relativno kratek, s tem, da so besedilo amandmajev dobili že pri samem predlogu Izvršnega sveta."
24,"Tako, da je moj predlog, da gremo v razpravo in odločanje na osnovi tega, da bi te sklepe prebral, preden jih dobimo na klop."
4,Kdo nasprotujem k temu?
12,"Ali kdo na vsak način želi, da počakamo, da to pisno pride?"
14,"Če ne, potem bi lahko, potem ko bom ta predlog prebral, začeli z razpravo."
11,Ustavna komisija je na današnji seji sprejela besedilo osnutka ustavnih amandmajev.
5,V tem poročilu so navedeni.
28,"Komisija predlaga, da se kot obrazložitev k osnutku ustavnih amandmajev predloži za javno razpravo predlog, da se začne postopek za spremembo ustave, kot ga je predložil Izvršni svet."
25,"Komisija predlaga tudi, da se za javno razpravo predloži tudi delovni osnutek ustavnega zakona za izvedbo ustavnega amandmaja 97, kot ga je predlagal Izvršni svet."
16,Komisija je sprejela naslednjo dopolnitev 2. člena delovnega osnutka ustavnega zakona za izvedbo ustavnega amandmaja 97.
17,"Vse ostalo besedilo amandmajev in ustavnega zakona ostaja enako kot v delovnem gradivu, kot smo ga prejeli."
25,"Ta dopolnitev pa je, da se na koncu 2. člena tega zakona doda besedilo: ""V Republiki Sloveniji je priznana pravica do ugovora vesti vojaške obveznosti."
11,"Način uresničevanja te pravice določa zakon."" To je edina sprememba besedila."
15,"Komisija predlaga zborom, da ob določitvi osnutka ustavnih amandmajev 96 do 98 sprejmejo naslednji sklep:"
24,"""Skupščina Republike Slovenije je ob določitvi osnutka amandmajev... itd. na današnji seji, ne sprejela naslednji sklep; te preambule ne bi do zadnje črke bral:"
18,1.) Javna razprava o osnutku amandmajev 96 do 98 k Ustavi Republike Slovenije traja do 10. septembra 1990.
29,2.) Osnutek ustavnih amandmajev 96 do 98 k Ustavi Republike Slovenije z obrazložitvijo in delovni osnutek ustavnega zakona za izvedbo ustavnega amandmaja 97 se objavijo v sredstvih javnega obveščanja.
21,3.) Pripombe in predlogi k besedilu osnutka ustavnih amandmajev in ustavnega zakona se posredujejo Komisiji za ustavna vprašanja Skupščine Republike Slovenije.
22,4.) Komisija za ustavna vprašanja Skupščine Republike Slovenije predloži predlog ustavnih amandmajev na seje zborov Skupščine Republike Slovenije v mesecu septembru 1990.
23,"5.) Komisija za ustavna vprašanja bo skupaj s predlogom ustavnih amandmajev 96 do 98 predložila tudi predlog ustavnega zakona za izvedbo teh amandmajev."""
6,To je ta celovit predlog sklepa.
2,Odpiram razpravo.
4,Želi morda gospod Starman?
1,Dobro.
4,"Ugotavljam, da razprave ni."
9,"Torej, lahko gremo na glasovanje o tem predlaganem sklepu."
2,Ugotovimo sklepčnost!
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog sklepa soglasno sprejet."
8,S tem smo izčrpali dnevni red te seje.
13,"Družbenopolitični zbor še dela, tako da vas dokončno glede usklajenosti ne morem obvestiti."
7,O tem bomo obveščeni na naslednji seji.
31,"Lahko vas obvestim, da z ZBOROM ZDRUŽENEGA DELA GLEDE TEGA ZAKONA O PROMETNEM DAVKU NISMO USKLAJENI ker niso sprejeli predloga komisije za usklajevanje - tistega v zvezi s statusom kmeta - poenostavljeno rečeno."
10,Zaradi tega se v skladu s poslovnikom in ustavo to
4,ODLOŽI Z DNEVNEGA REDA.
3,To je to.
9,V ostalih zadevah smo z Zborom združenega dela usklajeni.
4,S tem smo končali.
21,"Vsem delegatom se zahvaljujem za udeležbo na seji, za vztrajnost in potrpljenje in zaključujem 4. sejo Zbora občin Skupščine Republike Slovenije."
1,Hvala.
