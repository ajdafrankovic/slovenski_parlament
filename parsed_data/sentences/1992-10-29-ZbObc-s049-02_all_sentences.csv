7,"Spoštovane poslanke in poslanci, gospe in gospodje!"
11,Pričenjam nadaljevanje včeraj pričete 49. seje Zbora občin Skupščine Republike Slovenije.
19,"Za današnjo sejo zbora so se opravičili Ivan Atelšek, Aurelio Juri, Niko Rainer, Jože Grdadolnik, Bruno Podveršič, Janez Režun."
9,Po podatkih službe je na seji prisotnih 45 poslancev.
6,"Prosim, da ugotovimo prisotnost v dvorani!"
7,"Prosil bi, da še enkrat pogledamo prisotnost!"
9,Torej je zbor sklepčen in lahko začnemo z delom.
30,"Pred nami je obsežno in zahtevno delo, zato vas prosim, da kar največ prispevate k uspešnemu nadaljevanju in tudi zaključku te seje, tako s prisotnostjo kot tudi na druge načine."
20,"Eden od teh načinov je, da vse morebitne amandmaje na zadeve, ki so na dnevnem redu te seje, vložite čimprej."
19,"Zlasti bi vas opozoril, da vložite amandmaje, če bi slučajno še kdo želel, na zakon o lastninskem preoblikovanju podjetij."
49,"Mi razprave formalno sicer še nismo zaključili, vendar pa smo končali splošno razpravo; razprava je odprta bolj zaradi tega, da bi lahko tudi še povedali svoje mnenje glede na stališča predlagateljev do amandmajev, da se ne bi to potem skrivalo v obliki obrazlage glasu in podobno, kar je težavno."
40,"Toda ne glede na to, da razprava še ni zaključena, pozivam, da eventualne amandmaje daste najkasneje danes, da bi predlagatelji in Vlada lahko do jutri pripravili svoja stališča, da bi vam lahko jutri to poslali - če se bo le dalo."
36,"S tem bi imeli možnost, da pred nadaljevanjem seje 4. novembra že doma pogledate, kakšna so stališča, da pogledate, kakšni so vsi ti amandmaji, ki jih je zelo veliko, da bi lahko potem stvari počasi zaključevali."
14,"Torej mislim, da je ta poziv utemeljen in da ga boste z razumevanjem sprejeli."
27,"Danes ste na klop prejeli prečiščeno besedilo včeraj sprejetega in med zbori tudi usklajenega dnevnega reda 49. seje - med zbori usklajenega, kolikor se je pač uskladiti dalo."
12,Naš zbor namreč ni sprejel dveh predlogov usklajevalne komisije za dnevni red.
45,"Včeraj smo odložili odločanje o uvrstitvi na dnevni red te seje v zvezi z dvema predlogoma, in sicer v zvezi s predlogom za uvrstitev predloga zakona o Vladi Republike Slovenije na dnevni red in predloga, da se uvrsti na dnevni red točka ""Problematika Slovenskih železarn""."
15,"O teh dveh stvareh bomo odločali na nadaljevanju seje, ki bo 4. in 5. novembra."
26,"Obvestil pa bi vas, da je v zvezi s predlogom zakona o Vladi včeraj prispel v Skupščino tudi predlog tega zakona, ki ga je oblikovala Vlada."
40,"Danes sem videl, da je že dodeljen v obravnavo zborom, tako da bo potrebno tu do 4. novembra tudi v delovnih telesih videti, kako naprej, katerega od obeh predlogov bomo obravnavali, oziroma ali bomo morda oba in poskušali kaj kombinirati."
42,"Glede drugega predloga - problematike Slovenskih železarn - pa vas lahko obvestim, da je danes prišel v Skupščino sveženj treh zakonov, ki se vam že dostavlja na klop, in tudi program sanacije železarn, dva dokumenta na to temo, kar vse boste očitno danes prejeli."
13,Tudi o tem bomo na nadaljevanju seje odločali o uvrstitvi na dnevni red.
47,"Včeraj je zbor obravnaval točke dnevnega reda od 1 do vključno 11 tega prečiščenega dnevnega reda s tem, da je pri točki 4 - predlog zakona o lastninskem preoblikovanju podjetij - opravil splošno razpravo in razpravo potem prekinil, da bi predlagatelji proučili številne amandmaje in zavzeli do njih stališče."
44,"Pri 7. točki predlog za izdajo zakona o spremembah zakona o zadrugah, s predlogom zakona, pa smo točko prekinili, odložili obravnavo in odločanje na tisti trenutek po sprejemu zakona o lastninskem preoblikovanju podjetij, ker se ta sprememba zakona navezuje na zakon o lastninskem preoblikovanju."
35,"Pri točki 9 - predlog zakona o Skladu kmetijskih zemljišč in gozdov Republike Slovenije, ki so ga zbori sprejeli v različnem besedilu, pa je zbor že imenoval delovno skupino za pripravo predloga zborom za ponovno obravnavo."
13,"V delovno skupino so bili imenovani poslanci: Žampa, Božič, Metelko, Frelih in Štefančič."
8,O pričetku dela delovne skupine vas bomo obvestili.
31,"Tako so nam za nadaljevanje seje preostale točke od vključno 12 do 25, od katerih se je za nekatere zbor že odločil, da jih bo obravnaval na nadaljevanju seje prihodnji teden."
21,"Ta odločitev je padla že ob samem uvrščanju na dnevni red, česar se tisti, ki ste bili včeraj tukaj, zanesljivo spomnite."
9,Zbor naj bi imel danes odmor ob 12.45 uri.
6,Gremo torej naprej po dnevnem redu.
40,"Glede točk 12 in 13 je, kolikor razumem, Odbor za kreditno-monetarni sistem in politiko zahteval dodatno mnenje in pojasnila Vlade in bo ta dva akta ponovno obravnaval, zato mislim, da je smiselno obravnavo odložiti na nadaljevanje 4. in 5. novembra."
6,"Dobro, torej ti dve točki preskočimo."
3,Prehajamo na 14.
12,TOČKO DNEVNEGA REDA - OBRAVNAVO PREDLOGA ZAKONA O SKLADU REPUBLIKE SLOVENIJE ZA SUKCESIJO.
7,Predlog zakona je predložila Vlada Republike Slovenije.
5,Ali želi njen predstavnik besedo?
17,"Predlog zakona ste prejeli s pošiljko z dne 20.10., objavljen pa je tudi v Poročevalcu št. 23."
29,"Predlog zakona sta obravnavala Odbor za kreditno-monetarni sistem in politiko in Odbor za proračun in javne finance, ki sta zboru pisno poročala; Zakonodajno-pravna komisija tega akta še ni obravnavala."
19,"Naj opozorim, da Odbor za kreditno-monetarni sistem in politiko predlaga amandmaje k 1., 9., 10., 12. in 14. členu."
10,Ali želi besedo kdo od poročevalcev omenjenih dveh delovnih teles?
2,Začenjam razpravo.
3,Kdo želi besedo?
15,Ali želi kdo razpravljati v zvezi s predlogom zakona o Skladu Republike Slovenije za sukcesijo?
4,Razprava je tako zaključena.
7,Prehajamo na odločanje o tem predlogu zakona.
8,"Najprej seveda o amandmajih, ki sem jih omenjal."
32,"Imamo amandma Odbora za kreditno-monetarni sistem in politiko k 1., 9., 10., 12. in 14. členu, ki predlaga, da se v navedenih členih pred besedo ""federacija"" doda beseda ""nekdanja"" v ustreznem sklonu."
4,"Prosim, da ugotovimo prisotnost!"
8,Kdo je za amandma Odbora za kreditno-monetarni sistem?
3,Je kdo proti?
4,Se je kdo vzdržal?
8,"Ugotavljam, da je z večino glasov amandma sprejet."
17,"Na glasovanje dajem predlog zakona o Skladu Republike Slovenije za sukcesijo v celoti, skupaj s sprejetim amandmajem."
5,Kdo je za predlog zakona?
3,Je kdo proti?
4,Se je kdo vzdržal?
9,"Ugotavljam, da je z večino glasov predlog zakona sprejet."
3,Prehajamo na 15.
22,TOČKO DNEVNEGA REDA - OBRAVNAVO PREDLOGA ZA IZDAJO ZAKONA O UPORABI SREDSTEV SOLIDARNOSTI ZA ODPRAVO POSLEDIC SUŠE V LETU 1992 S PREDLOGOM ZAKONA.
7,Predlagatelj tega akta je Vlada Republike Slovenije.
5,Ali želi njen predstavnik besedo?
14,"Predlog za izdajo zakona, s predlogom zakona, ste prejeli s pošiljko z dne 20.10."
17,"Obravnavala sta ga Odbor za proračun in javne finance in Zakonodajno-pravna komisija, ki sta zboru pisno poročala."
10,Ali želi besedo kdo od poročevalcev omenjenih dveh delovnih teles?
2,Začenjam razpravo.
3,Kdo želi besedo?
3,"Prosim, gospod Grošelj."
6,"Spoštovane kolegice in kolegi, gospod predsednik!"
24,Glede spremembe zakona o uporabi sredstev solidarnosti za odpravo posledic suše v letu 1992 bi poskušal dati nekaj svojih pogledov iz dveh zornih kotov.
22,"Iz prvega zornega kota, zlasti tistega, ki se nanaša na sam zakon, mislim, da je v načelu zakon v redu in potreben."
25,"Namreč, nedvomno se bo z njim vsaj deloma lahko omogočilo saniranje posledic suše ne le v najbolj ogroženih občinah, temveč tudi pri podjetjih in kmetih."
12,"Seveda to pomeni, da bom za ta zakon v celoti tudi glasoval."
60,"Vendar bi ob tem rad izkoristil tudi priložnost in postavil vprašanje, če je obstoječi sistem solidarnosti, ki ga določa zakon o oblikovanju sredstev solidarnosti za odpravo posledic naravnih nesreč, zlasti pa družbeni dogovor o načinu uporabe in upravljanja s sredstvi solidarnosti za odpravljanje posledic naravnih nesreč v Republiki Sloveniji, sploh še sprejemljiv oziroma če v današnjem času odgovarja nastali situaciji."
3,Za kaj gre?
22,"Če konkretno poskušam navesti samo nekatero škodo, ki smo jo utrpeli v naši občini, mi potem dovolite, da navedem vsaj nekatere podatke."
25,"Za sanacijo posledic neurja, ki je bila leta 1990, to je bilo 1. novembra, smo res iz republiških solidarnostnih sredstev prejeli nekaj preko 10,920.000 tolarjev."
23,"Poleg tega pa smo za sanacijo nastalih razmer porabili tudi znatni del občinskih sredstev, tako proračunskih kot tudi prostovoljnih prispevkov podjetij in občanov."
22,"Ne glede na to nam je samo delno uspelo sanirati posledice neurja, saj je bila škoda ocenjena po tekočih cenah decembra 1990."
29,"Večina del, z izjemo začetnih sanacijskih, pa je bila, zaradi nerednega pritekanja solidarnostnih sredstev, izvedena v drugi polovici leta 1991, zato je seveda prišlo do ogromnih razlik v cenah."
16,"To hočem izpostaviti zaradi tega, da je takrat povzročena škoda predstavljala 4% od ugotovljenega družbenega proizvoda."
37,"Ko je neurje v oktobru in novembru preteklega leta, t.j. 1991. leta, zopet povzročilo to škodo, ter zaradi nerealiziranih nalog še iz leta 1990 iz tega sanacijskega programa, je bila takrat škoda ocenjena na 68,000.501 tolar."
33,"Tudi to je takrat pomenilo 4% družbenega proizvoda občine Hrastnik, vendar smo iz tega naslova dobili samo 4,100.000 SIT-ov, to pomeni približno 7% od povzročene škode, tako kot je v tem družbenem dogovoru."
32,"Večkrat radi rečemo, da ima ""hudič rad tudi mlade"", in to se nam je naredilo tudi v letošnjem letu, 23. julija, ko je hudo neurje v naši občini ponovno povzročilo veliko škodo."
16,"Po metodologiji, ki se uporablja za dokazovanje te škode, je bilo te škode preko 50,580.000 tolarjev."
27,"Vendar v tem primeru ni bilo težko, da je v višini 4% družbenega proizvoda in pomeni, da od ministrstev, na katera se obračamo, ne dobimo nobenih sredstev."
16,"Kaj seveda pomeni 50 milijonov, če vam povem, da je 190 milijonov kompletni proračun občine Hrastnik."
69,"To sem izpostavil predvsem zaradi tega, ker mislim, da je tako ta zakon o solidarnosti, zlasti pa ta družbeni dogovor, preživet in da bi morali čimprej priti do novega zakona, ki bi seveda nakazoval rešitve tudi v takih primerih, kajti če iz enega leta škode ne saniraš in imaš drugo leto ponovno škodo, to pomeni, da je 1 + 1 = 2 in normalno je treba te zadeve potem tudi seštevati."
17,"Jaz bi tukaj predvsem apeliral na Vlado; nam se sicer izteka mandat, vendar bodo prišli novi poslanci."
34,"Toda ni nič hudega, če se da tudi ta pobuda in da čimprej pride do novega zakona oziroma do drugačnega sistema, ki naj bi take ali podobne primere poskušal na primeren način tudi reševati."
2,Hvala lepa.
2,Hvala lepa.
5,Želi še kdo razpravljati prosim?
3,"Dr. Glavič, prosim."
4,Spoštovane kolegice in kolegi!
16,"Jaz bi postavil vprašanje predstavniku Vlade, ali so sedaj te razne oblike solidarnosti usklajene med seboj."
51,"Ali se je pri tem razmišljalo, kakšna je sedaj obremenitev zaradi zrušenja trga po eni strani, kakšna je obremenitev, recimo, znotraj kmetijstva, kjer ugotavljamo, da so prometnice, pa še nekatere druge postavke izredno kritične in seveda, kjer se postavlja vprašanje, kako je z davčnimi obremenitvami in zadolženostjo posameznih sektorjev v gospodarstvu."
51,"Taka primerjava, četudi še sedaj ni narejena, bi v zelo kratkem času bila nujna za to Skupščino, kajti pri tem, ko nas zadevajo vse te mogoče nesreče ali kako bi jim človek rekel, vključno z begunci, vojno in vsemi temi zadevami, je izredno pomembno, da ohranjamo kolikor se da uravnoteženo pomoč."
13,"Sem sodi, recimo, tudi vprašanje zadolženosti posameznih sektorjev, stopnja nezaposlenosti, višina izgub itd."
39,"Tako da sem izredno zaskrbljen nad tem, kar se dogaja in mi bomo morali po eni strani znižati potrošnjo, tako splošno kot posebno, ali pa osebne dohodke na eni strani, na drugi strani zelo racionalno in preudarno usmerjati pomoč."
13,"Moram reči, da me v tem smislu obrazložitev pri tem zakonu ne zadovoljuje."
1,Hvala.
2,Hvala lepa.
17,"Žal predstavnika Vlade in našega poslanca gospoda Protnerja ni tukaj, da bi lahko na tole nemudoma odgovoril."
4,Gospod Žampa ima besedo.
4,Spoštovane poslanke in poslanci!
39,"Razprava dr. Glaviča me je resno opozorila na ta zakon, ko pravi, ali bo to pravilno razdeljeno, ali bo učinek ali ne, glede, če sem ga pravilno razumel, na gospodarsko stanje, na ekonomsko stanje, ki ga država Slovenija ima."
5,"Upam, da sem vas spremljal."
71,"Menim iz tega razmišljanja in tukaj, kot je v zakonu napisano, da bomo okrog 400 milijonov sredstev dobili, jih za ta namen tudi uporabili in da bi prav na razpravo dr. Glaviča, da bi iz tega izbrali čim več, da bi bil iz tega nek učinek v družbenem proizvodu, je izpadel, zaradi elementarne nesreče, menim, da je Vlada že naredila napako, ker je ta sredstva delila tako, se oproščam, kot Miklavž."
11,Vsakemu po malo in iz tega verjetno dejanskega učinka ne bo.
17,"Ko smo v Ptuju izračunali za sanacijo plemenske črede, da dobimo na eno plemenico 37 kg koruze."
17,"Če je bil izpad na kmetiji večji kot 50%, potem vemo, kaj to pomeni za vzdrževanje črede."
42,"Moje razmišljanje je, in razmišljanje tudi drugih, da razpoložljiva sredstva morajo iti na odpis obrestne mere in prizadeti kmetiji dati brezobresten kredit, da nabavi dovolj krme in reprodukcijskega materiala, da proizvodnja normalno teče v proizvodnji in da se obdrži osnovna plemenska čreda."
39,"S tem bi zadržali državni kapital na eni strani kot osnovno čredo, na drugi strani pa normalno kmetijsko proizvodnjo kot fizični proizvod in bi država v družbenem proizvodu pokrila te stroške, odpis obrestne mere, ki jih bo sedaj vložila."
46,"Če pa ne bomo tega naredili, da bi zagotovili normalno proizvodnjo za leto 1993 in zadržali osnovno čredo na nivoju kot ga imamo, vsaj na tem nivoju, bo družbeni proizvod prihodnje leto padel in bo v družbeni proračun prišlo, kot temu pravimo, premalo ali veliko manj."
25,"To se pravi, bo posledica šele ob zaključnem računu slovenske gospodarske bilance iz naslova kmetijstva leta 1993 pokazala tisti pravi svoj negativni učinek na gospodarstvo."
35,"Skratka, kaj hočem opozoriti Vlado, da sredstva, ki jih bomo dali v te namene, dajo nova sredstva oziroma da pridemo do normalne višine proizvodnje v naši državi Slovenije oziroma na teh področjih, ki so prizadeta."
16,"Vse ostalo, po teh kapljicah deljeno, opravičujem se, da sem uporabil izraz daritev kot za Miklavža."
11,"Ampak tako je, otroci se razveselijo, ampak naslednji dan so lačni."
33,"Mi moramo ta sredstva, ki niso majhna, oplemenititi, da na nek način pokrijemo proizvodnjo in dobimo novo fizično proizvodnjo in s tem tudi kapital, ki naj bi normalno vplival pozitivno na slovensko gospodarstvo."
12,"Ker kolikor bomo imeli hrane v Sloveniji premalo, jo bomo morali kupiti."
12,Jo bomo morali uvoziti in zato bomo morali dati normalno trdno valuto.
19,"Če mislimo, da je poceni, jaz upam, da ne, ker s tem tudi pri živilsko-predelovalni industriji bo procent nižji."
5,V trgovini bo procent nižji.
3,Vse bo prizadeto.
7,Vsa veriga iz tega naslova bo prizadeta.
42,"Menim, da ima doktor prav, da razmišlja, kako to gospodarsko speljati, ker šele takrat lahko dobimo ekonomski učinek in da škodo skozi ekonomsko in umsko fizično proizvodnjo pokrivamo, da se nam ne maščuje, kot sem že rekel, v gospodarski bilanci leta 1993."
1,Hvala.
2,Hvala lepa.
3,"Gospod Franko, prosim."
3,Potem pa Metelko.
11,"Izhajam iz področja, ki je bilo res precej prizadeto s sušo."
15,"Vendar bi lahko rekli pri vsem tem, tresla se je gora, rodila se je miš."
17,"Koliko smo napisali, koliko govorili o tej pomoči, ki naj bi jo kmetje na teh področjih dobili."
25,"Sedaj ugotavljamo, da je to zelo malo in da se tako neodgovorno še nikoli ni pristopilo k razdeljevanju te pomoči kot prav v tem primeru."
2,Čisto neodgovorno.
6,"Vprašam se, ali je to pomoč?"
22,"Recimo, če kmet mora kupiti koruzo za 1750 tolarjev, pšenico je pa prodajal po 1.700 tolarjev, kje so potem družbena sredstva zraven?"
3,To se sprašujem.
33,"Se sprašujem, ali je v redu, da pride 20, 30 ton umetnega gnojila z nekim regresom in v enem dnevu vse pograbijo, drugi, ki pa tistega dne niso tam bili, niso dobili nič."
16,"Ali je v redu, da pride nekaj sto kil, recimo, ljuljke za straniščne posevke in drugo."
8,"V enem dnevu odide, drugi niso dobili nič."
11,Tako malomarno se k temu nikoli ni pristopalo in tako neodgovorno.
33,"Ali je v redu, da so se neke komisije peljale po cesti z avtom, pa so ugotovile, na tej strani naj bo pod prvo kategorijo kot najbolj prizadeto, na tej pa pod drugo."
9,"Vse to je bilo neodgovorno, neodgovorno se je pristopilo."
17,"In rad bi samo to povedal, da sredstva, kolikor jih je dala družba, kmetje zelo malo čutimo."
26,"Pravim zato, da bi tudi poslanci vedeli, tudi mogoče dr. Glavič, da le ni tako, da le kmetje nismo tako slepo potegnili, kot to nekateri mislijo."
55,"Kdor tega ne verjame, kakšne pa so težave, pa naj pride k enemu in drugemu kmetu, kjer bo videl, da so lope prazne, da ni sena, da ni koruze in mi se sprašujemo, kako bomo preživeli to zimo in lahko ugotovimo, kot je že gospod Žampa rekel, posledice tega bomo čutili predvsem v prihodnjem letu."
6,"Hlevi se bodo izpraznili, krme ni."
22,"Okrog Mure, kjer je bilo najbolj prizadeto, tam ljudje niso imeli niti za silirati za govejo hrano, da bi dobili voluminozno krmo."
29,"Konkretno pri nas malo bolj, ker je malo bolj takšna zemlja, smo dobili nekaj več voluminozne krme, smo pripravili voluminozno krmo za živino, nimamo pa sedaj koruze za prašičerejo."
18,"Tega nihče ni upošteval, z voluminozno krmo, ki je namenjena za živino, pa nihče ne more krmiti prašičev."
7,Te stvari so tako neodgovorno bile napravljene.
11,"Zato bi bilo prav, da do neke mere tudi to obsodimo."
27,"Da obsodimo, da na tak način se pa le ne moremo iti z družbenimi sredstvi, ker vse to se vidi oziroma se nekje knjiži na račun kmeta."
10,"Češ, kmetje ste toliko dobili in kaj boste to obračali!"
27,"Saj to je napačno mnenje in je čas, da o teh stvareh odkrito damo obračun, povemo, kaj je bilo dobrega pa tudi povemo, kaj je bilo slabega."
16,"Če damo na dlan, ugotovimo, da je bilo zelo slabo vse skupaj pripravljeno in tudi uresničeno."
2,Hvala lepa.
2,Hvala lepa.
4,Gospod Metelko ima besedo.
1,Spoštovani!
8,"Mislim, majčkeno smo se oddaljili, po moji oceni."
21,"Pri tem zakonu gre samo za eno stvar, da se suša uvrsti kot elementarna nesreča, ki do sedaj ni bila notri."
2,Nič drugega.
23,"To je ta tako imenovana birokracija, ker do sedaj toča, pa čeprav je bila še taka škoda, ni bila uvrščena kot elementarna nesreča."
11,"Gre samo za to, da se uvrsti suša kot elementarna nesreča."
11,"Osebno mislim, da je treba ta zakon v tej obliki podpreti."
20,"Drugo, bi se pa sedaj na to vezal, kar ni v zvezi z zakonom, kar je že gospod Franko rekel."
34,"Problemi, ki tukaj nastajajo v globalu, so v tem, jasno, da se oceni, kako velika je škoda in vsepovsod se potem ugotovi, da se od obstoječe škode gre v sanacijo samo z določenim procentom."
28,"Vemo, da če je izračunana škoda 200 milijonov in pri 200 milijonih je bilo priznano recimo 4% škode, da je potem 4% tudi možno v obliki materiala razdeliti."
5,Saj to je ta problem.
13,"Škode se nikoli ne more v celoti sanirati, ker ni za to sredstev."
4,To je ta problem.
21,"Zato mislim, da to, v kakšni obliki se ta sredstva potem dajejo, je pač stvar odločitve komisij oziroma občin, kjer so."
22,"In še enkrat pravim, da gre v tem zakonu samo za to, da se opredeli suša kot elementarna nesreča, kar tudi je."
2,Hvala lepa.
5,"Gospod Dragovan, potem pa Šonc."
13,"Suša je bila in nujno je, da tak zakon, ki je predlagan, sprejmemo."
8,"Vendar, upoštevaje družbeni proizvod, tu govori o 10%."
27,"Osebno menim in načelno bi bilo tudi potrebno, da Vlada upošteva, da ne glede na razvitost občine, kmet, ki je utrpel škodo zaradi suše, jo je utrpel."
14,"Zaradi tega naj svoje kriterije tako priredi, da bo zajela čim večje število oškodovancev."
2,Hvala lepa.
4,Gospod Šonc je naslednji.
11,"Ne morem, da ne bi povedal nekaj besed o tem problemu."
10,"Nasprotujem v tem, da bi sušo proglasili kot elementarno nesrečo."
1,Zakaj?
20,"Pri nas je bila situacija taka, da je suša prizadela ravninske predele tam, kjer je voda 3m pod koruzo."
28,"Zanimiva je druga situacija, agrokombinat, ki ima velike nasade sadja, ima skopane vodnjake in hodili so gledat, kako se suši, ne da bi dali črpalko pa zalili sadje."
22,"Zanimiva je tudi ta situacija, da tisti, ki so dobro delali, mi smo hodili, ta komisija, kot je rekel gospod Franko, gledati."
21,"Tisti, ki je dobro delal, se ta suša skoraj ni poznala, predvsem pa v višinskih delih praktično tega ne moremo reči."
10,"Celo vinska letina je taka, kot ni bila še nikoli."
37,"Izračunali smo v Krškem, ali pa so izračunali, da je bilo zaradi nestrokovnega pristopa k pridelovanju hrane letno zaradi suše, zaradi pozebe, zaradi drugih stvari, približno 40% manjša kot v celem dolgoročnem obdobju po II. svetovni vojni."
17,"To se pravi, da ne moremo vsega proglasiti, kar Bog ni dal, sedaj pa je elementarna nesreča."
13,"Mi se moramo kmetijstva lotiti malo strokovno, malo drugače kot se ga sedaj."
11,"Samo čakamo, kdaj bo dež, kdaj bo prav vse zalilo itd."
14,"Bil sem v Grčiji, kjer je podobna klima, kot je bila letos pri nas."
9,"Junija je še dež, julija, avgusta že nič več."
10,"Dejansko tam ne vidiš velikega polja, da ga ne zalivajo."
13,"Enostavno, če bi oni pustili tako kot mi, ne bi imeli čisto nič."
9,"Jaz mislim, dajmo se začeti resno teh stvareh pogovarjati."
13,"Ne samo, sedaj mi pa ni obrodilo, sedaj pa naj mi država da."
4,Ne more tako biti.
1,Hvala.
1,Hvala.
6,"Replika gospod Metelko, potem gospod Žampa."
4,Moram replicirati gospodu Šoncu.
9,"Suša je elementarna nesreča, in to velika elementarna nesreča."
5,Suša je zavzela ogromen obseg.
25,"Recimo, se pa strinjam, da se pogleda tam Krško polje, mogoče se da tam rešiti 20 ha, ali pa maksimalno 100 ha, ne pa vse."
5,Je pa še druga stvar.
11,"Ne sedaj primerjati zato, če imamo en ali pa malo vinograda."
9,"Jaz trdim, da vinograd je rastlina aridnega sušnega območja."
8,Ampak glavni problem suše je bila letos živinoreja.
5,"V globalu, to je tisto."
10,"Slovenija je živinorejsko območje in vemo, kaj pomeni izpad krme."
7,"To, kar je že gospod Franko rekel."
5,To se ni dalo nadoknaditi.
9,"To ni možno v hribovitem območju, iti pa zalivati."
12,"Vemo, da sta bila dva odkosa trave absolutno požgana, tudi na pesku."
3,Ni nič pomagalo.
13,"Tudi metanje umetnega gnojila, praktično je bilo drugo in tretje dognojevanje stran vrženo."
31,"Koruza se je izsušila in recimo, kar je bilo predelano, je bilo predelano brez storžev in če je brez storžev, je samo nekaj energije, ampak 80%, 70% manj kot je drugače."
4,Zato je ta problem.
27,"Strinjam pa se, da bi lahko, Sava, pa Krško polje, poznam tisto razmerje. 50 ha, ampak še ne takrat, ko suša nastopi, da boš šel tisto zalivati."
6,Za to so potrebne tudi investicije.
13,"Prav je, da se suša opredeli kot elementarna nesreča, ker je elementarna nesreča."
1,Hvala.
1,Hvala.
5,Gospod Žampa ima repliko še.
3,Hvala za besedo.
7,"Gospod Šonc, zahvalim se vam za razpravo."
4,To je moja replika.
4,Samo to bi dodal.
13,"Država je tukaj, že v 1. členu zapisano 400 milijonov tolarjev za pokrivanje."
26,"Nizozemska, natančno vem, da vsako leto izdvaja iz proračuna sredstva za namakanje, in da Nizozemska vsako leto ob vsaki škodi, ki nastane, odvaja sredstva za namakanje."
10,Ta država ima urejeno 70% svojih površin pod namakalnimi sistemi.
16,"Nam pa na Dravskem, v Podravju in Posavju in še marsikje po Sloveniji voda mimo teče."
36,"Predlagam k temu slovenski Vladi, ne vem ali je kdo tukaj ali ne, ne vem, da je nujno, da pridemo čimprej do zakona, ki bo namensko zbiral sredstva za nove namakalne sisteme, za izgradnjo namakalnih sistemov."
31,"To pa pomeni, če mi v slovenskem prostoru 20% vzamemo kot intenzivno kmetijsko proizvodnjo z namakalnimi sistemi, smo na drugi strani 40% do 50% pokrili morebitne nastale škode ob posledicah suše."
7,"Govorim o kvoti kapitala, ki ga ustvarja."
5,"Nekdo ga ustvarja, drugi ne."
6,"Saj razumete, kaj hočem povedati Vladi."
15,"Dokler mi nimamo v državi Sloveniji tega sistema urejenega, bomo vedno prihajali z nekimi podobnimi."
9,"Tudi kolega Lojze, poslanec, ko je rekel o vinogradih."
17,"Ne pozabimo na to, da Švica akumulira zimsko vodo med hribi in jo uporablja poleti za namakanje."
10,"Tega ne govoriti, marsikaj se da narediti, če se hoče."
7,Ampak k temu je treba gospodarsko pristopiti.
12,"Govorim gospodarsko, z ekonomskih vidikov, ker tu ni treba nič novega pogruntati."
20,"Doktrine so znane, ampak do njih se je treba spraviti, in to je gotovo naloga Vlade, da to smer ubere."
2,"Toliko, hvala."
2,Hvala lepa.
4,Gospod Zakonjšek ima besedo.
9,"Oproščam se, ne bi šel v vsebino te debate."
8,"Rad bi opozoril poslance, sem član Zakonodajno-pravne komisije."
5,Gre samo za eno določbo.
14,"Da damo pooblastilo Vladi, da razporeja denar za povrnitev škode, pa čisto nič drugega."
10,"Ne vem, zakaj sedaj odpiramo debato o vseh teh zadevah."
9,"To je smisel tega zakona, pa čisto nič drugega."
2,Hvala lepa.
2,Hvala lepa.
5,Gospod dr. Glavič ima besedo.
2,Hvala lepa.
19,"Torej osnovni problem ni v tem, da je to samo naravna nesreča, ampak da bo to trajna naravna nesreča."
43,"Simulacije, jaz jih imam na voljo, če želite, vam jih dam na razpolago, ki jih je pripravila Evropska skupnost, kažejo, da se bo temperatura še naprej dvigala in padavine še naprej zniževale in ravno v naši severovzhodni Sloveniji je eno od kritičnejših področij."
21,"Prav jasno se ve, da to ne bo problem na Gorenjskem, na Dolenjskem, na Primorskem, ampak bo problem v Pomurju, Podravju."
32,"Zato seveda mislim, da je pač ta zakon resnično, ne, ni to stvar tega zakona, ampak velja na te stvari opozoriti, in sicer mislim, da gre ne za naravno, ampak človeško nesrečo."
6,Človek intervenira in povzroča te stvari.
9,In zato je treba iz tega potegniti dve stvari.
21,"Prvič, to moje vprašanje, na katerega trenutno nismo dobili odgovora, jaz prekvalificiram v poslansko vprašanje in prosim, da dobim nanj odgovor."
23,"Drugič pa to, kar je bilo predlagano o nujnih dolgoročnih ukrepih, za preprečevanje posledic suše v naslednjih letih, je potrebno urediti v proračunu."
28,"Mislim, da je treba preusmeriti sredstva, ki so bila sedaj namenjena za melioracije in podobne zadeve, v izgradnjo namakalnih sistemov v tem delu Slovenije, ki je najbolj ogrožen."
27,"Naj se naredi analiza in predlog in to prenese v proračun, ki je pravzaprav že v fazi izdelave in je sedaj čas, da na te probleme opozorimo."
2,Hvala lepa.
5,Ali želi še kdo besedo?
11,S strani Vlade imamo najavljena predstavnika ministra Jazbinška in ministra Protnerja.
18,"Ne vem, ali naj naredimo sedaj izjemo - kot smo sicer že kdaj naredili - da nenajavljenim predstavnikom damo besedo."
28,"Mislim pa, da je vredno vse kritike, da Vlada že zopet pošilja nekaj na papirju, predstavnike pa z nekih nizkih rangov, predvsem pa iz kmetijskega ministrstva ni nikogar."
21,"Torej, če želite besedo, lahko na lastno odgovornost, ampak kaže, da niste tukaj uradni predstavnik Vlade, ker je dopis Vlade drugačen."
2,Vaša odločitev!
16,"To se kar naprej ponavlja in mislim, da je Vlada skrajno neresna in žaljiva do nas."
5,"Spoštovani gospod predsednik, spoštovani poslanci!"
6,Rada bi povedala samo nekaj stavkov.
44,"Tako kot je rekel gospod Metelko, je zelo točno: Vlada Republike Slovenije predlaga Skupščini Republike Slovenije, da sprejme zakon o uporabi sredstev solidarnosti za odpravo posledic suše v letu 1992 po skrajšanem postopku predvsem z namenom, da se suša uvrsti med ostale naravne nesreče."
5,To je predmet tega zakona.
15,"V obrazložitvi ste opazili, da bi s tem število upravičencev do uporabe sredstev solidarnosti povečali."
32,"Tukaj je bil dan predloga, da bi po tem zakonu lahko uporabljali sredstva solidarnosti brez kriterijev, tako je rekel eden od gospodov, ko je predlagal, da bi vsi oškodovanci prejeli sredstva solidarnosti."
38,"Ponovno moram povedati, kot sem za tem odrom že govorila, da je osnovni namen uporabe sredstev solidarnosti zagotovitev pogojev za življenje in delo, in ne kar vsa odprava posledic, ki so jih naravne nesreče prizadele v Republiki Sloveniji."
24,"Res je, tako kot je bilo v razpravah poudarjeno, da je sedanji sistem zastarel in Vlada je dolžna pripraviti nov sistemski zakon o solidarnosti."
18,"Tukaj je bilo danih nekaj pripomb, predvsem na sanacijo ob suši, nekaj pa na izvajanje politike v kmetijstvu."
22,"Kolikor nas je bilo sedaj tu predstavnikov, obljubljamo, da bodo vse te pripombe prenešene Ministrstvu za kmetijstvo, ki je odgovorno za sanacijo."
33,"Predvsem pa bi rada povedala, da je Vlada že sprejela sklepe in zadolžila Ministrstvo za kmetijstvo, da se tako sredstva solidarnosti kot sredstva republiškega proračuna in ovrednotenje drugih pomoči enakomerno porazdeli vsem oškodovancem."
3,"Toliko, hvala lepa."
2,Hvala lepa.
3,Razprava je zaključena.
3,Prehajamo na odločanje.
7,"Najprej imamo amandma gospoda Žampe, in sicer ..."
0,...
5,"Torej umikate amandma, hvala lepa."
9,Potem nimamo amandmajev in bom glasovali o predlogu zakona.
6,Gospod Črnej želi obrazložiti svoj glas.
21,"Menim, da je suša resnično elementarna nesreča in mislim, da ni nobene druge možne obrazložitve, zato bom glasoval ""za"" ta zakon."
2,Hvala lepa.
2,Hvala lepa.
2,Poglejmo prisotnost!
6,"Prosim, da še enkrat ugotovimo prisotnost!"
2,Ni dovolj!
5,Prosim za mir v dvorani!
5,"Ponovno prosim, da ugotovimo prisotnost!"
20,"Glasujemo o predlogu za izdajo zakona o uporabi sredstev solidarnosti za odpravo posledic suše v letu 1992, s predlogom zakona."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov predlog zakona sprejet."
3,Prehajamo na 16.
19,TOČKO DNEVNEGA REDA - OBRAVNAVO PREDLOGA ZA IZDAJO ZAKONA O SPREMEMBAH IN DOPOLNITVAH ZAKONA O DAVKIH OBČANOV S PREDLOGOM ZAKONA.
22,"Zbor je včeraj sklenil, da bo ta zakon obravnaval po skrajšanem postopku, to je kot predlog za izdajo zakona, s predlogom zakona."
6,Predlagatelj akta je Vlada Republike Slovenije.
5,Ali želi njen predstavnik besedo?
22,"Predlog za izdajo zakona, z osnutkom zakona, ste prejeli s pošiljko z dne 20.10., objavljen pa je tudi v Poročevalcu št. 23."
35,"Predlog za izdajo zakona, z osnutkom zakona, je obravnaval Odbor za proračun in javne finance, ki je zboru pisno poročal in tudi predlagal, da se ga obravnava kot predlog zakona, to je po skrajšanem postopku."
8,Ali želi besedo kdo od poročevalcev delovnih teles?
2,Pričenjam razpravo.
3,Kdo želi besedo?
3,Razprava je zaključena.
3,Prehajamo na odločanje.
15,"Imamo nekaj amandmajev Odbora za proračun in javne finance k 7., 19. in 37. členu."
6,Imate jih navedene v poročilu Odbora.
7,"Najprej amandma k 7. členu, drugi odstavek."
13,"Na koncu drugega dstavka 7. člena se beseda ""100%"" nadomesti z besedo ""50%""."
4,Vlada ta amandma podpira.
2,Ugotovimo prisotnost!
9,Kdo je za ta amandma odbora k 7. členu?
3,Je kdo proti?
4,Se je kdo vzdržal?
8,"Ugotavljam, da je z večino glasov amandma sprejet."
6,K 19. členu imamo redakcijski amandma.
16,"V prvi vrsti tega člena se številka ""150"" nadomesti s številko ""159"". za ta redakcijski amandma?"
7,Izgleda da je bilo nekaj narobe napisano.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je z večino glasov amandma sprejet."
74,"K 37. členu imamo amandma, da se za njim doda nov 37a) člen, ki se glasi: ""Zneski 194., 211. in 256. člena tega zakona se valorizirajo s koeficientom rasti cen na drobno, ki jih ugotovi Zavod Republike Slovenije za statistiko za obdobje prvih devetih mesecev leta, pred letom, v katerem se davek odmerja in v katerem so nastali stroški prisilne izterjave, v primerjavi z enakim obdobjem prejšnjega leta."" Kaj pravi Vlada na to?"
4,Podpira. za ta amandma?
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov ta amandma sprejet."
15,"Glasovati moramo še o predlogu zakona v celoti, skupaj s sprejetimi amandmaji. za predlog zakona?"
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov ta predlog zakona sprejet."
16,"Po dnevnem redu imamo sedaj dve točki, ki smo ju včeraj naknadno uvrstili na dnevni red."
11,To je zakon o varstvu okolja in o gospodarskih javnih službah.
33,"Mislim, da je prav, da počakamo na mnenje delovnih teles in da ti dve zadevi obravnavamo na nadaljevanju seje tudi zato, ker morda kdo od vas tudi nima s seboj vseh teh papirjev."
4,Prehajamo torej na 19.
14,TOČKO DNEVNEGA REDA - PREDLOG AKTA O NOTIFIKACIJI NASLEDSTVA SPORAZUMOV NEKDANJE JUGOSLAVIJE S KRALJEVINO TAJSKO.
6,Predlagatelj akta je Vlada Republike Slovenije.
5,Ali želi predstavnik Vlade besedo?
9,Predlog akta ste prejeli s pošiljko z dne 9.10.
22,"Obravnavali sta ga Komisija za mednarodne odnose in Zakonodajno-pravna komisija, ki k predloženemu aktu nimata pripomb in predlagata zboru, da ga sprejme."
5,Ali želita besedo poročevalca komisij?
2,Začenjam razpravo.
4,Ali želi kdo razpravljati?
18,Razprava je zaključena in prehajamo na glasovanje o aktu o notifikaciji nasledstva sporazumov nekdanje Jugoslavije s Kraljevino Tajsko.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov ta akt sprejet."
3,Prehajamo na 20.
8,TOČKO DNEVNEGA REDA - OBRAVNAVO PREDLOGA RESOLUCIJE O ŠPORTU.
18,Predlog resolucije o športu je predložil Odbor za vzgojo in izobraževanje ter telesno kulturo in ste ga prejeli.
9,Prejeli ste tudi prilogo s kazalci in konkretnimi zadolžitvami.
7,Ali želi predstavnik Odbora podati uvodno obrazložitev?
31,"Prejeli ste pisno mnenje Vlade Republike Slovenije, ki predlog resolucije podpira; hkrati Vlada predlaga, da se črta drugi odstavek 9. točke predloga resolucije, in točka B. konkretnih zadolžitev Ministrstva za obrambo."
5,Ali želi besedo predstavnik Vlade?
11,"Predlog resolucije je obravnavala Zakonodajno-pravna komisija, ki je predlagala več amandmajev."
5,Ali želi besedo predstavnik komisije?
2,Pričenjam razpravo.
3,Kdo želi besedo?
3,"Prosim, gospod Feltrin."
1,Spoštovani!
10,"Prosim, da bi vsaj vladni predstavniki v kratkem obrazložili akt."
25,"Veste, da je bilo to dano ad-hoc na mizo in me zelo moti, da vladni predstavniki nimajo nobenih pripomb in nobenih obrazložitev za nas, poslance."
9,Včeraj smo dobili na klop in danes kar mimogrede.
15,"Vsaj obvestite nas, da bomo malo vedeli, da ne bomo kar slepo pritiskali na gumbe."
1,Prosim.
2,Hvala lepa.
5,Ali želi še kdo besedo?
14,"Potem bi prosil predstavnika Vlade, da nam kaj pove v zvezi s to zadevo."
7,"Mislim, da je to gospod Vlado Bobovnik."
4,Ali ga ni tukaj?
5,Spet gre za totalno ignoranco.
5,"Prosim, gospod Feltrin ima besedo."
16,"Zato predlagam, da se to odloži; če se njim ne mudi, se tudi nam ne mudi."
1,Hvala.
1,Hvala.
12,"Naj ponovim, da je predlagatelj Zupančičev odbor te resolucije (da se razumemo)."
15,"Jaz sem pač želel, da na vašo intervencijo pojasnijo svoje stališče, svoje videnje te resolucije."
2,Hvala lepa.
11,Ali vi umikate svoj predlog o preložitvi ali kljub temu vztrajate?
2,Ne umikate!
7,"Dobro, potem moramo glasovati o tem predlogu."
10,"Kdo je mnenja, da je potrebno preložiti obravnavo te resolucije?"
6,"Kdo je mnenja, da lahko obravnavamo?"
4,Se je kdo vzdržal?
21,"Oddanih glasov je nekam malo, zato prosim, da ugotovimo prisotnost, ker gre le za proceduralno odločitev in da ne bo sporno."
3,"Prosim, ugotavljamo prisotnost!"
9,"Ker je precej razlike, bi še enkrat ugotovili glasovanje."
4,Kdo je za odložitev?
2,nasprotnega mnenja?
4,Se je kdo vzdržal?
10,"Ugotavljam, da točko prekinjamo in jo odlagamo na nadaljevanje seje."
9,"Upajmo, da takrat tudi kdo pride s tega konca."
3,Prehajamo na 21.
9,TOČKO prečiščenega besedila DNEVNEGA REDA - OBRAVNAVA AKTOV BANKE SLOVENIJE.
50,"Banka Slovenije je predložila v obravnavo in sprejem naslednja gradiva: letno poročilo Banke Slovenije za leto 1991, letni obračun Banke Slovenije za leto 1991, osnutek odloka o potrditvi letnega obračuna Banke Slovenije za leto 1991 in o razporeditvi presežka prihodkov nad odhodki ter finančni načrt Banke Slovenije za leto 1992."
14,Naknadno pa ste prejeli tudi mnenje Vlade Republike Slovenije k predloženim aktom Banke Slovenije.
16,Na podlagi tega mnenja Vlade je Odbor za kreditno-monetarni sistem in politiko ponovno obravnaval te akte.
9,Njegovo dodatno poročilo ste prejeli z zadnjo poštno pošiljko.
53,"Skupaj z dodatnim poročilom Odbora za kreditno-monetarni sistem in politiko ste prejeli tudi dva predloga odlokov: o potrditvi letnega obračuna Banke Slovenije za leto 1991 in o razporeditvi presežkov prihodkov nad odhodki in o potrditvi finančnega načrta prihodkov in odhodkov Banke Slovenije za leto 1992, ki naj bi ju zbor po razpravi sprejel."
6,Ali želi besedo predstavnik Banke Slovenije?
7,Ali želi besedo predstavnik Vlade Republike Slovenije?
10,Ali želi besedo poročevalec Odbora za kreditno-monetarni sistem in politiko?
2,Pričenjam razpravo.
3,Kdo želi besedo?
3,"Prosim, dr.Glavič."
2,Hvala lepa.
4,Spoštovane kolegice in kolegi!
13,"Mi smo se med letom večkrat dotikali problematike, ki jo Banka Slovenije pokriva."
30,"Gre za tečajno politiko, gre za emisijsko politiko in za druge pomembne elemente, ki močno vplivajo na gospodarstvo, in smo vedno ugotavljali, da je ta politika dobra, vendar preveč izolirana."
32,"In smo tudi zahtevali, da Banka Slovenije pride pred parlament in obrazloži to politiko oziroma nam pove, kje vidi težave oziroma kje vidi metode ali načine, kako bi se tem težavam izognili."
16,"Vidimo, kaj se dogaja v tem trenutku: plače še vedno stagnirajo pri 600 markah na zaposlenega."
22,"Torej se devalvacija, ki jo sedaj izvaja v zadnjih mesecih Banka Slovenije, preliva še naprej v plače in ne služi pokrivanju izgub."
105,"Brez sanacije gospodarstva ni mogoče, da bi rešili težki položaj in zato prosim predstavnika Banke, da obrazloži temu zboru svoje poglede na to; da predlaga, kaj naj zbor ukrepa oziroma, kaj naj zahteva - bodisi od Vlade bodisi od katerega drugega telesa - za to, da bi ta stvar zapustila te vode, ki so identične (bi skoraj rekel), čeprav mogoče ne tako hude, kot so bile za časa Markovi}a, če upoštevamo pač poslabšanje stanja z razpadom tržišča - in da bi Skupščina imela zelo jasne cilje in metode pred sabo, ko bo v zelo kratkem času razpravljala o prvih osnutkih proračuna, pa seveda o celi vrsti ukrepov."
28,"Tu so ukrepi, ki prihajajo skozi zakone o sanaciji bank, o sanaciji gospodarstva, o deviznih vlogah občanov in še cela vrsta drugih zakonov, ki jih imamo pred sabo."
28,"Mislim, da zbor ne bi smel iti mimo vsebinske obravnave teh problemov, še posebej, ker se bojim, da Banke Slovenije naslednjih 365 dni v tej Skupščini ne bo."
1,Hvala.
2,Hvala lepa.
5,Ali želi še kdo razpravljati?
7,Potem zaključujem razpravo in prehajamo na glasovanje.
0,...
0,...
9,"Prosim, če da predstavnik Banke Slovenije odgovor gospodu Glaviču."
4,Gospod Feltrin ima besedo.
15,"Ponovno predlagam, da se tudi to preloži na 4. novembra in naj vsaj takrat pridejo."
6,Kajti to je pa že višek!
6,"Gospod Glavič, ali ste želeli besedo?"
12,"Predlagam, da prekinemo obravnavo te točke, dokler ne pride predstavnik Banke Slovenije."
6,"Upam, da bo prišel kar guverner."
1,Hvala.
2,Hvala lepa.
20,"Se zbor strinja s tako odločitvijo, da prekinemo in ko bo prišel guverner Banke Slovenije oziroma njegov predstavnik, bomo nadaljevali."
3,Kdo je za?
3,Je kdo proti?
4,Se je kdo vzdržal?
12,"Ugotavljam, da se je zbor večinsko odločil, da se ta točka prekine."
4,Potem je samo obvestilo.
46,"Ker delovna telesa še niso razpravljala in poročala zboru, bi 4. in 5. razpravljali o predlogu zakona o gozdovih, predlogu zakona o družinskih prejemkih, potem o nacionalnem programu cestnega gospodarstva, o problematiki izvrševanja zakonov o funkcionarjih in delavcih v državnih organih ter delavcih v javnih službah."
1,Prosim.
2,Gospod Starman.
4,Spoštovani kolegi in kolegice!
10,Danes zjutraj smo imeli usklajevalno komisijo glede ZAKONA O IRAKU.
4,Se spominjate te problematike?
15,Mi smo tudi Kubo sprejeli in z zelo malo glasovi nismo sprejeli amandmaja o Angoli.
10,"Jaz bi lepo prosil danes, če bi tudi to obravnavali."
29,"Tako je bilo stališče usklajevalne komisije, da bi ta zakon čimprej začel veljati. če bomo tako hitro končali kot sedaj kaže s prelaganjem, morda bi to uspeli, gospod predsednik."
6,Ali so poslanci prejeli to poročilo?
1,Niso.
29,"Zboru občin se predlaga k naslovu zakona, ki se glasi, da bi sprejel amandmaje, in sicer prvič, k naslovu zakona, za besedo ""Irak"" se doda beseda ""Ljudska Republika Angola""."
28,"K 1. členu se doda drugi odstavek, ki glasi: ""S tem zakonom se ureja tudi odkup neplačanih terjatev do Ljudske Republike Angole."" Potem je, ali preberem tudi obrazložitev?"
2,Gospod Feltrin?
19,"Dobro, lahko glasujemo o tem predlogu kot celoti ali k posameznim, ker imamo v naslovu pa k 1. členu."
6,V obeh gre za isto vsebino.
9,Enkrat v naslovu in potem vsebinsko v 1. členu.
3,"Prosim, ugotovimo prisotnost."
2,Prisotnost ugotavljamo.
6,"Prosim, v zvezi s to točko."
3,Sedaj prihajajo notri.
5,"Izgleda, da bomo vsak čas."
3,Smo pred glasovanjem.
4,Ugotovimo še enkrat prisotnost.
5,Smo vsi pritisnili na tipko?
1,Krasno.
3,Odločamo torej o
26,PREDLOGU DELOVNE SKUPINE ZA PRIPRAVO PREDLOGA ZA PONOVNO OBRAVNAVO GLEDE ZAKONA O ODKUPU TERJATEV DO IRAKA IN ZVEZNE DIREKCIJE ZA PROMET IN REZERVE IZDELKOV POSEBNEGA NAMENA.
8,"Videli ste, in slišali kaj predlaga ta skupina."
6,Glasujemo o celotnem predlogu te skupine.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov ta predlog sprejet."
11,Glasujemo še o predlogu zakona v celoti skupaj s temi spremembami.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov tudi predlog zakona sprejet."
13,"Če bosta tudi ostala dva zbora sprejela predloge, potem bomo pri tem usklajeni."
6,Glede nadaljnjega dela bi takole rekel.
8,"Sedaj bi opravili točko pobude, predlogi in vprašanja."
9,Potem bi šli na preostale zadeve iz prejšnjih sej.
7,"Lepo prosim zato, da se ne razhajamo."
19,"Predlagam pa, da bi delali kar zdržno in naprej, ker smo na meji sklepčnosti, kolikor časa bo pač potrebno."
32,"Zadnjič smo delali manj kot do 14.00 ure, pa smo marsikaj naredili, ker tisto čakanje po kosilu je malce duhamorno in nič kaj prijetno za tiste, ki pridejo pravočasno nazaj v dvorano."
8,"Če se strinjate, bi delali na ta način."
4,"Gospod Šonc, imate vprašanje?"
1,Dobro.
4,Torej prehajamo na 31.
8,"TOČKO DNEVNEGA REDA - POBUDE, PREDLOGE IN VPRAŠANJA POSLANCEV."
9,Gospod Šonc prvi želi postaviti vprašanje ali dati pobudo.
4,Gospod Metelko je naslednji.
1,Hvala.
3,Imam delegatsko vprašanje.
28,"Namreč dal sem nekaj pobud pismeno, dal sem nekaj vprašanj pismeno, vendar nekaj mi je bilo odgovorjeno osebno meni, nekaj mi sploh ni bilo odgovorjeno in nikjer objavljeno."
36,"Sedaj jaz ne vem, kakšen je kriterij, da nekatere pobude in predlogi so v Poročevalcu, drugi ne in ali je to treba sploh kaj posebej navesti, ali mi kaj ne vemo ali kaj je tukaj zadaj?"
10,"Namreč, videti je tako, kot da poslanec sprašuje za sebe."
18,"Jaz pa ne sprašujem za sebe niti pobude ne dajem za sebe, ampak dajem pač za določeno okolje."
14,"Potem pa mislijo, ta saj nič ni dal, saj nič ne piše za tebe."
16,"To hočem, da se mi odgovori, da vem, kakšni so kriteriji in kdo o tem odloča?"
1,Hvala.
2,Hvala lepa.
56,"No, vse kar pride odgovorov, jih predamo uredništvu Poročevalca, s tem, da zadnje čase glede na to, da nas Vlada tako rekoč iz dneva v dan zasipa z akti, Poročevalci izhajajo zelo na hitro in tudi obseg je potem dimenzioniran glede na zadeve, tako da so pač verjetno kdaj izpadle te pobude oziroma odgovori na to."
9,"Drugo pa je, kolikor tisti odgovori pač ne pridejo."
17,"Bomo mi to vprašanje naslovili na Vlado, dali pa tudi pojasnilo v zvezi z objavo v Poročevalcu."
10,"Jaz se, predsednik, strinjam, če bi upoštevali samo zadnji čas."
8,"Jaz to opažam že, lahko rečem eno leto."
3,To ni tako.
1,Dobro.
11,"Bomo naslovili to vprašanje na tiste, ki so odgovorni za to."
4,"Kar dobimo, damo naprej."
4,Gospod Metelko ima besedo.
10,"Enako ugotavljam, da tudi jaz osebno ne dobivam nobenih odgovorov."
11,Predvsem gre tukaj za Ministrstvo za zdravstvo in Ministrstvo za delo.
14,Na ti ministrstvi sem že dal dve do tri pobude in danes je četrta.
16,"Pobuda se pa nanaša na znižanje prispevne stopnje iz katastrskega dohodka, iz kmetijstva, za zdravstveno zavarovanje."
9,Ta prispevna stopnja znaša trenutno 22% od katastrskega dohodka.
28,"Problem je v tem, da ta prispevek iz katastra za zdravstveno zavarovanje kmetov plačujejo samo kmetje, ki jim je kmetijstvo edini vir dohodka in nimajo druge oblike zavarovanja."
21,"Vemo pa, da je te populacije cca 30% še ne, ostali pa so že upokojenci ali zavarovani iz druge oblike zavarovanja."
19,"Oni pravijo, to je sedaj interesna skupnost, nabere se malo denarja in zaradi tega je tako visoka prispevna stopnja."
39,"V Avstriji imajo tako, in tako je bilo tudi včasih, da vsi lastniki zemljišč prispevajo določen del od KD za zdravstveno zavarovanje in potem pride na tako imenovane kmete, ki jim je kmetijstvo edini vir dohodka, manjša prispevna stopnja."
6,Tukaj se še ena stvar pojavlja.
18,"Primer neoddajanja kmetij, starejši lastnik zemljišč se upokoji, obveznosti mu več ne sledijo in ne da nasledniku kmetije."
18,"Ker če bi naslednik prevzel kmetijo in da mu je kmetijstvo edini vir poklica, bi morali pa plačevati."
10,"Zaradi tega je prav, da se to poskuša drugače rešiti."
8,V tem smislu dajem pobudo Ministrstvu za zdravstvo.
9,"Upam, da bom v letu 1993 dobil kakšen odgovor."
2,Hvala lepa.
4,Gospod Feltrin je naslednji.
25,"Sprašujem Vlado, zakaj ima Republiška agencija za preoblikovanje gospodarstva svoj žiro račun v tujini, kjer se obračajo velika sredstva in kdo razpolaga s temi sredstvi?"
8,To me zanima in zakaj so v tujini.
22,"Moram pa še to dodati, da me je zelo sram, da je tako vprašanje zahteval od mene človek, ki je z Dunaja."
5,"Mislim, da je to žalostno."
4,Potem imam drugo vprašanje.
29,"Čigavo je podjetje, je od nekega Slovenca, jaz vem, čigavo, pa naj se javno pove, na Cipru, preko katerega izvažajo mnoga podjetja, ampak ne na Ciper, ampak v Nemčijo?"
5,Tam se nabira ogromen kapital.
8,"Naj se javno pove, katera Slovenka stoji zadaj."
2,Hvala lepa.
3,"Gospod Dvornik, prosim."
16,V zadnjem času prihaja do cele vrste pobud za spremembo davčne zakonodaje v zvezi z dohodnino.
6,"Predlagam Vladi, da razmisli o naslednjem."
12,V krajevnih skupnostih se večina infrastrukture gradi vsaj z delnim sofinanciranjem krajanov.
17,"V letošnjem obrazcu za obračun dohodnine tako imenovane javne finance niso bile zajete, razen v sklopu samoprispevka."
22,"Vendar je večina gradenj, tako vodovoda, cest, telefonije zunaj samoprispevkov in ljudje, ki dajejo ta denar, nimajo nobene ""satisfakcije"" v tej zvezi."
25,"Zato predlagam, da se vse verificirane investicije v infrastrukturo na lokalnem nivoju obravnavajo kot odbitna postavka zunaj 10%, ki so že vgrajene v ta sistem."
27,"Prednost takšnega načina bo predvsem v tem, da bodo ljudje vedeli, da imajo podporo države in da se bodo v posameznih krajih pogoji za razvoj hitreje omogočali."
14,"Druga pobuda je tudi v sklopu, gre za financiranje dejavnosti društev, predvsem gasilskih društev."
25,"Tako kot izgradnja infrastrukture je predvsem gasilska dejavnost tista, ki velikokrat angažira sredstva občanov predvsem za nakup razne opreme, gradnje gasilskih domov in tako dalje."
50,"In tudi tukaj predlagam, da se ti programi oziroma ta vrsta financiranja vgradi kot odbitna postavka, tako da bi imeli možnost, da skozi javno financiranje ljudje svoje dajatve opredelijo po enakih kriterijih kot so opredeljene s samoprispevkom, ki je v glavnem povsod že potekel in ga ja pravzaprav nemogoče vpeljevati."
1,Toliko.
2,Hvala lepa.
6,Želi še kdo postaviti kakšno vprašanje?
3,"Prosim, gospod Stadler."
28,"Jaz sem poslanec šmarske občine, naš najjužnejši del pa spada pod spominski park Trebče, ki je bil - veste iz kakšnih razlogov - ustanovljen, če se ne motim, leta 1980."
22,"Prebivalci teh južnih krajev naše občine smo zaradi raznih predpisov, ki jih ta zakon o spominskem parku Trebče vsebuje, marsikje praktično hendikepirani."
31,"Zaradi strogih predpisov, ki se nanašajo na gradnje, adaptacije in podobnega, se lahko zgodi, da je novogradnja gospodarskega objekta tudi za 30 do 40% dražja samo zaradi teh zahtev spominskega parka."
13,"Zato mene zanima, ali Vlada oziroma kdo razmišlja, da bi to razliko pokril?"
15,"Če ne, dajem pobudo, da se zakon o spominskem parku razveljavi oziroma postavi nov zakon."
1,Hvala.
4,Želi še kdo kaj?
3,"Prosim, gospod Deželak."
5,"Spoštovano predsedstvo, spoštovane kolegice, kolegi!"
16,"Ne glede na to, da smo že v kar precej komorni zasedbi, bi vseeno dal pobudo."
24,"Namreč, po naših podatkih je v tem trenutku v tej državi dokaj intenzivno prisotna dejavnost, ki se ji reče izvoz hlodovine v tuje države."
72,"Po podatkih naše stranke za koroško regijo so ti podatki skrajno zaskrbljujoči, zato predlagam, da poda ustrezno resorno ministrstvo te Vlade poročilo o izvozu hlodovine v letu 1992 za obdobje I. do X. vis-a-vis podobnega podatka za leto 1991 in 1990, torej za obdobje treh desetmesečij, s podatki tudi za celoletno količino izvožene hlodovine, ker smatramo izvoz hlodovine ne za izhod v skrajni sili, ampak z narodno gospodarskega vidika za škodljivo dejanje."
33,"Ko to predlagam, predlagam hkrati tudi, že kar anticipiram to stvar kot ugotovitev, da se izvozna taksa za izvoz hlodovine poveča od dosedanjih 10% na osnovo, ki jo predstavlja izvozna cena, na 30%."
2,Hvala lepa.
2,Hvala lepa.
3,"Gospod Črnej, prosim."
60,"Tudi jaz bi prosil Vlado, ker ne dobim popolnoma nobenega odgovora že več kot pol leta, zakaj nočejo odgovoriti, pravzaprav popolna tišina je na mojo pobudo in vprašanja in se pridružujem tem mojim kolegom, predhodnikom, da Vlada naj pove, ali ne bo več odgovarjala ali sploh nima namena več reagirati na poslanske pobude in vprašanja, da vemo, pri čem smo."
19,"Tudi na vprašanja, kadar sem prosil za odgovor isti dan, torej med sejo, tudi na to ni bilo ničesar."
6,Zato je treba resnično to razčistiti.
2,Hvala lepa.
3,"Prosim, gospod Razdevšek."
1,Hvala.
5,"Spoštovano predsedstvo, gospe in gospodje!"
32,"Imam pobudo v smislu tega, da se prouči nadaljnji razvoj obveznega zdravstvenega zavarovanja v Sloveniji, kar pomeni po mojem mišljenju, da se bo to dodatno zdravstveno zavarovanje iz leta v leto dražilo."
47,"Osnovni prispevek zdravstvenega zavarovanja je ostal isti, se pravi prispevek od mesečnega osebnega dohodka je enak, to pomeni, da v prihodnje lahko pričakujemo, da se bo dodatno zdravstveno zavarovanje povečalo, nobene racionalizacije ni v zdravstvu, ker to je najbolj ustrezna situacija trenutno za ponovni razbohot zdravstvenega varstva."
43,"Zanima me, ali Vlada ukrepa kaj v tem smislu, da bomo znižali prispevek obveznega zdravstvenega zavarovanja v bodoče in kdo je za to pristojen, ali je to tudi SPIZ in me zanima, če Vlada razmišlja o kakšnem novem modelu zdravstvenega zavarovanja v bodoče?"
1,Hvala.
1,Hvala.
4,"Gospa Isabella Flego, prosim."
6,"Spoštovani predsednik, spoštovane kolegice in kolegi!"
24,"Ministrstvo za šolstvo in šport je s posebnim sklepom obvestilo javnost za šolske potrebščine, knjige so izvzete iz zakona o dohodnini za leto 1991."
19,"Ker mnogi od staršev računov o teh stroških niso shranjevali, predlagam, da se to upošteva ne glede na dokazilo."
12,"Ministrstvo lahko oceni, koliko stanejo knjige za posamezni razred oziroma študijski letnik."
1,Hvala.
1,Hvala.
4,"Gospa Vojka Štular, prosim."
1,Hvala.
4,Tudi vsem lep pozdrav!
21,"Jaz sem včeraj za kolegice in kolege poslance pripravila pisno poslansko vprašanje, ki se je nanašalo na ogroženo testiranje motenj presnove."
33,"Ker pa med množico papirjev, ki smo jih prejeli, se bojim, da bo to mogoče ostalo prezrto, mi dovolite, da ta vmesni čas izkoristim in nekaj povem o tej bojazni, ki realno obstaja."
42,"V Delu, 19. oktobra 1992, sem v članku ""Ogroženo testiranje motenj presnove"" zasledila, da je zaradi pomanjkanja sredstev možno, da bodo prenehali s testiranjem krvi novorojenčkom, kar pomeni, da bodo zaradi nekontroliranega prehranjevanja lahko nekateri ostali zelo težki duševni in fizični invalidi."
17,"Predvsem imam v mislih eno najtežjih bolezni, to je fenilketonorijo, ki ima izredno daljnosežne in težke posledice."
19,"Res je, da je teh otrok malo, vendar, če ni pravočasne prehrane in ustreznih zdravil, so posledice izredno hude."
28,"V svoji poklicni poti sem zasledila številne, ne bom rekla ravno številne, ampak precej družin s tem problemom in zato res sprašujem Vlado, če obstaja bojazen za to?"
32,"V kolikor resnično obstaja, kaj namerava storiti, kajti zdi se mi, da smo se do sedaj tudi v našem zboru zavzemali, da bi bilo zdravljenje oziroma zdravstveno varstvo otrok splošno in brezplačno."
15,"Zato pozivam Vlado, da stori vse, in ustrezno ministrstvo, da se to ne bi zgodilo."
2,Hvala lepa.
2,Hvala lepa.
3,"Prosim, gospod Jakelj."
31,"Spoštovani, samo kratka pobuda in sicer: trgovsko-izvozna podjetja lahko v bodoče v tujini kupujejo predmete splošne rabe le v recipročni vrednosti, in to za toliko, za kolikor so izvozila slovenskih izdelkov."
36,"Obrazložitev te pobude: V poplavi ustanavljanja uvozno - izvoznih podjetij in trgovin se dogaja, da ta podjetja kupujejo prepoceni devize in z njimi v tujini kupujejo predmete splošne rabe, ki jih potem doma z velikimi dobički preprodajo."
19,Večina teh trgovin pa ni izvozila niti za tolar domačih izdelkov in ni prispevala niti malo k povečanemu izvozu.
28,"Velika nevarnost je, da Vlada v posnemanju Markovi}evih ukrepov, to se pravi stabilni tolar, stihijski in nekontroliran uvoz, pripelje na tak način naše gospodarstvo v nezavidljiv položaj."
2,Hvala lepa.
2,Hvala lepa.
3,"Gospod Božič, prosim."
1,Hvala.
10,Nekoliko neobičajno pobudo bom dal vodstvu Skupščine in predsedniku Skupščine.
117,"Namreč, dajem pobudo, da nemudoma predloži vodstvo Skupščine predlog zakona za izdajo o ustanovitvi Višje šole za hotelirstvo in turizem v Izoli z osnutkom zakona - ESA 700 - takoj na dnevni red, in to iz naslednjih razlogov: ker je bila dana neposredna podpora na Odboru za visoko šolstvo, ki je matično telo, da gre osnutek v proceduro; drugič, ker je podprla to Komisija za pomorstvo kot zainteresirana; tretjič, ker so bila opravljena usklajevanja z Radovljico oziroma z gorenjskim koncem; četrtič, ker je Ministrstvo za turizem 26.10. vložilo programske zasnove, kar je eden pogojev za sprejetje predloga zakona, ne pa samo osnutka, in petič, ker se naslednji teden sestane pedagoško-znanstveni svet, ki bo pripravil program do pričetka prihodnega leta."
38,"Zato dajem pobudo glede na to, da so presežene osnovne ovire, da gre osnutek v razpravo in da se ga sprejme in ko bo sprejet na univerzah in v ministrstvu tudi program, da predloži v proceduro še predlog."
2,Hvala lepa.
2,Hvala lepa.
7,"Še kakšna pobuda, vprašanje ali kaj podobnega."
2,Nič takega.
5,Ta točka je potem zaključena.
8,Je tu sedaj že mogoče predstavnik Banke Slovenije?
1,Je.
6,Potem se lahko vrnemo na 21.
22,"TOČKO - DOKUMENTI BANKE SLOVENIJE, ki je bila prekinjena, ker ni bilo mogoče odgovoriti na nekatera vprašanja, ki jih je postavil dr. Glavič."
9,"Ali ste že seznanjeni s tem, za kaj gre."
1,Dobro.
12,"Prosim potem, če lahko pač daste še kakšne informacije z vaše strani."
7,Jaz bi najprej povedal teh naših dokumentih.
29,"Vi ste vse dobili v pismeni obliki, tako da mislim, da glede na obsežnost materiala verjetno ni smiselno, da ponavljam posamezne številke, ker ste si jih pač lahko ogledali."
26,"Mogoče bi bilo dejansko bolj smiselno, da nekatera mogoča odprta vprašanja oziroma poglede soočimo s tistim, kar mi mislimo in kako mi gledamo na določene stvari."
48,"Če sem prav razumel, je bilo osnovno vprašanje eno izmed vprašanj, vprašanje tečaja, naše tečajne politike in v primerjavi z inflacijo in pa mislim, da je bilo vprašanje osebnih dohodkov in teh diskusij, ki se sedaj pojavljajo okoli previsokih osebnih dohodkov oziroma povprečnega osebnega dohodka v našem gospodarstvu."
14,"Gre za vprašanje sočasnosti drsenja tečaja in pa inflacije, je pa treba ugotoviti to."
7,Ni avtomatične indeksacije tečaja glede na inflacijo.
15,"Če bi Centralna banka avtomatično temu sledila, bi to pomenilo avtomatično indeksacijo na celotnem gospodarstvu."
48,"Vi veste, da smo 8. oktobra devalvirali na tisto mero svojo nacionalno valuto, ki je bila v zadnjih petih letih najugodnejša oziroma najvišja, s tem da smo ob tem v bistvu računali tudi s tem, da je slovensko gospodarstvo bistveno bolj produktivno kot ostalo gospodarstvo v bivši Jugoslaviji."
10,"To je v bistvu izhodišče, kar se tiče tečajne politike."
25,"Drugo, centralna banka, kot institucija, je zadolžena za stabilnost nacionalne valute, kar pomeni, da že v sami zakonski dikciji ni avtomatične indeksacije inflacije s tečajem."
43,"Drugo kar je, treba je ugotoviti, da ravnotežni tečaj danes, če bi ga vzeli glede na ponudbo in povpraševanje, v kolikor ne bi bilo intervencije centralne banke, bi bil danes dejansko še nižji, kot ga danes vidite, kot se pojavlja na deviznem trgu."
17,"Treba je namreč vedeti, da se soočamo s permanentnim visokim suficitom v tekočih transakcijah oziroma s tujino."
11,In sicer ta suficit znaša med 8 do 10% na DBP.
19,"Malo je ekonomij, ki se soočajo v bistvu s takim visokim procentom suficita glede na obseg bruto družbenega proizvoda."
48,"Na drugi strani se pa soočamo s tem, da je naše monetarno področje zelo majhno, da je naša denarna masa praktično že večja kot so naše devizne rezerve in da smo mi kot primarni cilj v stabilizaciji nacionalne valute vzeli monetarni okvir in gledamo dejansko ta monetarni okvir."
12,"Mi smo že v januarju prišli v bistvu na Ka-jev C bod""."
31,"Mi smo, vi veste, ukinili reeskontno kvoto in mi denar Centralne banke v bistvu spuščamo v obtok samo preko centralnobančnih kooperacij oziroma ki izvirajo iz naslova poslovanja s tujimi plačilnimi sredstvi."
30,"V kolikor ne bi centralna banka z nekaterimi svojimi predvsem vrednostnimi papirji intervenirala in nevtralizirala preveliko ponudbo deviz na trgu, bi se dejansko soočili z bistveno nižjim tečajem tujih valut."
24,"Centralna banka je v mesecu januarju letošnjega leta uvedla blagajniški zapis v tujem denarju, s katerim je zavestno vlekla ponudbo deviz z deviznega trga."
43,"To je bila ena intervencija, druga intervencija je bila, da smo potem v poletnih mesecih dodatno k temu uvedli neposredno intervencijo preko teh blagajniških zapisov, ki služijo kot zavarovanje za pridobitev novih likvidnostnih kreditov oziroma na tako imenovani reproachless bazi kreditov centralne banke."
42,"S tem smo dodatno v bistvu postavili banke v pozicijo, da, v kolikor hočejo priti do dodatnega centralno-bančnega denarja, moramo bistveno več deviznih sredstev založiti pri centralni banki oziroma jih deponirati pri centralni banki, da bi lahko prišli do novega centralno-bančnega denarja."
7,S tem smo mi dosegli dva cilja.
67,"In sicer, prvi cilj je zmanjšanje deviznih sredstev, ponudbe deviznih sredstev na deviznem trgu v Sloveniji in druga stvar, neposredno emisijo centralnega bančnega denarja, vezano v bistvu na bistveno večje deponiranje deviznih sredstev za centralno banko s tem, da je bil še dodatni pogoj, da v bistvu poslovne banke ob takem kreditu odkupujejo od podjetij devizna sredstva po določenem tečaju, ki ga ""targetira"" v bistvu centralna banka."
26,"V okviru možnosti, ki jih ima danes centralna banka, je naše mnenje, da je bilo narejeno tisto, kar je bilo možno in tisto, kar je potrebno."
31,"Treba je povedati, da v zadnjem času, ko je bil ta finančni pretres na finančnem trgu Evrope, smo mi svoje tagetiranje tega tečaja prilagodili spremembam relativnih tečajev na svetovnem finančnem trgu."
19,"Mi menimo, da je bila politika centralne banke korektna, mislimo pa, da avtomatično indeksiranje inflacije na tečaj ni možno."
4,Toliko bi jaz imel.
2,Hvala lepa.
4,Dr. Glavič se javlja.
3,Potem dr. Vivod.
2,Hvala lepa.
4,Vprašanje sem postavil jaz.
5,Zato dovolite komentar na odgovor.
13,"Stvari, ki ste nam jih povedali, mi seveda vemo, saj spremljamo to zadevo."
10,"Ne gre za to, da bi mi kritizirali Banko Slovenije."
7,"Nasprotno, mi menimo, da zelo učinkovito deluje."
38,"Vendar žal ni usklajena v celoti z ostalimi dejavniki, čeprav je treba reči, da je nova Vlada bolj s posluhom morda prišla k tem problemom, zato ocenjujemo, da je celotno dogajanje, ki se tiče tudi Banke Slovenije, nezadovoljivo."
47,"Tečajna politika je ena teh elementov, ampak gre in osebni dohodki so seveda drugi od elementov, ki očitno kljub tej vsej krizi in veliki izgubi, ki samo v prvem polletju znaša 61 milijard tolarjev, še vedno stagnira na 600 markah na zaposlenega, ne glede na vse dogajanje."
10,"Tu gre za probleme inflacije, ki vidimo, da ponovno narašča."
11,"Ne glede na sezonski vpliv, je prav gotovo tu zaskrbljenost velika."
30,"Gre za to, da proračunska poraba ali pa javna poraba narašča, kljub temu, da za njo ni realne možnosti in gre tudi za to, da so finančni tokovi slabo preštudirani."
37,"To smo videli pri problematiki prodaje stanovanj, ko se je del te porabe prelil v plače, namesto da bi se uporabilo v krogih za sanacijo podjetij in iz tega sanacijo bank in iz tega vračila deviznih vlog."
12,In ta problem je po moji oceni popolnoma odprt tudi pri privatizaciji.
21,"Torej, finančni tokovi, ki bi nastali iz privatizacijske zakonodaje, niso domišljeni in zato sodi vprašanje, ali je ta zakonodaja v redu."
33,"Mi smo v tem zboru zavrnili vrsto zakonov, ali pa je možnost, da jih bomo še zavrnili, tu mislim na probleme zakona o sanaciji bank, zakona o sanaciji gospodarstva, o deviznih depozitih občanov."
25,"Sedaj imamo na dnevnem redu problematiko začasne ureditve zavarovanja plačil, ki najbrž ne rešuje problematike, ker ne zadeva v vrstni red izplačil do dolžniško-upniških razmerij."
17,"Mi imamo še vedno odprto problematiko ekonomske politike Vlade, kjer so bile pripombe tudi v tej smeri."
60,"Skratka, zbor se je soočal v svojem delovanju z vrsto problemov, ki sem jih naštel in nekatere od teh je naslavljal na Banko Slovenije v obliki pobud in vprašanj, med njimi je bila izrečena želja, da bi enkrat banka Slovenije prišla s svojimi analizami in vidiki na to problematiko in nakazala zboru, kaj po mnenju Banke Slovenije je potrebno narediti."
18,"Kje mi morda nimamo prav, kje pa bi mi kot zakonodajni organ, vaše sugestije lahko s pridom izrabili."
5,Banka Slovenije je organ Skupščine.
60,"Mi nismo imeli stika z njo v tem letu in zato izkoriščamo to priložnost, da postavimo ta vprašanja in želimo dobiti odgovor Banke Slovenije, ki bo omogočal tej skupščini v tem mesecu dni, potem pa seveda pri sprejemanju osnutka proračuna in seveda tudi Vladi pomagal, da bi dobili kvalitetnejše dokumente in s tem seveda sanirali stanje, ki je pri nas."
10,"Moram reči, da je s tega vidika vaš odgovor nezadosten."
36,"Mogoče niste bili pripravljeni na to, jaz mislim, da bi Banka Slovenije v poročilu, poleg faktografskih ali pa opisa dogodkov v preteklem letu in podatkov o finančnih zadevah same banke, morala napraviti tudi tak svoj vidik."
17,"Skratka, če je ona odgovorna Skupščini, potem bi morali enkrat na leto ta vidik dela banke obravnavati."
57,"Ker to danes ni tako in ne verjamem, da je seveda to možno improvizirano oddati, predlagam, da mi odložimo to razpravo do naslednje seje, da v smislu teh vprašanj in seveda delegatskih pobud, ki ste jih vi dobivali med letom in vaših analiz, ki jih prav gotovo imate, pripravite kratko informacijo ali kratko stališče do naslednje srede."
50,"Mislim, da bi bilo prav, da pridete pred zbor v najvišji sestavi, z guvernerjem na čelu in da se v tvornem dialogu pogovorimo, kaj bi bilo potrebno napraviti, da se ne bi nadaljevale težave, ki so zelo podobne tistim, ki jih je imela prejšnja Jugoslavija, seveda v boljših ekonomskih pogojih."
31,"To se strinjam, ampak ne glede na to, je seveda situacija skrajno resna in grozi, da lahko pride do kolapsa gospodarstva v prvi fazi, nato v drugi fazi kolapsa javnega sektorja."
2,Hvala lepa.
2,Hvala lepa.
43,"Jaz bi, preden dam naprej besedo, opozoril, da imamo na dnevnem redu natanko določene akte Banke Slovenije pod a, b, c, d. Ne pa neko občo gospodarsko diskusijo in prosim, da se omejimo, sicer bom moral opozoriti razpravljalce, da se držijo dnevnega reda."
18,"Mislim, da smo gospodarsko diskusijo imeli pred kratkim, stališča in sklepe bomo pa še sprejemali na to temo."
6,"Naslednji ima besedo dr. Vivod, prosim."
2,Hvala lepa.
4,"Spoštovani predsednik, spoštovani zbor!"
21,"Jaz se naprej opravičujem, ker mogoče ne bodo vprašanja čisto res spadala v ta okvir, vendar pa gre za finančne zadeve."
12,Prvo vprašanje se glasi: s trgovanjem s Hrvaško imamo zelo občuten suficit.
10,"Gre za nekaj 100 milijonov dolarjev, skoraj neko milijardo dolarjev."
12,"Vprašam samo predstavnika banke, ali lahko tako kreditiranje brez kritja povzroča inflacijo."
17,"Drugo vprašanje se nanaša na to, da je Slovenija odplačevala dolg, ki ga je najela bivša Jugoslavija."
11,"Se pravi, za vse republike smo plačevali obroke pač tega dolga."
9,"Mislim, da je to tudi za nekaj 100 milijonov."
32,"Zanima me samo to, kdo je to zakrivil, da smo mi naprej plačevali to, ker to spada pod sukcesijo in kdo je bil tisti, ki je odkril, da nismo več naprej plačevali."
2,Hvala lepa.
2,Hvala lepa.
6,Naslednja ima besedo gospa Isabella Flego.
3,Hvala za besedo.
9,Tudi jaz bi imela vprašanje za gospoda predstavnika Banke.
22,"Ugotavljamo, da prihaja do drastičnih, neenakomernih sprememb tečaja tolarjev - npr. z italijansko liro, ker nam je italijanska lira najbližja na našem koncu."
24,"Recimo, 17.10. tega leta je bil tečaj takšen: Banka Slovenije - nakupni tečaj 6,57, prodajni 6,61, zvišanja 0,6%, no to je že v merilu Evrope."
28,"Poglejmo še druge: A banka je imela zvišanje 8%, Akonte št. 1 Ljubljana 12%, FIBA Koper 6%, HIDA Ljubljana 4%, Ljubljanska banka Ljubljana 8%, Splošna banka Koper 17%."
6,To se nikjer ne dogaja tako.
19,"Prosim predstavnika Banke Slovenije, da komentira te spremembe, njihove vzroke in morebitne ukrepe Banke Slovenije, ki bi normalizirali gibanje."
1,Hvala.
2,Hvala lepa.
4,Naslednji je gospod Deželak.
6,"Spoštovano predsedstvo, spoštovane kolegice in kolegi!"
31,"Jaz bom moral seveda replicirati z nekaterimi trditvami gospoda dr.Glaviča; pa ne v vlogi advokata te institucije - sploh ne, ampak se nanaša na nekaj zadev, ki so po nekorektno postavljene."
8,"Prvič, mi nismo imeli stika z Banko Slovenije."
8,"Naj gospod Glavič pove, kdo je to ""mi""."
36,"Odbor za kreditno-monetarni sistem in politiko pri Skupščini Republike Slovenije je imel cca 50 uradnih sej in cca 30 neuradnih v tem obdobju, ki so trajale od ene ure pa do osem, devet ali deset ur."
5,Poročila ste dobivali na mizo.
37,"Torej stik Skupščine preko tega odbora s to institucijo je bil po našem mnenju ustrezen; ne bom rekel, da je bil najboljši možen, fantastičen, vendar ustrezen pretok informacij, zakonodajnih in drugih pobud v zvezi z različnimi problemi."
12,Npr. eden izmed njih - sanacija bank - poteka in je celo zelo intenziven.
25,"In preko publikacij, ki jih uradno objavljamo, bi lahko gospod Glavič iz njih razbral, da ti stiki so in da so institucionalizirani, pa tudi drugače."
26,"Torej, naše mnenje in ocena je - lahko pa se o tem tudi menimo - da med Skupščino in Banko Slovenije poteka dokaj intenziven pretok informacij in sodelovanj."
28,"Drugič, jaz sem si to beležil kot sem pač uspel, ostalo bo pa morda gospod Košak komentiral s svoje strani; jaz bi to komentiral kot predsednik tega odbora."
12,Plače v gospodarstvu in gibanja v realnem sektorju niso stvar monetarne oblasti.
64,"Govoriti o politiki plač ob točki dnevnega reda ""Letno poročilo Banke Slovenije, letni obračun Banke Slovenije, osnutek odloka o potrditvi letnega obračuna Banke Slovenije za leto 1991 in prerazporeditev presežka prihodkov nad odhodki v skladu z zakonom in ustavo v proračun te države, finančni načrt za leto 1992"" ima seveda samo izjemno posredno vlogo za gibanje plač v gospodarstvu te države; zelo posredno vlogo."
9,"Ne bom trdil, da nima nikakršne, ampak izjemno posredno."
17,"In pod to točko o tem razpravljati pomeni, da se lotevamo hrušk tam, kjer so napisana jabolka."
35,"Banka Slovenije je še vedno kamen spotike oziroma neustrezen tretma s strani razprav različnih diskutantov - gospod Glavič je eden izmed njih; ni institucija, ki odgovarja za proračun in kar se dogaja s proračunom te države."
1,Nasprotno!
6,Tu mora biti izjemno ostra meja.
20,"Ustavna zasnova in ustavna naloga Banke Slovenije je zagotavljanje stabilnosti nacionalne valute, monetarni okviri, o katerih je govoril gospod vice-guverner."
11,"Proračun pa je lahko, ali pa tudi ni v tem kontekstu."
51,"In spajanje interesov izvršilne oblasti, ki so locirani v proračunu, in monetarne oblasti, ki so locirani v nalogi ""skrb za stabilnost nacionalne valute"", so praviloma nasprotni, antagonistični - in to je tudi pogoj, gospe in gospodje, da valuta lahko ostane stabilna in da proračun lahko ostane takšen, da smo ga sposobni sfinancirati."
17,"Kjerkoli prihaja do spoja teh dveh pristojnosti, temu lahko zelo poenostavljeno rečemo ""balkanski način vodenja makro-ekonomske politike""."
10,"Vendar moramo to v izhodišču vedeti, ko o tem diskutiramo."
9,"Če tega nimamo v podzavesti, mešamo hruške z jabolki."
3,In za konec.
66,"Z zakonom o sukcesiji, ki smo ga sprejeli, smo omogočili, da Banka Slovenije izvede te naloge, ki so v 23. točki dnevnega reda navedene, da mi terjatev do Narodne banke Jugoslavije iz naslova zamenjave dinarjev za tolarje, ki so banknote Banke Slovenije, vis-a-vis preteklih banknot Narodne banke Jugoslavije, da to razmejimo, da vržemo iz bilance stanja te naše centralno-bančne institucije in prenesemo v Sklad za sukcesijo."
13,Konec koncev Banka Slovenije dnevno komunicira z različnimi institucijami sorodne narave v svetu.
46,"S tem ji omogočimo čisto finančno sliko, omogočimo ji prenos presežkov, v skladu z ustavo, v proračun, pa to niti ni največji in krucialni problem, sploh ne, obenem pa zastavimo zdravo, konceptualno podlago za sprejem gospodarskega načrta za tekoče leto, ki pa se izteka, kot veste."
50,"Torej predlagam, da se osredotočimo na dnevni red in da pri razpravi o teh vprašanjih ne mešamo izvorne pristojnosti izvršilne oblasti, za katero sedaj moramo vedeti, da je to proračun, tako ali drugače deficitaren, to je potem druga diskusija, nič manj pomembna od pristojnosti Banke Slovenije, ki so ustavno določene."
2,Hvala lepa.
2,Hvala lepa.
4,Dr. Glavič ima repliko.
4,"Hvala lepa, gospod Deželak."
10,"Upam, da ne mislite, da sem jaz nor ali ignorant."
10,"Meni je vse popolnoma jasno, tudi to, o čemer razpravljamo."
25,"Vendar moramo reči, da pač enkrat na leto, še potem, ko smo to posebej zahtevali, sploh imamo uraden oziroma neposreden stik Skupščine z Banko Slovenije."
26,"Jaz verjamem, da imate vi zelo redne stike, ki jih pač mi dobivamo v obliki zakonov in stališč, vendar mi z Banko Slovenije neposrednih stikov nimamo."
13,Banka Slovenije pa je odgovorna Skupščini in ne samo odboru ali dvema odboroma.
31,"In ne vem, zakaj bi bilo nelegitimno - sedaj celo doživljam neke diskvalifikacijske napade - če zahtevam, da ob tem, ko razpravljamo o formalnih zadevah, poročilu in planu, govorimo tudi o vsebinskih zadevah."
16,"Treba je reči, da je ta skupščina sprejela 23% povečanje stopenj za zdravstveno in pokojninsko zavarovanje."
44,"Jaz moram reči, da je to povzročilo efekte, ki jih imamo danes tu; da smo odpravili zamrznitev plač marca, nismo pa sprejeli zamrznitev plač julija (ali kdaj je že bila ta zadeva); da smo odklonili tu sanacijo bank iz nekih razlogov - in tako dalje."
13,"Skratka, da mi delamo stvari, ki imajo potem vpliv na delo Banke Slovenije."
6,Banka Slovenije mora sedaj devalvirati tolar.
29,"To, kar je rekla kolegica, je seveda drastična sprememba - 17% sicer ene same banke, ampak ta je očitno zaspala za nekaj dni in zato je prišlo do take spremembe."
31,"Tako da seveda vse to močno vpliva in se seveda strinjam, da naredimo posebno točko v sredo ali 11.novembra, kjer bo Banka Slovenije prišla s svojimi pogledi na te stvari."
26,"Te poglede moramo imeti mi, kot poslanci, ki odločamo, in ne Odbor za kreditno - monetarni sistem; mi glasujemo o teh zakonih, o prispevnih stopnjah, o proračunu."
5,In zato želimo tak dialog.
69,"Seveda lahko vi, gospod predsednik, sedaj daste na glasovanje, če zbor meni, da tega stika ne rabi, potem jaz ne morem narediti nič drugega; ampak jaz želim opozoriti na to, da bi bil tak dogovor vsaj enkrat na leto, v neposrednem dialogu nujno potreben in da bi bil nujen za kvalitetno delo Skupščine, ki je tista, ki sprejema zakone in s tem v neki meri določa delo Banke Slovenije."
22,"Banka Slovenije se seveda giblje v različnih okvirih, vendar je Skupščina tisto mesto, kjer se stikata delo Vlade in delo Banke Slovenije."
15,"Jaz nisem toliko nor, da bi zahteval, da se morata Banka Slovenije in Vlada dogovarjati."
5,Dogovor mora potekati preko Skupščine.
13,"In mislim, da se toliko že spoznam na problematiko, da vem, kaj govorim."
1,Hvala.
2,Hvala lepa.
20,"Da ne bo nesporazumov: jasno je, da bomo danes obravnavali pod to točko dnevnega reda to, kar je tu napisano."
17,"Če želite kakšno dodatno točko dnevnega reda, boste na naslednji seji dali svoj predlog za dodatno točko."
11,"No, kot pravim, taka točka še ni uvrščena na dnevni red."
2,Hvala lepa.
6,Sedaj ima najprej besedo gospod Feltrin.
28,"Ker je gospod predstavnik Vlade ves čas nekako ""okrog"" govoril, da imamo pač neko skrito inflacijo, bi vprašal, ali se potem naš predsednik Vlade hvali z lažno stabilizacijo?"
14,Drugo vprašanje imam takoj nato: kdaj bo inflacija - ali pred volitvami ali po volitvah?
24,"Vsi vidimo, da se sedaj nekako vrtimo v tem - in tudi gospod Glavič je nakazoval v to smer, da ni res to, kar prikazujemo."
10,In zato bi želel vaš direktni odgovor v nekaj besedah.
1,Hvala.
6,Sedaj pa prosim predstavnika Banke Slovenije.
24,"Opravičil bi se, ker nisem bil prisoten takrat, ko so bila postavljena vprašanja in mogoče resnično nisem odgovoril tisto, kar je bilo pravzaprav vprašanje."
44,"Bi pa za začetek najprej naslovil prošnjo na ta zbor, in sicer, da obravnavamo zgodovino, se pravi, ta zaključni račun in poročilo Banke Slovenije, ki je praktično že 10 mesecev, kar je ta zgodovina mimo in mi s tem te zgodovine ne moremo spremeniti."
27,"Bi se pa strinjal z gospodom Glavičem, da morda na eni bodočih sej predstavimo poglede Banke Slovenije na tiste stvari, ki v bistvu niso v njeni pristojnosti."
23,"Kajti, kot sem že rekel, osnovna naloga Banke Slovenije je skrb za nacionalno valuto, trdnost nacionalne valute in za notranjo in zunanjo likvidnost."
38,"In mislim, da v okviru možnosti, ki jih je ta centralna banka imela, je te stvari korektno opravila in mislim, da ne bi smelo biti v tem pogledu zadržkov, da se poročilo centralne banke za preteklo leto sprejme."
48,"Moramo tudi reči, da smo mi v dosti neprijetni poziciji vis-a-vis tujih finančnih institucij, ker imamo finančno poročilo od takrat, ko je bilo prvič prezentirano skupščinskim organom, pripravljeno v angleški in tudi v nemški verziji in nismo v poziciji, da to poročilo, dokler ni sprejeto, damo v tujino."
36,"In moram reči, da je to navzven zelo neprijetna zadeva in če bomo to še nekaj časa vlekli, bo že novo poslovno leto in ne vem, če bo sploh še smiselno to poročilo v svet dajati."
49,"Zaradi tega bi res prosil, da se to poročilo sprejme, o teh odprtih vprašanjih pa mogoče svoje poglede predstavimo posebej, da bi mi nekatere akcije, ki sicer tečejo s finančnimi institucijami v svetu, lahko lažje podprli tudi s temi številkami in bilancami, ki jih mi še ne kažemo tujini."
2,In drugo.
15,"Vi veste, da tečejo tudi pogajanja sukcesiji in del teh procesov je tudi naša bilanca."
14,"In tudi v tem smislu bi bilo tudi smiselno, da se ta dokument sprejme."
17,"Kar pa se tiče tekoče politike in teh vprašanj, ki so bila, in plač in vsega tega."
11,Mi smo zaskrbljeni tako glede osebnih dohodkov kot stroškov javne porabe.
33,"Vi veste, da v bistvu, ko mi oziroma naše gospodarstvo nastopa vis-a-vis tujine, so cene take, kakršne so; one niso spremenljiva postavka v tem smislu, da jih mi lahko dvignemo navzgor ali navzdol."
42,"In v okviru relativne kalkulacije posameznega podjetja in tiste cene, ki jo pač dosega naša ekonomija v trenutnem položaju, je vprašanje, ali je ta tujina pripravljena priznati tako visok procent stroškov javne porabe oziroma države, in tudi relativno visok strošek delovne sile."
39,"Če mi primerjamo, da mi nismo država - pa ne da bi se sedaj skliceval na ceno imidža ali karkoli - kajti moramo računati, da je, npr. na Poljskem, Češkem cena delovne sile 200 nemških mark in mi konkuriramo s temi."
77,"Mi lahko rečemo, da je morda pri nas večja produktivnost, da imamo boljše ime; je pa seveda vprašanje neposredno gospodarstva in ali smo res toliko boljši, da lahko s tako strukturo kalkulacije in s takim imenom, kot ga imamo, konkuriramo oziroma ali lahko s tako kalkulacijo vzdržimo, ali pa je to samo dodatni pritisk na stroškovno inflacijo, in s tem seveda tudi na stabilnost nacionalne valute, da se plače izplačujejo - in post-festum prihaja, jasno, pritisk na tečaj."
28,"Samo relativno, v relativnih odnosih nam je pa tujina pripravljena priznati samo toliko, kolikor je pač cena našega izdelka v tujini in v teh proporcih tudi znotraj kalkulacije."
15,"In to je osnovno vprašanje, ki si ga moramo danes v tem ekonomskem prostoru zastaviti."
11,"Drugo vprašanje, ki je bilo, je bilo glede Italije in tečaja."
45,"Jaz sem že povedal, da mi po pretresu na finančnem trgu, ko so šli ti tečaji gor in dol, da ta zdrs tečaja, ki je bil dosti opazen, je bil targetiran ravno iz teh medvalutnih razmerij in zaradi tega je bilo to pospešeno drsenje tečaja."
8,"Ni pa, kot sem že rekel, avtomatične indeksacije."
23,"Tega si centralna banka ne more dovoliti, ker je že sicer v naši nacionalni ekonomiji vgrajenih ogromno inflacijskih pričakovanj, in sicer vgrajene indeksacije."
21,"In če bo sedaj še centralna banka začela to delati, potem imamo avtomatično indeksacijo in se ne bomo iz tega izkopali."
9,Bilo je tudi vprašanje glede plačevanja naših dolgov tujini.
37,"Vi veste, da je Slovenija že 25. junija, ob osamosvojitvi, dala jamstvo oziroma garancijo tujini, da bo plačevala svoje alocirane obveznosti do tujine in adekvatni del tistih obveznosti, ki bodo odpadle iz nealociranega dolga na našo državo."
34,"Slovenija se je tega držala do julija, in sicer do blokade s strani Narodne banke Jugoslavije, s tem, da je Slovenija po tem terminu ustavila plačevanje komercialnih dolgov in Slovenija ne plačuje komercialnih dolgov."
35,"Vlada Slovenije se dogovarja z mednarodnimi finančnimi institucijami in s predstavniki komercialnih bank, kako bi prešli to situacijo, v kateri je Jugoslavija, ker se moramo mi tudi glede te svoje bonitete razlikovati od ostale Jugoslavije."
9,Seveda pa moramo ob tem zaščititi svoje materialne interese.
8,In vsaj s Svetovno banko in s pariškim ...
9,... je ta distinkcija glede slovenskega dolga in jugoslovanskega dosežena.
46,"S komercialnimi bankami, s katerimi je ustavljeno plačevanje, pa tečejo pogajanja, da se bo odplačevanje tega dolga ponovno začelo - seveda pa, da se tako plačana sredstva absolutno lahko uporabijo samo za zapiranje slovenskega dolga in ne za pokrivanje dolgov bivše Jugoslavije, glede na klavzulo solidarnostne odgovornosti."
30,"Tako da mislim, da so bili narejeni vsi koraki, da se zaščitijo na eni strani materialni interesi Slovenije, na drugi strani pa boniteta slovenske države kot finančnega subjekta v svetu."
40,"Kar se tiče Hrvaške, vi veste, kakšni so plačilni sporazumi s Hrvaško; da to teče preko računov nerezidentov poslovnih bank oziroma drugih pravnih oseb oziroma podjetij - seveda če se podjetja v tak izvoz spuščajo, je potem to njihov komercialni rizik."
9,"Tukaj ni instrumentarija, kjer bi avtomatično država ščitila interese."
16,"V kolikor se je neko podjetje pač odločilo, da bo izvažalo, mora samo poskrbeti za plačilo."
9,"Ne vem, kaj bi bilo k temu še dodati."
0,...
0,...
34,"Kar se tiče inflacije, bi rekel naslednje: mislim, da imamo mi tu tiste institucije, ki so zadolžene za to; imamo metodologijo, kako se to spremlja, in to je pri nas Republiški zavod za statistiko."
21,"Težko bi sedaj rekel, da ta institucija ne dela dobro; če so dvomi v to, je treba te stvari neposredno pogledati."
17,"Moram pa reči, da bi s stališča naše institucije težko izražal dvom in si jemal to pravico."
17,"So pa ti podatki uradni in tudi Vlada uporablja samo tiste podatke, ki jih daje ta institucija."
2,Hvala lepa.
9,Razpravljalcev ni več in s tem je razprava zaključena.
16,"Kot je bilo že prej omenjeno, imamo predložena dva odloka, ki naj bi ju zbor sprejel."
36,In sicer je prvi o potrditvi letnega obračuna Banke Slovenije za leto 1991 in o razporeditvi presežkov prihodkov nad odhodki; drugi odlok pa je o potrditvi finančnega načrta prihodkov in odhodkov Banke Slovenije za leto 1992.
7,"Ker smo razpravo končali, prehajamo na glasovanje."
4,Najprej pa ugotovimo prisotnost!
8,"Potrebujemo še dva in upam, da prideta kmalu."
5,"Ponovno prosim, da ugotovimo prisotnost!"
21,Najprej glasujemo o predlogu odloka o potrditvi letnega obračuna Banke Slovenije za leto 1991 in o razporeditvi presežkov prihodkov nad odhodki.
6,Kdo je za ta predlog odloka?
3,Je kdo proti?
4,Se je kdo vzdržal?
9,"Ugotavljam, da je z večino glasov predlog odloka sprejet."
16,Glasujemo o predlogu odloka o potrditvi finančnega načrta prihodkov in odhodkov Banke Slovenije za leto 1992.
5,Kdo je za predlog odloka?
3,Je kdo proti?
4,Se je kdo vzdržal?
9,"Ugotavljam, da je z večino glasov predlog odloka sprejet."
8,S tem smo to točko dnevnega reda zaključili.
