23,"Gospe in gospodje, pričenjam 9. sejo Družbenopolitičnega zbora Republike Slovenije, ki sem jo sklical na podlagi 31. člena začasnega poslovnika Skupščine Republike Slovenije."
13,Za današnjo 9. sejo zbora sta se opravičila: Ciril Ribičič in Mihaela Logar.
9,Po podatkih službe je na seji prisotnih 66 delegatov.
10,"Ker so glasovalne naprave v okvari, bomo glasovali s kartončki."
2,Ugotovimo prisotnost!
35,"Zboru predlagam, da opravimo najprej proceduralna vprašanja in sicer zboru predlagam, da točko odobritev osnutka zapisnika 7. seje preložimo na naslednjo sejo, ker zaradi kratkega roka med sejami ni bilo mogoče končati zapisnika 7. seje."
6,Ali se zbor s tem strinja?
2,Kdo ugovarja?
1,Hvala.
46,"V zvezi z Zakonom o proračunu Republike Slovenije za leto 1991, ki je bil v sklicu pod točko 8. dnevnega reda, vas moramo obvestiti, da Izvršni svet Skupščine Republike Slovenije ni predložil predloga za izdajo Zakona o proračunu Republike Slovenije za leto 1991, z osnutkom zakona."
21,"Na sestanku z vodji klubov, dne 3.12.1990, je bilo zato dogovorjeno, da se ta točka umakne z dnevnega reda današnje seje."
7,Ali se tudi s tem zbor strinja?
2,Kdo ugovarja?
5,"Ugotavljam, da je to sprejeto."
20,"Glede na dogovor na sestanku z vodji klubov, dne 3.12.1990, predlagam, da na današnji seji ne bi obravnavali nekaterih zakonov."
59,"Na sestanku z vodji klubov je bilo namreč dogovorjeno, da se da prioriteta tistim zakonom, ki jih je treba sprejeti do konca tega leta, zato predlagam, da iz predloga dnevnega reda preložimo na eno od naslednjih sej naslednje zakone oziroma točke: predlog za izdajo stanovanjskega zakona, predlog za izdajo zakona o odvetništvu in predlog za izdajo zakona o društvih."
11,Vse te zakone naj bi obravnavali na eni izmed naslednjih sej.
2,Ugotovimo prisotnost!
19,"Kdo je za to, da se predlog stanovanjskega zakona preloži na eno naslednjih sej, prosim, da dvigne zeleni karton!"
3,Kdo je za?
3,Je kdo proti?
4,Se je kdo vzdržal?
17,"Ugotavljam, da je zbor z večino glasov sklenil, da se preloži obravnava predloga za izdajo stanovanjskega zakona."
20,"Kdo je za to, da se predlog za izdajo zakona o odvetništvu, z osnutkom zakona preloži na eno naslednjih sej?"
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je tudi predlog te točke sprejet."
45,"Prav tako je bilo dogovorjeno z vodji klubov, da se predlog za izdajo zakona o prenehanju raziskovanja in izkoriščanja uranove rude v Rudniku Žirovski vrh, preprečevanju posledic rudarjenja in o zagotavljanju sredstev potrebnih za zapiranje in sanacijo rudnika, z osnutkom zakona, obravnava na naslednji seji."
44,"Danes smo na klop dobili poročilo Odbora za splošno gospodarske zadeve, ki glede na to, da Izvršni svet Skupščine Republike Slovenije predlaga časovni odlog o sklepanju za zapiranje rudnika, ker še ni na razpolago ekonomske študije, ki bi jo pripravil Inštitut za ekonomska raziskovanja."
28,"Rok je namreč 1.12.1990, zato Izvršni svet predlaga zborom, da navedeni predlog za izdajo zakona, z osnutkom zakona, preložijo z dnevnega reda seje na eno izmed naslednjih sej."
4,"Prosim, kdo je za?"
3,Je kdo proti?
4,Se je kdo vzdržal?
12,"Ugotavljam, da je predlog o preložitvi te točke dnevnega reda soglasno sprejet."
21,"Prosim delegate, da vsa gradiva, ki se nanašajo na te zakone, obdržijo za seje, ko bodo ti zakoni na dnevnem redu."
15,"Zboru predlagam, da razširimo predlog današnjega dnevnega reda s točko predlog zakona o zasebnem delu."
34,"To točko dnevnega reda smo na današnjo sejo preložili na prejšnji seji in sicer na predlog Odbora za obrt in podjetništvo, ki je predlagal, naj bi se ta zakon obravnaval skupaj z obrtnim zakonom."
4,Želi predstavnik predlagatelja besedo?
2,Predstavnik predlagatelja?
2,Odpiram razpravo.
8,"Če je ni, prosim, da o predlogu glasujemo."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
11,"Ugotavljam, da je predlog razširitve dnevnega reda sprejet z večino glasov."
19,Včeraj se je sestal Odbor za podjetništvo in obrt in oblikoval še dodatnih 14 amandmajev k temu predlogu zakona.
22,"Ker se bo Zakonodajno-pravna komisija do teh amandmajev opredelila šele na jutrišnji seji predlagam, da zakon obravnavamo jutri, po seji Zakonodajno-pravne komisije."
24,"Zboru predlagam, da današnji dnevni red razširimo še s točko: predlog zakona o intervencijah v gospodarstvu, ki ga je v obravnavo predložil Izvršni svet."
11,"Izvršni svet predlaga, da se ta zakon obravnava po hitrem postopku."
20,"Danes bomo glasovali le o razširitvi in o predlogu za hitri postopek, predlog zakona pa bomo obravnavali v nadaljevanju seje."
8,"Prosim, mi smo, imamo ga na današnji seji."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je tudi predlog razširitve sprejet z večino glasov."
15,"Pri tem prosim, sporočili so mi iz tehničnih služb, da je pri zakonu spet napaka."
11,Prejeli ste ga na klop in da to z razumevanjem upoštevate.
6,Nadalje moramo še glasovati o postopku.
18,"Predlaga se namreč hitri postopek in prosim, kdo je za to, da se zakon obravnava po hitrem postopku?"
3,Kdo je za?
3,Je kdo proti?
4,Se je kdo vzdržal?
16,"Ugotavljam, da je predlog, da se obravnava ta zakon po hitrem postopku, z večino glasov sprejet."
52,"Zbor občin je v nadaljevanju seje, 27.11.1990, sprejel sklep, s katerim je predlagal Družbenopolitičnemu zboru in Zboru združenega dela, da uvrstita na dnevni red sej zborov dne 5.12.1990 tudi predlog zakona o spremembah in dopolnitvah zakona o funkcionarjih v državnih organih, ki ga je v obravnavo predložil delegat Zbora občin Danijel Starman."
17,"Zboru predlagam, da ga v skladu s 314. členom poslovnika Skupščine Republike Slovenije obravnava po hitrem postopku."
32,"S predlagano spremembo zakona po hitrem postopku mora Skupščina Republike Slovenije vzpostaviti tako razmerje pri nagrajevanju sodnega dela, ki bo ne samo preprečilo odhajanje dobrih, ampak pridobilo na sodišče tudi najboljše strokovnjake."
20,Pomanjkanje sodnikov in veliki zaostanki pri reševanju sodnih zadev že povzročajo veliko škodo pravni varnosti državljanov in motnje v gospodarstvu.
6,Želi v imenu predlagatelja kdo besedo?
8,V imenu predlagatelja naj bi poklicali delegata Starmana.
2,Gospod Kolešnik.
5,"Prosim, če poda morebitno obrazložitev."
3,"Gospod Zagožen, prosim."
15,"Gospod Starman je prosil kot predlagatelj, da bi prišel utemeljevat ta zakon, ko bo obravnavan."
16,"Sicer pa najbrž, da ga lahko sprejmemo na dnevni red brez tega, da on pride sem."
2,Hvala lepa.
7,"Prosim delegate, da glasujejo, kdor je za."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog razširitve sprejet z večino glasov."
6,Sedaj glasujemo še o hitrem postopku.
14,"Kdo je za predlog, da se spremembe in dopolnitve zakona obravnavajo po hitrem postopku?"
3,Kdo je za?
3,Je kdo proti?
4,Se je kdo vzdržal?
9,"Ugotavljam, da predlog obravnave po hitrem postopku ni sprejet."
45,"Izvršni svet Skupščine Republike Slovenije predlaga na podlagi drugega odstavka 256. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o financiranju javne porabe."
3,Želi predlagatelj obrazložiti?
5,Želi o predlogu kdo razpravljati?
3,"Predlagam, da glasujemo."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
43,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o dohodnini."
3,Želi predlagatelj besedo?
3,Želi kdo razpravljati?
3,"Predlagam, da glasujemo."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je predlog Izvršnega sveta z večino glasov sprejet."
47,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o davkih od dobička pravnih oseb."
3,Želi predlagatelj besedo?
5,"Če ne, želi kdo razpravljati?"
5,"Če ne, predlagam, da glasujemo."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
47,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o davku na izplačane osebne dohodke."
3,Želi predlagatelj besedo?
3,Želi kdo razpravljati?
5,"Če ne, predlagam, da glasujemo."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
50,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o zagotavljanju sredstev za potrebe na področju socialne varnosti."
3,Želi predlagatelj besedo?
3,Želi kdo razpravljati?
5,"Če ne, predlagam, da glasujemo."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog sprejet z večino glasov."
50,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka tako, da se hkrati obravnava in sprejema predlog za izdajo zakona in zakonski osnutek pri zakonu o finančnih intervencijah v kmetijstvu, proizvodnji in ponudbi hrane."
3,Želi predlagatelj besedo?
5,"Če ne, želi kdo razpravljati?"
3,"Predlagam, da glasujemo."
3,Kdo je za?
3,Je kdo proti?
4,Se je kdo vzdržal?
3,"Oprostite, 3 proti."
2,Gospa Lokarjeva.
4,Vzdržana ali rdeča? (Dobro.)
8,"Ugotavljam, da je predlog z večino glasov sprejet."
49,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o spremembah in dopolnitvah zakona o delovnih razmerjih."
39,"Ker gre za spremembe, ki jih je potrebno obravnavati skupaj z zakonskimi rešitvami na področju zaposlovanja in zavarovanja za primer brezposelnosti, ki so hkrati s tem zakonom predložene v obravnavo in sprejem Skupščini Republike Slovenije, v fazi zakonodajnega postopka."
33,"Da bi zagotovili sočasnost obravnave in uveljavitev obeh zakonskih gradiv, Izvršni svet predlaga, da se v postopku sprejemanja zakona o spremembah in dopolnitvah zakona o delovnih razmerjih združita prava in druga zakonodajna faza."
3,Želi predlagatelj besedo?
3,Želi kdo razpravljati?
3,"Prosim, da glasujemo."
3,Kdo je za?
3,Je kdo proti?
4,Se je kdo vzdržal?
2,Gospod Kopač?
8,"Ugotavljam, da je predlog z večino glasov sprejet."
51,"Izvršni svet Skupščine Republike Slovenije predlaga, na podlagi drugega odstavka 265. člen poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o spremembah in dopolnitvah zakona o delavcih v državnih organih."
31,"Predlagane spremembe in dopolnitve zakona pomenijo uskladitev s spremembami zakona o delovnih razmerjih, ki so sočasno predložene v postopek, prav tako s predlogom za združitev prve in druge faze zakonodajnega postopka."
3,Želi predlagatelj obrazložitev?
5,"Če ne, želi kdo razpravljati?"
3,"Predlagam, da glasujemo."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
31,"Izvršni svet Skupščine Republike Slovenije predlaga, da Skupščina obravnava in sprejema po skrajšanem postopku predlog za izdajo zakona o spremembi zakona o pečatih državnih organov v Republiki Sloveniji, s predlogom zakona."
36,"Ker gre za manj zahtevno spremembo, ki pomeni podaljšanje roka, določenega v 6. členu zakona o pečatih državnih organov v Republiki Sloveniji, do katerega morajo državni organi spremeniti svoje pečate in sicer do 31.12.1990 do 31.12.1991."
3,Želi predlagatelj besedo?
7,"Želi kdo razpravljati, glede skrajšanega postopka namreč?"
7,"Če ne, predlagam, da o predlogu glasujemo."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
45,"Izvršni svet Skupščine Republike Slovenije predlaga na podlagi drugega odstavka 265. člena poslovnika Skupščine Republike Slovenije, da se združita prva in druga faza zakonodajnega postopka, tako da se hkrati obravnava in sprejema predlog za izdajo zakona in zakonski osnutek pri zakonu o obrambi in zaščiti."
3,Želi predlagatelj obrazložiti?
5,Želi kdo o predlogu razpravljati?
10,"Če ne, predlagam, da glasujemo, najprej prosim, kdo je za?"
3,Kdo je za?
3,Je kdo proti?
4,Se je kdo vzdržal?
1,Hvala.
8,"Ugotavljam, da je predlog z večino glasov sprejet."
23,"Komisija za notranjo politiko predlaga, da se predlog zakona o začasni ureditvi ugovora vesti v vojaški službi obravnava in sprejema po hitrem postopku."
40,"Ker je trenutni pravni sistem Republike Slovenije na področju vojaške obveznosti povsem nedodelan in ker smo v prehodnem obdobju, Komisija za mirovno politiko meni, da je z začasnim ukrepanjem nujno takoj urediti vsaj pravico do ugovora vesti proti vojaški obveznosti."
21,"Zaskrbljujoča je situacija, v kateri so vojaški obvezniki, ki so bili oziroma bodo klicani pred naborne komisije že v naslednjih mesecih."
29,"Ureditev tega področja, kakršno je uveljavil 28.9.1990 sprejeti ustavni zakon za izvedbo ustavnega amandmaja 96 in 97 k ustavi Republike Slovenije na področju ljudske obrambe, je še v pripravi."
34,"Do sprejema zakona, ki bo celovito uredil način uresničevanja z ustavnim zakonom uveljavljene pravice do ugovora vesti, je še vedno legalizirano represivno obravnavanje nabornikov, ki se zaradi drugačnega prepričanja upirajo konvencionalnemu služenju vojaškega roka."
29,"Še vedno veljavni 22. člen zveznega zakona o vojaški obveznosti dopušča pravico ugovora vesti le iz verskega prepričanja, kar pa je po mnenju komisije neustrezno in ozko obravnavana pravica."
4,Želi predstavnik predlagatelja besedo?
8,"Če ne, želi kdo razpravljati o hitrem postopku?"
5,"Če ne, predlagam, da glasujemo."
3,Kdo je za?
3,Je kdo proti?
4,Se je kdo vzdržal?
9,"S 45 za, 5 proti, 11 vzdržanimi je sprejeto."
1,Hvala.
48,"V zvezi z akti iz pristojnosti Zbora republik in pokrajin Skupščine SFRJ oziroma na sploh v zvezi z zveznimi akti je bilo na sestanku z vodji klubov, 3.12.1990, dogovorjeno naslednje: akti od 24. do 37. točke prečiščenega dnevnega reda se nanašajo na ekonomsko politiko Jugoslavije za prihodnje leto."
18,"Izvršni svet Skupščine Republike Slovenije je k navedenim aktom predložil mnenja, ki ste jih danes prejeli na klop."
23,"Na sestanku z vodji klubov je bilo dogovorjeno, da je treba do ekonomske politike Jugoslavije za prihodnje leto zavzeti načelno stališče Republike Slovenije."
28,"Dogovorjeno je bilo, da delegacija Skupščine Republike Slovenije v Zboru republik in pokrajin skupaj z Izvršnim svetom Skupščine Republike Slovenije oceni to situacijo in predlaga zborom konkretno opredelitev."
59,"Ker ste prejeli mnenje Izvršnega sveta šele danes in ker ni bilo omogočeno delovnim telesom, da se pravočasno seznanijo s temi mnenji, predlagam, upoštevajoč dogovor z vodji klubov, da se obravnava vseh navedenih aktov, torej od 24. do 37. točke prečiščenega dnevnega reda, začasno preloži na poznejšo obravnavo, morebiti bo to na današnjem zasedanju seje oziroma v nadaljevanju, 11.12.1990."
19,"Zato predlagam, da se delegacija opredeli glede na nadaljevanja obravnave teh aktov, ob obravnavi njenega poročila na tej seji."
6,To je 23. točka dnevnega reda.
5,Se zbor s tem strinja?
35,"Menim, da da, to bi pomenilo, da bomo med zveznimi akti iz pristojnosti Zbora republik in pokrajin danes oziroma jutri obravnavali le akte, ki so navedeni pod 38., 39. in 40. točko prečiščenega dnevnega reda."
10,"Zboru predlagam, da glasuje o tako celovito sprejetem dnevnem redu."
5,Želi še kdo kaj razpravljati?
17,"Če ne, predlagam, da o njem glasujemo in potrdimo dnevni red, kakor smo ga z dopolnitvami potrdili."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog sprejet z večino glasov."
5,In sedaj še kratko obvestilo.
14,"Sedaj, ob 11.00 uri, je v sobi 311 sestanek Odbora za splošno gospodarske zadeve."
30,"Prosim člane Odbora za splošno gospodarske zadeve, da gredo v sobo 311, kjer se bo razpravljalo o intervencijskem zakonu v gospodarstvu, ki ga imamo uvrščenega kot 7. točko dnevnega reda."
4,"Dalje, še kratka obvestila."
21,"Ker je ta seja dvodnevna, predlagam, da bi danes delali do primerne 19.00 ure zvečer, zato apeliram tudi na sklepčnost zbora."
14,Družbenopolitični zbor bi imel po dogovoru z drugima zboroma glavni odmor ob 12.30 uri.
9,Skupna seja zborov Skupščine Republike Slovenije še ni določena.
4,Predvidoma bo jutri dopoldan.
15,Naslednje zasedanje Skupščine Republike Slovenije bo 19. in 20. decembra ter morebitno nadaljevanje še 27.12.1990.
27,"Zato vas opozarjam, da bo Skupščina Republike Slovenije nadaljevala z delom tudi konec tega meseca in vas prosim, da to upoštevate pri planiranju odsotnosti in morebitnih dopustov."
35,"Zboru tudi predlagam, da bi zaradi racionalnosti in efektivnosti poteka seje sprejeli sklep o omejitvi razprav v skladu s členom 11 poslovnika Skupščine Republike Slovenije; in sicer tako, kot smo ga sprejeli za prejšnjo sejo."
20,"Vodja delegatskega kluba razpravlja o istem vprašanju do 10 minut, posamezni delegat do 5 minut in replika do dve minuti."
5,Ali se s tem strinjamo?
4,"Prosim, predlagam, da glasujemo."
2,"Prosim, gospod"
1,Školč.
43,"Ne bi ponavljal vsega, kar je bilo o omejevanju pravice do govora poslancem tukaj že rečeno in bi prosil predsedujočega, da pojasni razloge, zakaj je potrebno skrajšati, ob tem, da imamo skrajšan dnevni red, da je šla večina stvari skozi vsa delovna telesa."
9,"Bojim se, da bo to počasi prešlo v navado."
17,"To skrajševanje je na nek način lahko izjemno, ne more pa biti praktično uzakonjeno z vsakokratnim glasovanjem."
29,"Strinjam se, da je to pač lahko priporočilo za posamezne klube in za našega lahko rečem, da smo tako organizirani, da pač ne bodo v vsaki točki vsi razpravljali."
29,"Predlagam, da to seveda eventualno opravijo v Demosovih klubih, kajti zdi se mi, da so oni tisti, ki največ drvijo tukaj po skupščini in razpravljajo po dolgem in počez."
2,Hvala lepa.
1,Hvala.
4,"Prosim, gospod Stanko Buser."
43,"Prepričan sem, pa nisem jaz dal tega predloga za 10 minut, 5 minut in 2 minuti, da če ima pameten človek nekaj pametnega povedati, lahko to pove v petih minutah, tega se tukaj držimo in nas bodo naši volivci mogoče še enkrat izvolili."
1,Hvala.
1,Hvala.
4,"Prosim, Emil Milan Pintar."
2,Spoštovani kolegi!
18,"Upam, da sem dosti pameten, da bom lahko v petih minutah povedal, zakaj se s tem ne strinjam."
21,"Gre namreč za naslednjo zadevo: mi smo v skupščini zato organizirali delovna telesa, da bi nekatere stvari razčistili v delovnih telesih."
18,"Če bi ta stvar funkcionirala, sem takoj za to, da postavimo in sprejmemo tako omejitev, kot jo predlagate."
2,Še več.
24,"Bil bi celo za večjo omejitev, da se dogovorimo, da od vsakega poslanskega kluba lahko govorita o istem vprašanju samo dva ali trije, štirje."
58,"Vendar takrat, ko smo postavljali delovna telesa Skupščine smo opozorili, da če Skupščina zaseda tako kot sedaj, to je praktično dva dni na teden ali pa dva dni na štirinajst dni, da ostane samo nekaj dni za sestanke odborov in komisij in da Skupščina, ki si je nakopala mislim, da 47 odborov in komisij ne more normalno funkcionirati."
7,K temu je prišlo še eno dejstvo.
36,"Ti odbori in komisije bi lahko normalno delali, če bi takrat imeli stališča klubov, vendar so stranke pričele prakticirati dejstvo, da klubi formirajo stališča o posameznih vprašanjih največkrat šele uro ali dve pred samo sejo Skupščine."
14,"Tako se nam čedalje pogosteje pojavljajo tri zadrege: prva, da delovna telesa niso sklepčna."
34,"Ne zato, ker ljudje ne bi želeli hoditi na delovna telesa, ampak, ker se nam pogosto dogaja, da bi človek moral biti hkrati prisoten, in to ob isti uri, na treh sejah delovnih teles."
3,To je nonsens.
28,"Zato ponovno poudarjam, bili smo proti takemu številu teles in treba je tu razmisliti kaj narediti; drugič, čedalje pogosteje se nam dogaja, da človek v delovnem telesu razpravlja..."
22,"Prosim, da se omejimo samo na predmet razprave, to je vprašanje 5, 10 oziroma 2 minuti in ne razpravljamo o drugih stvareh."
14,"... v skladu s svojo strokovno vestjo, glasuje pa v skladu s svojo klubsko disciplino."
54,"To povzroča nenormalno delovanje Skupščine in zato menim, da če si ne bomo vzeli časa in nekatere temeljne zakone, kot so sistemski zakoni, jih tu temeljito predelali, potem bomo mi na videz res prihranili nekaj časa na seji Skupščine, zato pa seveda zabredli v nevarnost, da bomo kar naprej o istih zakonih delali popravke."
15,"Zato nisem za varčevanje na seji, ampak sem za racionalni sistem Skupščine v celem letu."
15,"To, kar predlagamo, je zapiranje oči pred dejstvom, da peljemo to Skupščino v delovni kolaps."
1,Hvala.
1,Hvala.
5,Besedo ima gospod Dušan Semolič.
1,Spoštovani!
28,"Sem proti temu, da bi kaj omejevali, ampak, ker bo očitno stvar šla v to smer, bi vendarle opozoril na nekaj: danes smo začeli sejo s 25-minutno zamudo."
5,"Škoda, na račun, nas, poslancev!"
17,"Ker bo verjetno spet na glasovanju 5, 10 oziroma 2 minuti, bi prosil, da se sklep korigira."
44,"Namreč, kolega Buser ima delno prav, ampak teh 10 minut ni prav, da imamo vodje klubov delegatov že a priori, ker nismo za vse stvari najpametnejši, ampak da se v klubu dogovorimo, kdo od stranke kluba bo tisti, ki bo izkoristil teh 10 minut."
1,Hvala.
1,Hvala.
4,Želi še kdo razpravljati?
21,"Predlog gospoda Semoliča, da predstavnik delegatskega kluba ima do 10 minut, posamezni delegat do 5 minut in replika do 2 minuti."
4,Predlog dajem na glasovanje.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
9,Prehajamo na začetno fazo točke POBUDE IN VPRAŠANJA DELEGATOV.
45,"V zvezi s tem prosim delegate, da pri predsedniški mizi oddate samo tista pisno oblikovana delegatska vprašanja oziroma pobude in o njih razpravljate, ki so zelo aktualne narave in jih niste uspeli poslati do seje zbora in na katere želite odgovor še na današnji seji."
16,"Predlagam, da v skladu z že sprejetim dogovorom opravite tudi kratko predstavitev delegatskega vprašanja oziroma pobude."
11,"Vendar predlagam tudi, da predstavitev ne traja dalj kot 3 minute."
15,Vložena delegatska vprašanja oziroma pobude bodo razdeljene delegatom na klop med sejo v posebnem ovitku.
15,"Posredovana bodo Izvršnemu svetu takoj, da bi lahko že med sejo dobili odgovore na vprašanja."
23,"Za pobude oziroma vprašanja, ki jih želite vložiti po običajnem postopku, pa prosim, da to storite pri točki na koncu seje dnevnega reda."
24,"Vendar tudi v tem primeru prosim delegate, da oddajo svoja vprašanja oziroma pobudo pisno in jasno formulirano, da bo omogočeno natančnejše in hitrejše poslovanje."
31,"Prav tako vas prosim, da vprašanja oziroma pobude, ki jih dajete v razpravi ob posameznih točkah, po končani razpravi oblikujete pisno, lahko tudi s pomočjo strokovne službe v dežurni sobi 103."
16,"Hkrati vas ponovno obveščam, da imate možnost dajati pobude ves mesec, ne le na sejah zbora."
11,S tem bi omogočili Izvršnemu svetu in drugim službam normalno delo.
6,"Prosim, besedo ima gospod Stanko Buser."
1,Spoštovani!
13,Pobuda za pospešitev izdelave manjkajočih študij za varno obratovanje HE Golica oziroma Koralpe.
18,V mesecu oktobru tega leta je firma KELAG iz Celovca poslala EGS Maribor dokumentacijo geotehničinega elaborata HE Golica-Koralpe.
24,"Neverjetno je to, da je EGS kot soinvestitor HE Golica rabil več kot mesec dni, da je dne 19. in 10.11.1990 organiziral strokovni sestanek."
17,"Na sestanku strokovnjakov so ugotovili, da v avstrijskem elaboratu manjkajo pomembne študije in predlog za postavitev seizmografov."
15,"V sporočilu EGS je jasno povedano, da strokovnjaki potrebujejo tri mesece za izdelavo teh študij."
29,"Opomniti moram Vlado oziroma oba imenovana Sekretariata, to je za varstvo okolja in urejanje prostora ter Sekretariat za energetiko, da dogovorjeni politični rok o obratovanju HE Golica že teče."
16,"Bojim se, da bomo zamudili s študijami in da bo elektrarna začela mirno obratovati že prej."
15,"Ker so manjkajoče študije odločujoče za varno obratovanje, bi morale biti najmanj že v obdelavi."
12,Oba omenjena organa oblasti naj ukreneta vse potrebno za pričetek izdelave študije.
20,"V primeru, da to ne bo opravljeno pravočasno, bom prisiljen predlagati ugotavljanje osebne odgovornosti in to tudi zelo resno mislim."
1,Hvala.
1,Hvala.
3,"Prosim, gospod Semolič."
1,Spoštovani!
28,"Kot smo razbrali iz sredstev javnega obveščanja, te dni in te stvari spremljamo že kar mesece, se lahko zgodi, da bodo v mesecu decembru prenehale delati tri železarne."
13,"To pomeni socialni kolaps, to pomeni, da bo vsa reproveriga v Sloveniji blokirana."
39,"Ker te stvari poznamo, ker vemo, da Izvršni svet te stvari spremlja, ker je bilo v tej smeri že vprašanje postavljeno, preprosto predlagam, da tudi Skupščina prevzame del svoje odgovornosti in to uvrsti na dnevni red še ta mesec."
1,Hvala.
1,Hvala.
3,"Prosim, gospod Podobnik."
1,Spoštovani!
71,"V imenu poslanskega kluba Slovenske kmečke zveze dajem to pobudo: ""Glede na odgovor Izvršnega sveta Skupščine Republike Slovenije na delegatsko vprašanje, postavljeno s strani 20 poslancev, o zaposlovanju delavcev bivših Samoupravnih interesnih skupnosti in Družbenopolitičnih organizacij, dajemo pobudo, da vsi zbori Skupščine Republike Slovenije danes sprejmejo sklep, naj neodvisna strokovna institucija, na primer Inštitut za javno upravo, ugotovi potrebno sistemizacijo zaposlitev za potrebe Skupščine in Izvršnega sveta ter njunih delovnih teles."
10,Vodstvo Skupščine naj da ustrezno naročilo v roku 15 dni.
11,"Informacije o ugotovitvah te institucije naj bodo podane poslancem v Skupščini."""
45,"Gre za to, da se glede teh zaposlitev očitno tudi na teh odgovornih mestih, kjer stalno prihajajo naročila, kako naj se racionalno obnašamo, posebej glede vprašanja administrativnih delavcev, ne obnaša prav nič bolje kot prej oziroma da se obnaša v tem smislu lahko tudi neodgovorno."
19,"Zato predlagamo, naj neodvisna institucija napravi predlog, kakšne so dejanske potrebe po teh delavcih, posebej poudarjam vprašanje administrativnih potreb."
5,Druga stvar pa je protest.
14,Ostro namreč protestiramo zaradi poročanja in komentiranja dogovorov med strankami v zvezi s plebiscitom.
14,Komentar v radijskih poročilih danes zjutraj na Radiu Slovenija je bil tendenciozen in zavajajoč.
21,"Ta komentar na Radiu Slovenija namreč negira dogovor, ki je bil med strankami dosežen glede potrebne večine za pozitiven izid plebiscita."
17,"Dogovor je bil, da je potrebna več kot polovična udeležba in od teh več kot polovica za."
13,Tovrstni zavajajoči komentarji po našem mnenju vnašajo škodljivo nejasnost in zmedo v javnosti.
20,"Zato predlagamo, da tudi ustrezni sekretariati za te stvari uredijo vprašanja glede doslednega in pravilnega informiranja javnosti o sprejetih dogovorih."
1,Hvala.
1,Hvala.
5,Besedo ima gospa Maria Pozsonec.
1,Spoštovani!
9,Delavci kovinskih strok v Pomurju so v brezupnem položaju.
10,"Pozivam Izvršni svet, da stori vse, da prepreči stečajno verigo."
1,Hvala.
1,Hvala.
3,"Prosim, gospod Tomše."
5,"Gospod predsednik, poslanke in poslanci!"
6,Govorim v imenu Kluba Zelenih Slovenije.
35,"Ker je v pripravi projekt osamosvojitve Slovenije, predlagamo, da se pripravi zakon o prestrukturiranju energetike Republike Slovenije, v okviru katerega se dopolni strategija razvoja energetike Slovenije, ki bo osnova za določanje vseh strategij razvoja energetike."
19,"Strategija bi morala imeti najprej cilje racionalne in varčne uporabe energije, varčevanje z viri, ob čim nižji obremenitvi okolja."
8,Te cilje argumentiramo in želimo doseči z naslednjim:
39,"1.)Strateški cilji energetske politike, racionalna in varčna poraba energije ter zanesljiva, varna in cenovno ugodna proizvodnja energije, ob minimalnih obremenitvah okolja, so imperativ za ciljno usmerjanje energetske politike in dosledno izvajanje regulative o varstvu okolja na tem področju."
16,"Za dosledno uresničevanje te zamisli pa so potrebne institucionalne spremembe, ki bi jih lahko zakon vzpodbudil;"
33,"2.) Za načrtovan razvoj Republike Slovenije je potrebno zagotoviti ustrezni energetski razvoj, ki zahteva jasno strategijo in program objektov, s katerimi se bo ta strategija realizirala; potreben je program prestrukturiranja energetike Republike Slovenije;"
30,"3.) Strategija razvoja energetike Republike Slovenije zahteva ustrezen zakon, ki bo po sprejetju programa prestrukturiranja omogočil pričetek izvajanja vseh kratkoročnih in tudi dolgoročnih projektov za realizacijo strategije razvoja energetike Slovenije;"
42,"4.) Program prestrukturiranja razvoja energetike Slovenije mora vključevati izvajanje projektov za racionalno rabo, projektov za zmanjšanje škodljivih emisij, projektov izkoriščanja obnovljivih virov energije in druge projekte, ki so potrebni za realizacijo strateških ciljev energetske politike in okolje varstvene politike na tem področju;"
22,5.) Prestrukturiranje energetike Republike Slovenije mora zajeti tudi strategijo in izvedbo projektov zapiranja okoljevarstveno neustreznih in spornih ter ekonomsko neučinkovitih energetskih objektov;
28,6.) Z zakonom je potrebno dati osnove za energetske povezave ekonomsko in razvojno samostojnega energetskega sistema Republike Slovenije in njegovih podsistemov z ostalimi energetskimi sistemi Jugoslavije in Evrope;
23,"7.) Osamosvojitev Republike Slovenije zahteva dosledno uresničevanje zastavljenih strateških ciljev energetske politike oziroma posameznih politik kot so: razvojne, cenovne, tarifne in tako dalje."
52,"Če se ta pobuda sprejme, predlagamo, da se pripravi zakon o prestrukturiranju energetike Republike Slovenije, najkasneje do marca 1991, da se pripravi organizacija za projektno vodenje tega projekta, ki bi imel naslov: ""Program prestrukturiranja energetike Republike Slovenije"" s projektnimi tenderji, ki bi bili možni; da se to pripravi do konca leta 1991."
25,"Povzel sem samo kratek del te pobude, ki jo boste poslanci tudi dobili na klop in predlagamo, da se ta pobuda čimprej obravnava v proceduri."
1,Hvala.
2,Hvala lepa.
2,Gospod Smole.
9,Imam kratko repliko na zadnji del izvajanja kolege Podobnika.
17,"Prvič, ne vem, kam bomo prišli, če bomo sedaj v Skupščini razpravljali o teh ali drugih komentarjih."
6,Tega Skupščina Slovenije nikdar ni delala.
33,"Naj še omenim, da sem bil najbolj odgovoren človek v tisku, radiu in televiziji, da so mi od prejšnjih struktur stalno prihajale pripombe na te ali druge članke, pa sem take stvari odbijal."
19,"Prosim, naj se Skupščina ne spusti na tako nizek nivo, da bomo sedaj razpravljali o posameznih komentarjih in člankih."
49,"Drugič, kar zadeva dogovor strank, jaz nisem bil zraven, sem pa gledal televizijsko oddajo, kjer je bilo jasno rečeno, da je bil dogovor političnih strank, da se bo na plebiscitu štela za legitimno tista odločitev, za katero bo večina vseh volilnih udeležencev, kar pomeni 50% volilnih udeležencev plus eden."
5,"Hvala lepa, prosim gospod Podobnik."
8,Jaz ne bi želel nikakor stvari tukaj zaostrovati.
38,"Vendar, gospod Smole, če niste bili na tem usklajevanju, je prav, da bi vašega predstavnika vprašali, kakšen je bil dogovor, ki je bil sklenjen in bi bilo pošteno od vašega predstavnika, da bi vam ta dogovor tudi povedal."
79,"In sedaj javno sprašujem, čeprav to ni danes tema, o zadevah bomo govorili jutri, sprašujem, ali je res, da je bil na usklajevalnih sestankih - tajnih ali kakorkoli so bili, petnajst- urnih - med predstavniki poslanskih klubov, vodji strank, predstavniki Izvršnega sveta in Predsedstva, dosežen sporazum, da je za uspeh potrebna 50% udeležba vseh upravičencev in od teh več kot polovica za, da pa se bo štelo za politični uspeh vseh strank v parlamentu to, če bomo dosegli to absolutno večino?"
4,O tem smo govorili.
3,To sedaj sprašujem.
54,"Druga stvar, ne morem se strinjati s tem, da je vprašanje nekega komentarja v oddaji, ki jo posluša, ne vem, mogoče 200-500 tisoč ljudi, pač v oddajah, kjer je edina možnost, da je javnost obveščena o tem skupščinskem dogajanju tudi v zvezi s plebiscitom, da je to neka nizka ali pa nepomembna stvar."
23,"To je v tem trenutku najpomembnejša stvar in tudi od obveščanja javnosti, korektnega, je po mojem mnenju odvisen tak ali drugačen uspeh plebiscita."
9,"Hvala lepa, prosim, gospod Semolič in potem gospod Potrč."
2,Še kdo?
11,"Prihajam preprosto zaradi tega, ker me je kolega Podobnik nekako izzval."
25,"To, kar je bilo dogovorjeno, saj je bilo več stvari, ampak zagotovo o kvorumu sporazuma ni bilo, o kvorumu, ki naj bo v zakonu zapisan."
48,"Je bilo pa, to pa imam napisano tukaj, direktno citiram: ""Vse politične stranke bodo štele za skupen uspeh, če bo ""za"" glasovalo več kot polovica volilnih upravičencev."" To je razlika, eno je kvorum v zakonu, tega sporazuma jaz nisem slišal, to pa sem in za tem tudi stojim."
1,Hvala.
13,"Hvala lepa, prosim, jaz bi želel opozoriti, da to ni predmet te razprave."
27,"Rekli smo, da gre samo za uvodna, kratka pojasnila glede pisno vloženega predloga, ki ga bomo dali, Izvršnemu svetu, da bi ta odgovoril še na tej seji."
9,"Vse ostalo imamo pod posebno, zadnjo točko dnevnega reda."
3,"Prosim, gospod Potrč."
43,"Gospod predsednik, jaz sem se želel držati točke dnevnega reda in sem zato imel dva predloga: prvič, da se točka dnevnega reda, vprašanje in pobude delegatov, ne zlorablja za protestne izjave in da odgovornost za to, poleg delegatov, prevzame seveda tudi predsednik zbora."
27,"In drugič, da Komisija za informiranje opredeli odnos Skupščine do samostojnosti, neodvisnosti javnih medijev in oceni, ali je Skupščina lahko mesto konkretnega ocenjevanja pisanja sredstev javnega obveščanja."
22,"Ker ste pa vsem drugim mimo poslovnika dali besedo, naj samo rečem še to, da, kar je trdil gospod Podobnik, ni res."
3,Hvala gospodu Potrču.
10,"Samo kratko, nisem kriv, če nekaj slišim, ker moram slišati."
23,"Jaz kot vsi ostali delegati in drugi prisotni zato nisem kriv in se ne čutim odgovornega, niti najmanj za to, kar poslanec izreče."
4,To je njegova odgovornost.
1,Hvala.
1,Dobro.
6,Želi še kdo pri tej točki?
3,"Prosim, gospod Potrč."
12,"Vem, da predsednik ni kriv, ampak mislim, da je dolžan pač opozoriti."
25,"In opozoriti je dolžan, da nekaj ni v skladu s poslovnikom takrat, ko je to izrečeno, ne pa, ko pride četrti ali peti na vrsto."
1,Hvala!
10,"Če v zadnjem stavku nekaj izreče, je opozorilo praktično odveč."
3,Hvala! še kdo?
2,Janez Lampret!
65,"Spoštovani, Janez Lampret, SKD, Demos. 12. volilna enota želi postaviti vprašanje podpredsedniku Izvršnega sveta Republike Slovenije gospodu Jožetu Mencingerju in sicer: prosim za pojasnilo, kaj je bilo konkretno narejeno v zvezi s sanacijo slovenskih železarn po razgovoru, ki ga je dne 12. novembra 1990 vodil gospod dr. Jože Mencinger, podpredsednik Izvršnega sveta Republike Slovenije, s predstavniki slovenskih železarn, nekaterimi predstavniki bank in predstavniki Izvršnega sveta."
11,Na postavljeno vprašanje želim pisni odgovor do konca te seje zbora.
1,Hvala!
4,"Hvala, gospod Pipan, prosim."
7,"Spoštovani, Franc Pipan, 14 volilna enota SDP."
12,Kakšna bo nadaljnja usoda spominskega parka Trebče - Kumrovec in spominskega območja Gorjanci?
4,"Hvala lepa, gospod Pipan!"
2,Še kdo?
6,"Prosim, gospod Pipan, če oddaste pisno."
8,"Enako velja tudi za druge, če pričakujejo odgovor."
1,Hvala!
15,"1. TOČKA DNEVNEGA REDA - PREDLOG ZA IZDAJO ZAKONA O FINANCIRANJU JAVNE PORABE, Z OSNUTKOM ZAKONA."
16,"Predlog za izdajo zakona, z osnutkom zakona, je predložil v obravnavo Izvršni svet Skupščine Republike Slovenije."
43,"Obravnavali so ga Zakonodajno-pravna komisija, Odbor za proračun in javne finance na ravni Skupščine Republike Slovenije, Komisija za družino, Odbor za delo, zaposlovanje in socialno politiko na ravni Skupščine Republike Slovenije, Odbor za kulturo in varstvo kulturne dediščine na ravni Skupščine Republike Slovenije."
7,Predstavnik predlagatelja na seji je gospod Zemljič.
2,Želi besedo?
5,Želijo besedo poročevalci delovnih teles?
4,"Če ne, pričenjam razpravo."
3,"Prosim, gospod Potrč."
24,"Gospod predsednik, da bi bil racionalen, mi dovolite, da se ta moja razprava, ki bo kratka, upošteva pri 2. do 7. točki dnevnega reda."
13,"Sprememba davčnega sistema je nujna, osnovna izhodišča predlaganih zakonov so za mene sprejemljiva."
24,"Predloženo gradivo je brez dvoma mogoče sprejeti kot zelo ustrezno podlago za razpravo o spremembah davčnega sistema, ne pa po moje kot osnutek zakona."
32,"Zakona kot osnutek ni mogoče sprejeti iz naslednjih razlogov: nujne, vendar radikalne reforme davčnega sistema ni mogoče oziroma vse ni smotrno izvesti brez celovitega predhodnega modelnega preizkusa učinkovanja novega koncepta davčne zakonodajne."
26,"Modelni preizkus bi bilo nujno opravljati vsaj nekaj mesecev potem, ko bi bile znane vse osnovne rešitve v zakonu, ker prej ga seveda ni mogoče opraviti."
18,"Če to ne bo storjeno, lahko pride do nepredvidljivih učinkov in do nujnosti pogostega spreminjanja tako pomembne zakonodaje."
53,"Predlagani zakoni, kar je končno tudi njihov cilj, bodo imeli za posledico bistveno spremembo razporeditve davčnih bremen med gospodarstvom in občani, med posameznimi podjetji glede na njihovo kapitalsko oziroma delovno intenzivnost, med posameznimi skupinami občanov glede na njihov socialni in ekonomski položaj, med republiko in občinami, pa tudi med posameznimi občinami in regijami."
18,"Predlagatelj ni predložil računov in kvantifikacij, ki bi pokazale ekonomske, socialne, regionalne in eventualne druge učinke predlaganih zakonov."
24,"Dokler te ocene in kvantifikacije niso predložene, je ocena zasnove zakona, kljub še enkratnemu poudarku pozitivne osnove pristopa, seveda konkretno in v celoti nemogoča."
11,"Povsem vseeno je, kateri so razlogi, zakaj tega predlagatelj ni storil."
4,Mi pač tega nimamo.
13,"In tretjič, predlagani zakoni imajo v obsegu sredstev svoj neposredni vpliv na proračun."
15,"Osnutek proračuna še ni predložen, predloženi tudi niso niti programi niti kriteriji financiranja družbenih dejavnosti."
4,To je popolna neznanka.
25,"To hkrati pomeni nemožnost vsake resne razprave o proračunu in njegovih namenih, razprava o proračunu pa je v parlamentarnih sistemih najpomembnejša in traja nekaj mesecev."
19,"To, da bomo to problematiko opravili morda v štirinajstih dneh ali še manj, se mi zdi seveda izjemno nesprejemljivo."
35,"Vse gornje mi da vsaj misliti, če že ne upam trditi, da Vlada ali nima celovitega programa reforme in ocenjenih učinkov na teh najpomembnejših področjih ali pa jih iz meni neznanih razlogov ne želi sporočiti."
27,"Ali zaradi tega, ker neodgovorno ravna do Skupščine ali pa zaradi tega, ker želi samo formalno ne pa tudi dejansko odločanje v Skupščini o tako bistvenih vprašanjih."
62,"To pa so razlogi, ki mi ne dovoljujejo, da bi lahko takšnim predlogom zaupal, zato, dokler ne bodo izpolnjeni pogoji, ki sem jih zahteval - pač ne morem glasovati o takšnih osnutkih, ker vem, da potem prihaja samo še do predloga in do amandmajev in da lahko sprejmemo tekste, takšne kot so sedaj predloženi, ne da bi vedeli za njihov pomen in učinke."
1,Hvala.
1,Hvala.
3,"Prosim, gospod Kopač."
15,"Opravičujem se, ker nisem bil tukaj v trenutku, ko je bila dana beseda delovnim telesom."
36,"Na Odboru za proračun in javne finance smo seveda obravnavali precej natančno in na celodnevni seji kompleten paket davčne reforme in podprli predloge za izdajo z osnutki vseh zakonov, ki jih imamo danes na dnevnem redu."
27,"Kar pa se tiče diskusije pod točko 1, torej zakona o financiranju javne porabe, pa smo na odboru seveda ravno tako imeli zadržke v zvezi s simulacijami."
23,"Torej v zvezi s tem, kako se bodo stvari odvijale, vendar smo na odboru podprli predlog za izdajo kot koncept in tudi osnutke."
1,Zakaj?
30,"Davčna reforma, govorim o kompletni, o vseh petih zakonih, ki jih imate danes pred seboj, je izjemnega pomena, skorajda tako velikega pomena kot reforma lastnine, torej kot zakon o privatizaciji."
26,"Davčna reforma se mora začeti s 1.1.1991, sicer, če jo bomo odložili, se bo začela s 1.1.1992, kar mislim, da bi bilo izjemno slabo za Slovenijo."
35,"Zato smo menili, da osnutki ponujajo dokaj, kar se tiče zakona o javni porabi, ki je abstraktnega značaja bolj ali manj z izjemo določb o davkih - da torej ponujajo zelo dobro osnovo za nadaljnjo razgradnjo."
31,"V fazi predloga pa tudi mi na odboru zahtevamo podatke oziroma program Izvršnega sveta, npr. o delitvi dohodkov med republiko in občinami in simulacijo, ki je aktualna ob naslednjih obravnavanih zakonih."
19,"Ker je davčna reforma reforma, ki gre v izjemno poenostavitev, mislimo tudi, da utegnejo biti sporne samo posamezne stopnje."
6,Govorim tudi že za kasnejše zakone.
23,"In te stopnje, ki se bodo konkretno lahko preverile ob simulaciji, kakršna je upravičeno zahtevana, se lahko po naše spreminjajo tudi z amandmaji."
16,"Zato smo podprli predlog za izdajo, z osnutkom zakona, in ga podpiramo tudi v naši stranki."
2,Hvala lepa.
2,Hvala lepa.
2,Gospod Kolešnik.
14,"Gospod predsednik, poslanke, poslanci, nisem proti temu paketu, celo glasoval sem za hitri postopek."
40,"Ampak prav zaradi tega in zaradi tega pomena, ki ga ima ta paket, bi le moral neke zadeve omeniti, posebej zaradi tega, ker so bile že izrečene pripombe na sestanku predsednikov izvršnih svetov občin s predsednikom Izvršnega sveta Republike Slovenije."
22,"Zato bi rad v tem prvem delu na splošno povedal o tem paketu in potem o zakonu o javni porabi, če lahko."
25,"Gre predvsem za že doseženi nivo, kar se tiče določanja obsega virov in kar se tiče potem tudi tistega, ki sprejema vire financiranja javne porabe."
23,"In mislim, da tudi o tem govori nova ustava, kar pa v tem zakonu prav gotovo in pa v celotnem paketu ni upoštevano."
28,"Bi pa predvsem opozoril na razmerje med republiko oziroma državo kot takšno in občino kot teritorialno enoto, ki ima svoj položaj in svoj status, tudi z ustavo opredeljen."
29,"Namreč ta, sedaj pa prehajam na zakon o javni porabi, v 5. členu in naprej do 9. člena, zakon govori o delitvi teh virov oziroma virov financiranja javne porabe."
21,"Mislim, da takšna delitev ni upravičena, posebej zaradi tega, prvič, zaradi tega, ker daje občini izredno slabe vire, na eni strani."
6,Ti viri so neodvisni od občine.
3,Določa jih republika.
22,"Mislim, da to ni sprejemljivo, posebej ne zaradi tega, ker tisti, ki ta vir uporablja, ga naj tudi določa po nekem načelu."
26,"Po drugi strani pa je tudi nekaj res, da je občina odgovorna za izvajanje proračuna in seveda proračun pa ni sama poraba ampak je tudi napajanje."
4,To je druga zadeva.
40,"In zelo pomembna zadeva, ki se mi zdi, da bo vse bolj pomembna, pa je tudi ta, da so davki oziroma viri tudi instrumentarij, ne samo za realizacijo porabe, ampak so tudi instrumentarij za privabljanje tistih, ki napajajo te vire."
25,"Predvsem govorim v tem smislu različne stopnje razvitosti posameznih območij na eni strani in seveda, tudi različne stopnje želja in potreb v takih teritorialnih enotah."
30,"Zato se mi zdi, da bi bilo zelo pomembno, da ima občina pravico določati obseg vira na eni strani in na drugi strani, da ima zagotovljen siguren vir napajanja proračuna."
53,"Zato predlagam, da se prometne davke v členu 5., torej to so viri, ki pripadajo republiki, da se prometne davke pod točko 3 prestavi v 7. člen kot delitev med republiko in občino na eni strani, na drugi strani pa, da se dohodnina iz 7. člena premesti v 6. člen kot dohodek občine."
50,"S tem bi pridobili stalnost virov v napajanju sredstev za javno porabo občin, na eni strani in seveda tudi predlagam, da se v zakon vnese določilo, da viri, ki pripadajo po tem zakonu, seveda ko ga bomo sprejeli, da ti viri, ki pripadajo občini, da jim tudi občina določa obseg."
22,"Lahko v zakonu opredelimo maksimalno, se pravi zgornjo mejo, da pa znotraj te meje, od minimuma in do zgornje meje, odloča občina."
34,"Na ta način bi občina ne samo dobila pravico porabe, ampak bi dobila tudi pravico graditve, kar pa se mi zdi, da je izredno pomembno, ne glede na to kakšna bo občina v bodoče."
2,Hvala lepa.
4,Želi še kdo razpravljati?
3,"Prosim, gospod Kopač."
8,Želel bi imeti repliko na besede gospoda Kolešnika.
38,"Strinjam se s tem, da bi v zakonu bilo morda dobro, in to je bil tudi predlog našega odbora, imeti nekaj tolerance za občine, ki naj bi v manjšem delu same še vedno lahko vodile svojo davčno politiko."
47,"Vendar res v majhnem delu in pa samo tiste občine, ki ne dobivajo dodatne dotacije iz republiškega proračuna, ampak samo tiste vire oziroma,le del virov, ki so določeni v vsakoletnem občinskem odloku, ki ga bomo še sprejemali proti novemu letu ali pa takoj po novem letu."
16,"Ne morem se strinjati s predlogom gospoda Kolešnika, da se dohodnina uvrsti izključno med dohodke občine."
98,"Z dohodnino naj bi se po novem zakonu financirala približno ena tretjina javne porabe in če so mnoge funkcije prenešene na republiko, če so ukinjene samoupravne interesne skupnosti, seveda sedaj tudi prispevki za samoupravne interesne skupnosti, in to prav s tem zakonom o financiranju javne porabe, potem bi se ob upoštevanju tovrstnega predloga lahko zgodilo, da bi občine seveda imele veliko denarja, ki bi ga verjetno tudi koristno porabile, medtem ko bi republika za financiranje tekočih obveznosti, to se pravi za financiranje šolstva, znanosti itd., morala stalno najemati kredite ali v obliki javnega dolga ali kredite v tujini."
21,"Sicer se bo verjetno Izvršni svet, kot predlagatelj zakona, opredelil do tega predloga gospoda Kolešnika, vendar mislim, da je absolutno nerealen."
2,Hvala lepa.
2,Hvala lepa.
3,"Prosim, gospod Kolešnik."
9,Jaz se ne morem čisto s to zadevo strinjati.
19,"Preprosto zaradi tega ne, ker, če bi to bilo vse res, potem bi mi morali te podatke tu imeti."
21,"Prav gotovo lahko odstopim od takšnega predloga, v kolikor bomo imeli vse te kazalce, na osnovi katerih bomo o tem govorili."
14,"Trdim, da občine na osnovi takšnega predloga zakona oziroma osnutka zakona, ne morejo preživeti."
10,In ne more temeljiti na dobrohotnosti Izvršnega sveta oziroma republike.
2,Zakaj ne?
4,To nas uči izkušnja.
23,"Prav ta trenutek imamo probleme z odstopljenim prometnim davkom, od katerega nerazvite občine ne dobijo skorajda nič, ustvarjajo pa za skupno porabo republike."
11,"In, konec koncev, so se občine resda nekatere znašle, pa varajo."
8,In Izvršni svet to spregleda oziroma to tolerira.
14,"In na ta način bo, na primer moja občina za 8,5 milijona v minusu."
28,"Mislim, nedopustno je, da nekatere občine pridejo na, kot pravijo ""prosjački štap"", oziroma morajo biti še bolj revne, ker je to prepuščeno nekomu, ki odreja z nivoja države."
14,"Zato sem govoril, da je potrebno zagotoviti sigurni vir občini, da lahko realizira proračun."
6,"Ne glede na to, kakšna bo."
3,Sedaj je vprašanje.
41,"Tako kot jaz govorim, delno na pamet, ampak govorim iz izkušnje ene občine ali pa več posavskih občin, pa je na drugi strani gotovo tudi to, kar je govoril gospod Potrč in še nekateri drugi, da je treba tu imeti podatke."
11,"Ko bomo imeli podatke, potem je tudi lahko in moč sklepati."
4,Se pa nekaj strinjam.
19,"Nisem proti temu paketu davkov, sem celo glasoval za hitri postopek, ampak, da so tu na mizi vsi podatki."
7,"S tem pa, da moj predlog ostane."
1,Hvala.
3,Hvala gospodu Kolešniku.
2,Gospod Pivec.
1,Spoštovani!
12,"Zdi se mi, da predlagatelj že sam nakazuje rešitev v 7. členu."
18,"Naj se prihodki iz dohodnine, davki na promet nepremičnin in turistične takse štejejo kot davki v pristojnosti občin."
14,"Lahko pa ostane določilo, da se to deli z republiko, ampak z obratne strani."
1,Hvala.
2,Še kdo?
6,"Prosim, svetovalka IS Skupščine Republike Slovenije."
8,Jaz bi poskušala dopolniti gospoda Kopača glede občin.
14,Mi smo že pripravili izračune glede delitve virov med republiko in občino v bodoče.
14,"Z novim konceptom se želimo odcepiti od sistema, o katerem ste vi pravkar govorili."
27,"Želimo namreč razdelitev virov med občinami in republiko nastaviti tako, da bo vir v določeni višini pripadal občini v obsegu, ki se bo realiziral na njenem območju."
34,"Zato bomo, ne glede na to, kaj je v osnutku zakona napisano, v odloku, ki ga je Izvršni svet že sprejel in ga bo posredoval Skupščini v sprejem, predlagali za naslednje leto naslednjo delitev:"
6,"Dohodnina, republika in občina vsakemu pol."
40,"Gre za to, da dohodnina sedaj postaja eden glavnih virov, davčnih virov v republiki, v katerem so združeni tako bivši davki, če govorim iz osebnih dohodkov, prispevki iz osebnih dohodkov in vsi drugi dohodki od poklicnih, gospodarskih dejavnosti, katastrskega dohodka."
16,"Nadalje predlagamo, da davek na promet nepremičnin ostane v republiki v višini 70%, občine zadržijo 30%."
10,"Davek na dobiček podjetij - enaka razdelitev, republika 70%, občine 30%."
11,"Davek na izplačane osebne dohodke - enaka delitev, republika 70%, občine 30%."
19,"Posebni davek od prometa proizvodov po splošni stopnji, predlagamo, da se enako deli v višini 70 republika, občine 30."
11,"Menimo, da bomo na ta način občinam zagotovili dokaj stabilno financiranje."
16,Hkrati pa bomo tudi v republiškem proračunu dokaj velik del namenili za finančno izravnavanje med občinami.
31,"Fiskalna kapaciteta občin po vseh teh virih je namreč zelo različna in ni izenačena v taki meri, da bi ti deleži, ki sem jih naštela, lahko pokrili porabo občin v celoti."
10,Kapaciteta zasavske občine je namreč čisto nekaj drugega kot Ljubljana.
21,"Če pa dvignemo odstop na nivo najnižje občine, pa seveda nekaterim občinam prepustimo ogromne davčne vire, česar pa ne moremo dovoliti."
17,"Temu odloku so priložene tudi tabele, iz katerih je razviden obseg prihodkov in odhodkov za naslednje leto."
10,Tako da smo to že upoštevali pri predlogu za naprej.
2,Hvala lepa.
2,Hvala lepa.
16,"Prosim vse vodje poslanskih klubov, da vodijo tekoče vsaj približno evidenco o prisotnosti poslancev svojega kluba."
9,"Ugotavljam namreč, da smo na meji ali pod sklepčnostjo."
12,"Ponovno prosim vse vodje poslanskih klubov, da preverijo in ugotovijo prisotnost poslancev."
9,Jaz jih ne morem iskati po pisarnah in bifejih.
6,Ali nadaljujemo delo ali sejo prekinemo?
3,"Prosim, ne razumem?"
11,"Ne, samo ena komisija dela in ta naj bi že zaključila."
1,Prosim?
11,"Vlada zaseda, to so člani Vlade, tu jih je pet, šest."
10,"Prosim, da ugotovijo posamezne stranke... ne ne gre za to."
11,"Posamezne stranke, vodje klubov, naj vsak zase in za svoje ugotovi."
4,Koliko je sedaj prisotnih?
9,"Sedaj smo sklepčni, čeprav na meji, vendar lahko nadaljujemo."
4,"Prosim, Emil Milan Pintar."
4,Spoštovane kolegice in kolegi!
20,"Nisem hotel intervenirati, vendar me je ta razlaga, ki smo jo ravnokar slišali, vzpodbudila, da bi opozoril na dve stvari."
26,"Prvič me moti, da nam predstavnik Izvršnega sveta reče, ne glede na to, kako bo napisano v zakonu, bomo mi z odlokom takole pa takole naredili."
29,"Če je to stvar odloka Izvršnega sveta, potem se nam lahko zgodi, da nam Izvršni svet sedaj ponuja odlok, ki nas bo prepričal, da bo treba tak zakon sprejeti."
19,"En teden za tem bo pa odlok spremenil in bi nas s tem prepričal, da je tak zakon nesmiseln."
10,"Navajam skrajnosti, nočem obtoževati Izvršnega sveta, da ima ta namen."
6,"Vendar opozarjam, da to je problem."
16,"Mi moramo v zakonu zagotoviti stabilnost financiranja občin, ne pa prepustiti to vprašanje odlokom Izvršnega sveta."
25,"Ali je pravilno tako kot je gospod Kolešnik predlagal, ali je treba tehnično malo drugače izpeljati, jaz ne vem, ker nisem strokovnjak za ta vprašanja."
20,"Vem pa, da ima principialno prav, ko trdi, da je treba občini dati stabilni vir, ne pa prepustiti to odlokom."
1,Drugo.
12,"Rad bi podprl to, kar je moj kolega Potrč na začetku opozoril."
29,"Tu se nam predlaga zakonodaja, o kateri vsi skupaj malo vemo, ne samo mi, poslanci, tudi tisti, ki so jo pripravljali, pa ne vzeti to kot nezaupanje v strokovnost."
11,"Malo vemo zato, ker smo kot družba v fazi hitrih sprememb."
11,"In seveda, ker stvar ni testirana, lahko pride do velikih diskrepanc."
8,"Opozoril bom na dva elementa, čisto na kratko."
1,Prvi.
65,"Eden županov, ki je dal osnutke teh zakonov oziroma sistem, ki ga osnutki ponujajo, ki ga je dal preračunati na svojih praktičnih razmerjih, nas opozarja, da bomo od osebnih dohodkov, če ostane model kot je, v prihodnjem letu oziroma potem leta 1992 plačevali za leto 1991 naslednje davke: tisti, ki imajo minimalni osebni dohodek 2.800 din, bo plačal na leto približno eno plačo in pol."
19,"Tisti, ki imajo relativno visoke, recimo 15.000 din plače, bodo plačali štiri mesečne plače davka na svoj osebni dohodek."
4,To je približno tretjino.
19,"To se pravi, da tisti, ki smo poslanci, lahko začnemo varčevati, da bomo lahko plačevali davek na to plačo."
10,"Tisti, ki imajo še višje, bodo plačevali okrog pet plač."
19,"Nisem prepričan, da se vsi zavedamo posledic tega, za kar bomo sedaj vsak čas, vsaj nekateri bodo, dvignili roke."
25,"Druga stvar, na kar bi rad opozoril pri tej zadevi je pa to, da imamo tu tudi zakon, ki govori o sredstvih za socialno varnost."
6,Tu gre pa za specifičen sistem.
12,"Namreč, če govorimo o fiskalnih zakonih, ko gre za proračun, to razumem."
18,"Kajti ti fiskalni zakoni nam zbirajo sredstva, o vsebini pa mi razpravljamo, ko razpravljamo o zakonu o proračunu."
8,"Tu pa govorimo o zakonu, ki je specifičen."
21,"Daje nam stopnje, ne more pa določiti, seveda ne, obsega zavezancev, zato nikakor ne more določiti obsega sredstev, ki bodo zbrana."
22,"Prihaja pa v protislovje, da seveda, če bo manjše število zaposlenih, večje število bo tistih, ki bodo upravičeni do koriščenja teh sredstev."
2,In obratno.
18,"Manjše število bo nezaposlenih, več bo davkoplačevalcev, ker v glavnem gre na tiste, ki so v tem sistemu."
12,Zato nikjer ne more določiti obsega sredstev in ga določa na pamet.
23,"Doslej smo to delali z večkratnim letnim prilagajanjem stopenj zavezanosti, zato, ker se je spreminjal obseg zavezanosti oziroma osnova, od katere smo plačevali."
44,"Če to prenesemo v zakon, dobimo neke vrste državni fond za te zadeve, hkrati pa v zakonu ni niti besede o programu, ampak je v 2. členu samo lakonična pripomba: ""iz tega denarja se bodo plačevali programi, ki jih bomo določili z drugimi predpisi""."
22,"Niti ne z zakoni, lahko so to predpisi na podzakonskih nivojih, to se pravi predpisi, ki jih Skupščina nikoli ne bo videla."
38,"Seveda nisem za to, da s takim zakonom ustvarjamo državni fond, ki je na nek način fiksen in neodvisen od količine sredstev, hkrati pa je neopredeljen po obsegu, ker je odvisen od količine zavezancev, fiksne so samo stopnje."
33,"Skratka past, ki se mi zdi, da ni dovolj premišljena, se pa še enkrat opravičujem, lahko se bom pustil prepričati, ker nisem strokovnjak za ta vprašanja, zdi se mi pa izjemno nevarna past."
2,Hvala lepa.
4,Hvala lepa gospodu Pintarju.
3,Še želi kdo?
4,"Prosim, v imenu predlagatelja."
6,"Gospod Zemljič, Republiški sekretariat za finance."
6,"Spoštovane poslanke, spoštovani poslanci, gospod predsednik!"
34,"Razprava o paketu današnje zakonodaje, ki jo danes obravnavamo, se pravi konkretno o celi davčni reformi, je bila zelo poglobljena v vseh skupščinskih odborih, posebej pa v matičnem Odboru za proračun in javne finance."
28,"Vse pripombe, ki so bile danes izrečene, bo Izvršni svet temeljito proučil in po takšni proučitvi tudi pripravil ustrezne predloge zakonov, ki jih boste na naslednji seji obravnavali."
6,Moram pa nekatere stvari tu korigirati.
14,Konkretno bi se naslonil na razpravo gospoda Pintarja v zvezi z odlokom Izvršnega sveta.
35,"Izvršni svet sprejema odlok o razdelitvi prihodkov med občinami in republiko, vendar je to skupščinski odlok in ga bo Skupščina sprejemala, tako da bo možna razprava o takšni delitvi v ustreznih odborih in zborih Skupščine."
1,Drugo.
23,"Vsi izračuni bodo v predlogu zakona, ki ga boste obravnavali, predloženi, tako da bo možno ugotoviti, kakšni bodo učinki nove, spremenjene davčne zakonodaje."
19,"Na koncu moram povedati to, da ni mogoče voditi vzporedne davčne zakonodaje nekaj naslednjih mesecev ob uveljavitvi nove zakonodaje."
37,"To preprosto ne gre, ker v organizacijah ni možno zagotoviti niti obračuna niti korektnega izračuna in nakazovanja in plačevanja vseh prispevkov in davkov, ki jih bomo imeli po starem in ki naj bi jih imeli po novem."
29,"Zato je zelo važno, da so vsi modelni izračuni takšni, da nam zagotavljajo funkcioniranje novega davčnega sistema, o čemer pa se boste lahko med obravnavo predloga zakona tudi prepričali."
53,"Zato ob tem, kar je bilo in še bo povedano ob vsem davčnem paketu, samo da bo vse to upoštevano ob obravnavi in pripravi predloga zakona, nekatere postavke pa se tudi že sedaj spreminjajo in dajemo, ob upoštevanju pripomb, ki so bile v odborih izrečene, takšne popravljene izračune in predloge odlokov in zakonov."
1,Hvala.
7,"Hvala lepa, gospod Zemljič, prosim, gospod Potočnik."
8,Jaz bi se vezal na razpravo gospoda Pintarja.
18,"Pričakoval sem, da bo predstavnik Izvršnega sveta povedal kaj o tem, kaj pomeni štiri, pet plač za davek."
16,"Mislim, če to laično gledamo, to ni preprosta zadeva, ne vem, ali je to kaj razlike."
21,"Recimo, kakšen bo potem neto osebni dohodek v primerjavi z bruto, da bi nam to malo razložili tukajle, če to lahko."
1,Prosim.
9,"Hvala, gospod Potočnik, prosim gospod Potrč, še kakšno vprašanje?"
29,"Jaz bi gospoda Zemljiča samo vprašal, z vsem spoštovanjem, da bomo dobili, pa kaj je razlog, da še nismo dobili, zakaj ni teh izračunov na model, ki je narejen."
13,"Razumem, da bo ta model korigiran, da bodo procenti spremenjeni, ampak to kasneje."
31,"Kje je razlog, da nam Vlada teh izračunov ni dala, da bi lahko vsak, ne da računa sam pri sebi ali je narobe ali pa prav, imel preprosto pregled nad tem."
5,"Prosim, če mi to odgovorite?"
11,"Hvala lepa, gospod Rojc, namestnik direktorja Republiške uprave za družbene prihodke."
5,Spoštovano predsedstvo in spoštovani poslanci!
22,"Menim, da je potrebno ko pristopamo k tej davčni reformi, ki je Jugoslavija v povojnem obdobju ni doživela, izreči nekaj osnovnih izhodišč."
8,"Ne samo številčne podatke, ampak osnovne sistemske rešitve."
35,"Mislim, da je sedaj veljavni sistem, ki je bil vzpostavljen leta 1982, nekajkrat spremenjen do leta 1989, dejansko zastarel na eni strani, na drugi strani pa zagotavlja, bi jaz temu rekel, dvojno obdavčitev istega dohodka."
20,"Na drugi strani ta sistem dejansko onemogoča enakopravno obravnavanje oziroma obdavčevanje vseh dohodkov ne glede na vir, iz katerega izhajajo."
50,"Sedaj smo imeli sistem posamičnih vrst davkov, vsak tak davek je bil obračunan od različne osnove in te rešitve so dejansko pripeljale do situacije, ko je teža bremena slonela in še vedno sloni na osebnih dohodkih delavcev, to je na tistih dohodkih, ki so evidentni in ki so najlažje zajemljivi."
12,Z novim sistemom se od tega sistema poslavljamo in se moramo posloviti.
21,"Mi moramo zagotoviti, da bo dohodek, iz katerega koli vira bo, do enake višine enako obremenjevan, to pa ta sistem zagotavlja."
43,"Normalno je, da bodo nastali nekateri problemi pri tistih dohodkih, ki so težje evidentni, tako kot imamo sedaj, samo temu bo treba ustrezno prilagoditi tudi organizacijo finančnih institucij in tudi razrešiti problem in na novo postaviti primerne postopke, ki so sedaj v veljavi."
36,"To sem že tudi včeraj rekel, da ko gremo v reformo, ne gremo v reformo predpisov, moramo iti v reformo do nivoja izvajanja, ki pa je tisto, ki deformira, ali pa uveljavi sistem tak kot je."
17,"Kar se tiče podatkov, moram povedati, da ti podatki obstajajo, zakaj nismo mogli priti s temi podatki?"
35,"Prej moram povedati naslednje: stalno so se spreminjale, nekatere predpostavke, izhodišča, ki so objektivni pogoji za izračun obveznosti oziroma za ugotovitev, koliko dejansko bo ostalo davkoplačevalcev po novem, po uveljavitvi oziroma po izvajanju novega sistema."
58,"Povedati moram tole: glede na to, da imamo sedaj v predlaganem sistemu dejansko samo eno vrsto davka, to je dohodnina in da vse vrste dohodnine predstavljajo samo akontativno vrednost, ki med letom zagotavlja na eni strani normalno financiranje javne porabe, na drugi strani pa daje rešitev, ki ne bo imela za posledice velikih odmerjenih razlik po odmernem letu."
14,Istočasno vsi ti odmerni postopki znotraj podvrst dajo tudi osnovo za vključitev v dohodnini.
107,"Torej, nivelacija je dejansko na nivoju osebnih dohodkov in če vse te prejemke primerjamo s povprečnim osebnim dohodkom oziroma z določenimi koeficienti na povprečni osebni dohodek zaposlenih v Republiki Sloveniji, s predpostavko, da bo višina neto osebnega dohodka v letu 1990 v Republiki Sloveniji 6.000 dinarjev, da bo stopnja davkov in prispevkov iz osebnega dohodka 37,15%, da bo razpon stopenj pri dohodnini med 18 in 45%, da bo prvi razpon dohodnine namesto 20 60.000 dinarjev, pridemo do ugotovitve, da bo prejemnik osebnega dohodka v višini enega povprečnega osebnega dohodka z enim vzdrževanim družinskim članom plačal manj davka kot ga plača sedaj, vključno s prispevki za družbeno nadgradnjo."
18,"Njegov neto osebni dohodek, letni, v višini 72.000 dinarjev, se bo po simulaciji povečal sicer minimalno za 1,06%."
15,"Ti odstotki bodo višji, v kolikor gre za družine z večjim številom vzdrževanih družinskih članov."
22,"Pri tem moram povedati, da tukaj ni upoštevana določba 9. člena, ki govori o zniževanju osnove za dohodnino v višini do 10%."
24,"To pomeni, da bo praktično populacija davkoplačevalcev, katerih prejemki so do višine 1,1 enega poprečnega osebnega dohodka, plačala najmanj toliko kot sedaj, oziroma manj."
16,"Da bodo vsi osebni dohodki, oziroma prejemki v tej višini, ki presegajo 1,1 ustrezno višje obremenjeni."
17,"Zahtevali smo to rešitev že zdavnaj, ampak v sistemu posamičnih vrst davkov tega ni bilo moč speljati."
13,"Sedaj prikazujemo dejansko transparentnost dohodkov iz kateregakoli vira, v primerjavi z osebnim dohodkom."
10,"Tega v tem sistemu, ki ga imamo sedaj, ni mogoče."
33,"In bomo lahko tudi ugotovili, da smo z vzpostavitvijo sistema ali z nepravilnim izvajanjem sistema prišli do situacije, ko imajo nekatere kategorije prebivalcev sorazmerno bistveno ugodnejši položaj kot naj bi ga imele sedaj."
7,To nam bo ta novi sistem prinesel.
16,In se bo lahko parlament oziroma družba pri nas odločala za ustreznejšo tako ali drugačno politiko.
27,"Torej moram reči, da za večino prejemnikov dohodkov je ta sistem, ki ga predlaga Izvršni svet, ugodnejši oziroma najmanj tako enakovreden kot je sedanji z vidika obremenitve."
7,Za temi izračuni Izvršni svet tudi stoji.
2,Hvala lepa.
2,Hvala lepa.
3,"Prosim, gospod Zemljič."
4,Zakaj še ni izračunov?
31,"Vsi podatki in trezni izračuni se delajo na podlagi podatkov, ki jih podjetja izdelujejo na podlagi veljavne zakonodaje, to je bilančnih podatkov, ki pa se predlagajo - polletni - do konca meseca julija."
19,"In ker v strokovnih krogih to pripravljamo že več mesecev, so ti izračuni že bili narejeni na teh osnovah."
15,"Neresno bi bilo, da pridemo v Skupščino s podatki, ki temeljijo na osnovi polletnih izračunov."
31,"Drugi izračun, ki ga dobi Služba družbenega knjigovodstva v Sloveniji, ki nam služi za izdelavo vseh izračunov, je periodični obračun po devetih mesecih, ki ga predlagajo organizacije do konca meseca oktobra."
58,"Njegova obdelava oziroma njihova obdelava traja najmanj 14 dni in tudi med to obdelavo, ki jo imamo, imamo že izračune na tem, vendar ni bilo možno v tako kratkem času vsega skupaj - recimo v 7. dneh - predložiti izračune že na bazi devetmesečnih podatkov in zato bodo predloženi takoj, ko bo predložen tudi predlog za izdajo zakona. hvala lepa."
1,Hvala.
3,"Gospa Lokarjeva, prosim."
27,"Rada bi samo zastavila eno vprašanje: iz paketa davčne zakonodaje je razvidno, da je predvidena velika centralizacija sredstev z vidika pristojnosti Vlade pri razpolaganju z integriranim proračunom."
15,"Na podoben način se to vidi tudi pri tistem zakonu, ki govori o socialnem zavarovanju."
54,"Zanima me, zakaj zakonodajalec ni predvidel, čeprav je to obvezno po mednarodnih konvencijah, ki smo jih podpisali, da se vsi skladi, ki se formirajo z obveznim zavarovanjem zaposlenih, kot je npr. pokojninsko, invalidsko, zdravstveno, zavarovanje za brezposelnost, za nosečnost in starševstvo, upravljajo tako, da v teh skladih soodločajo tudi tisti, ki vanje sredstva prispevajo?"
1,Hvala.
7,"Gospa Markič, Republiški sekretariat za finance, odgovor."
7,Bom poskusila kar takoj odgovoriti na vprašanje.
18,"Prvič, mislim, da je treba ločiti pojem centralizacije sredstev od pojma enotne ureditve davčnih obveznosti v Republiki Sloveniji."
3,Mi urejamo drugo.
22,S tem zakonom in tudi sicer še ni nobene odločitve o kakršni koli večji vsebinski spremembi financiranja med nivojem občine in republike.
24,"Ni še rešeno vprašanje občin v novi ustavi, niti ni rešena razmejitev na posameznih področjih javnih služb, ki bo urejeno z novimi sistemskimi zakoni."
3,"Npr. šolstvo, itn."
23,"Ko bo to urejeno, in če bo urejeno drugače, kot je sedaj, se bo, jasno, temu prilagodila razmejitev sredstev med občino in republiko."
11,"Sedaj pa so izračuni na razmejitvi, ki je v letošnjem letu."
16,"Drugi del vprašanja se je nanašal na dva ""sklada"", ki sta še predvidena v republiškem proračunu."
22,"Nimamo še takšnih sistemskih zakonov, ne za zdravstvo in ne za zaposlovanje, da bi lahko sedaj že obe področji prepustili samostojnemu skladu."
19,"Poleg tega podatki, ki jih imamo, tudi kažejo, da verjetno v tem nestabilnem času ni smotrno uveljaviti novih skladov."
18,Na področju zaposlovanja se bo še povečala brezposelnost in bo treba v tem prehodnem času zadeve reševati pritiske.
15,Republiški proračun tudi letos pokriva potrebe zaposlovanja v večjem obsegu kot je priliv teh prispevkov.
30,"Na področju zdravstva je zatečeno stanje v letošnjem letu, ko smo zadeve prevzeli v republiko, tako različno, da bo najmanj, kar bo potrebno, kot predpogoj za sklad nekoliko normalizirati razmerja."
1,Hvala.
1,Hvala.
2,"Kolešnik, prosim."
2,Eno vprašanje.
43,"Zakaj republika hoče, oziroma zakaj hoče enotno urejati tiste vire, ki jih daje občini in zakaj ne dopušča, da občina te vire ali uvede in določi obseg ali pa, zakaj republika ne določi zgornje meje in dopusti, da lahko občina znotraj tega manevrira."
27,"To sem prej hotel pokazati na primeru različne razvitosti in različnega interesa, ker, konec koncev, vsak gre raje, ne mi zameriti, v Ljubljano kot npr. v Brežice."
17,Ampak v Brežicah imamo krasne kraje in bi tudi na ta način raje nekoga privabili k nam.
24,"Ker je to tudi eden izmed, verjetno so ti viri oziroma ta fiskalna politika, tudi del občinske oziroma naj občina tudi ima možnost tega."
3,To je vprašanje.
2,Hvala lepa.
2,Gospod Pivec.
14,"Podpiram to intenco iz vprašanja gospoda Kolešnika glede avtonomnosti virov kot je zaposlovanje, zdravstvo."
25,"Argument pa ne more popolnoma vzdržati, saj je bolj verjetno, da je prihajalo do obratnih prelivanj iz zaposlovanja v druge namene, gledano s časovno dinamiko."
34,"Ampak, tu je še nekaj drugega, namreč mednarodna konvencija, h kateri je Jugoslavija pristopila in ki terja za področje zaposlovanja avtonomno postavitev tako v glede organizacije in financ oziroma sploh agencij na tem področju."
2,Hvala lepa.
2,Gospa Markič.
5,Najprej glede davčne konkurence občin.
13,"To je seveda vprašanje, ki se bo ponovno pretehtalo pri pripravi predloga zakona."
11,"Tu so določene ideje, so tudi primeri, ko je to dopuščeno."
27,"Seveda pa moramo vedeti, da ne bo mogla republika z dopolnilnim financiranjem oziroma sredstvi za finančno izravnavo občin pokrivati razne poteze za večjo davčno konkurenčnost posamezne občine."
6,"Mislim, da sem bila dovolj jasna."
26,"Hkrati bodo občine imele vso možnost z različnimi pogoji, ki jih ustvarjajo v občini, postanejo bolj privlačne za različne podjetniške dejavnosti, ker ni vse samo davek."
7,"Bistven je prostor, fleksibilnost organov, infrastruktura tudi."
3,Drugo - glede skladov.
14,"Podatki za letošnje leto so tu, mi smo jih posredovali Odboru za javne finance."
8,Podatki so številke in so zgovorne same zase.
22,"Ko bodo zakoni uredili posamezno področje sistemsko drugače, bo tudi ta finančni del urejen, tako kot bo to uredil področni sistemski zakon."
4,Ta trenutek zakonov ni.
2,Hvala lepa.
2,Še kdo?
4,"Če ni, zaključujem razpravo."
6,"Zboru predlagam, da sprejme naslednji sklep:"
13,"""Zbor sprejema predlog za izdajo Zakona o financiranju javne porabe z osnutkom zakona."
20,"Zbor nalaga Izvršnemu svetu Skupščine Republike Slovenije, da ob upoštevanju razprave v zboru in v delovnih telesih pripravi predlog zakona""."
7,Želi kdo razpravljati o tem predlogu sklepa?
4,Predlog dajem na glasovanje.
3,Kdo je za?
3,Je kdo proti?
4,se je kdo vzdržal?
9,"Ugotavljam, da je predlog sklepa z večino glasov sprejet."
13,"2. TOČKA DNEVNEGA REDA - PREDLOG ZA IZDAJO ZAKONA O DOHODNINI, Z OSNUTKOM ZAKONA."
16,"Predlog za izdajo zakona, z osnutkom zakona je predložil v obravnavo Izvršni svet Skupščine Republike Slovenije."
48,"Obravnavali so ga: Zakonodajno-pravna komisija, Odbor za proračun in javne finance, Odbor za družino, Komisija za družino, Odbor za delo, zaposlovanje in socialno politiko na ravni Skupščine Republike Slovenije, Odbor za kulturo in varstvo naravne in kulturne dediščine na ravni Skupščine Republike Slovenije ter Komisija za vprašanja invalidov."
5,Ali predstavnik predlagatelja želi besedo?
5,Žele besedo poročevalci delovnih teles?
3,"Prosim, gospod Kopač."
1,Spoštovani!
15,Nekaj diskusije o tem zakonu je pravzaprav šlo mimo že pri prvi obravnavi prejšnje točke.
39,"Rad bi dal samo nekaj poudarkov glede na diskusijo v našem odboru, ki bi utegnili biti tudi predmet diskusij drugih poslancev in poslank, ki morda poročila našega odbora še niso prebrali, saj ste ga dobili na klop šele danes."
14,Odbor je koncept zakona zelo podprl in je na koncu podprl tudi osnutek zakona.
24,"Imeli pa smo ob teh, bom rekel, bolj občutljivih ali žgečkljivih členih, nekaj pripomb, ki pa smo jih na samem odboru uskladili s predlagateljem."
21,"Naše pripombe so se nanašale na 7. in 8. člen, ki predvidevata splošno davčno olajšavo v višini 10% povprečnega osebnega dohodka."
62,"Ob ustnem soglasju predlagatelja na sami seji odbora smo predlagali, da se jo črta oziroma, da se jo kanalizira, da se jo preusmeri tistim, ki imajo vzdrževane družinske člane, se pravi, da se zakonu o dohodnini da nekaj več socialnega poudarka in tako predlagali, da se v 10. in 11. člen uvrsti povečanje olajšav za vse tiste, ki imajo vzdrževane družinske člane."
20,"Sporna in žgečkljiva, bosta verjetno za mnoge 12. in 17. člen, ki predvidevata te dohodkovne razrede in pa davčne stopnje."
32,"Tudi tukaj smo bili seznanjeni z novim izračunom, ki je najnižjo letno osnovo zvišal za trikrat, to se pravi, za trikrat omilil samo obremenitev dohodkov in posledično tako tudi v 17. členu."
31,"Ta izračun smo imeli, vendar smo bili opozorjeni, da tudi ta izračun še ni dokončen, no in danes sem zares slišal, da je še nekoliko malenkostno spremenjen z manjšo korekcijo stopenj."
22,"Potem je bilo precej pripomb, vendar na koncu nismo prišli do kakšne zelo konstruktivne pripombe na 9. člen, ki predvideva posamezne oprostitve."
35,"Poudarjeno pa je bilo, da mora biti 9. člen mnogo bolj konkreten, to se pravi, da mora bolj natančno opredeliti namene in tudi preverjanje namenov oziroma samih izdatkov, pri katerih je nekdo udeležen oprostitve dohodnine."
29,"Potem pa smo na preostale člene zakona o dohodnini imeli sicer nekaj pripomb, vendar niso bile bistvene in na koncu smo zakon, kot že rečeno oziroma osnutek zakona, podprli."
27,"Vsekakor pa pričakujemo v fazi predloga na klopeh oziroma že predhodno, skupaj z vabili, simulacijo oziroma izračune, ki so nam jih predstavniki predlagateljev danes tudi že obljubili."
2,Hvala lepa.
1,Hvala.
4,"Prosim, gospod Ignac Polajnar."
22,"Danes ste dobili na klop poročilo Komisije za družino, ki je razpravljala v isti smeri, kot je tu že opozoril gospod Kopač."
23,"V Komisiji za družino podpiramo usmeritve tega zakona, vendar smo največ pripomb imeli na tiste člene, ki govorijo o olajšavah za davčne zavezance."
11,Pri tem mislimo na mlade družine in družine z več otroci.
22,"Mlade družine sploh niso omenjene, zato menimo, da bi moral predlagatelj misliti tudi na to, drugo pa so družine z več otroci."
33,"Poleg teh družinskih članov naj bi se ta procent povečal od 5 na 10, to mi zelo podpiramo in menimo, da je to zelo dobro, ker mora biti notri tudi ta socialna komponenta."
15,"Morajo pa biti te oprostitve take, da bodo na nek način v vsem spodbujale družine."
9,Še nekaj bi rad rekel kot predstavnik Krščanskih demokratov.
19,Mi smo o teh zakonih tudi razpravljali in zlasti pri 10. členu bo potrebno razmejiti družinske člane in otroke.
8,"Eno so družinski člani, drugo pa so otroci."
16,"Otroci, opredeljeni tako kot se pač opredelijo in ne tisti, stari 30 let, ampak vzdrževani otroci."
9,"Zato menimo, da bi ta lestvica morala biti drugačna."
25,"Prvič je pravilno, da rečemo, da je za prvega otroka 10%, potem pa predlagamo proporcionalno oziroma predlagamo progresivno lestvico, da se potem dviguje ta procent."
8,"Kakšen bi bil ta procent, je stvar izračuna."
42,"Mi menimo, da bi bil lahko precej velik, razmišljali smo celo 10, 15, 25 in bi se morda ustavilo, lahko pa tudi drugačne, ampak vendarle naj predlagatelj to upošteva in tudi naredi izračun, kaj bi to pomenilo, če bi naredili večje oprostitve."
1,Hvala.
1,Hvala.
3,Besedo ima gospod
2,Štefan Kociper.
19,"Ker smo pravkar dobili na mizo tudi poročilo Odbora za delo, zaposlovanje in socialno politiko, se oglašam šele sedaj."
17,"Načelno je tudi naš odbor podprl vse te zakone, s tem, da želi videti kvantifikacijo posameznih rešitev."
50,"Pri tem zakonu o dohodnini je prav tako v načelni razpravi predlagani zakon podprl, ob tem pa je poudaril, da bi bilo treba hkrati predložiti tudi oceno finančnih posledic tega zakona za nekaj različnih tipov družin, z različnimi dohodki in različnim številom otrok in glede na višino neto osebnih dohodkov."
26,V praksi bodo pri izvajanju tega zakona verjetno nastale težave zaradi premajhne usposobljenosti davčnih služb za nadzor nad vsemi prejemki in premoženjem zavezancev za plačilo dohodnine.
14,V razpravi pa so bili predloženi nekateri konkretni predlogi k posameznim členom oziroma mnenja.
32,"K 9. členu so bila izražena različna stališča o tem, ali naj se osnova za dohodnino zmanjša za članarino sindikata in za članarino političnim strankam, zato naj predlagatelj te olajšave ponovno prouči."
21,"Predlagano je bilo tudi, naj se pri zmanjšanju upoštevajo prispevki za humanitarne dejavnosti in socialne pomoči, izplačane na podlagi kolektivnih pogodb."
23,"K 10. členu: v zakonu naj se opredeli za progresivno povečanje davčnih olajšav za otroke, zlasti za družine z več kot enim otrokom."
24,"V tujini so olajšave za otroke bistveno višje, saj ima vsak otrok tudi pravico do otroškega dodatka, ki se ne všteva v davčno osnovo."
15,"K 11. členu: predlagatelj naj preuči, ali je v tem členu treba posebej navajati posvojence."
27,"K 12. in 17. členu: bistvena napaka tega zakona je v opredelitvi progresivnih lestvic za obdavčitev v teh dveh členih, saj so za visoke prejemke obdavčitve prenizke."
29,"Razumljivo je, da so glede na to, da smo revna družba, spodnje meje za obdavčitev določene na relativno nizki ravni, zato, da se zagotovi dovolj sredstev za javne potrebe."
24,"Vendar bi bila prav zato večja obdavčitev visokih prejemkov, za katere je vprašanje, ali zmeraj izvirajo iz dela in dobrega gospodarjenja s kapitalom, utemeljena."
27,"K 16. in 17. členu: nadomestila za inovacije naj se uredijo v okviru teh dveh členov, upoštevaje pomen inovacij za razvoj in motiviranost inovatorjev za njihovo delo."
16,K 17. členu: stopnje davka bi morale biti na podlagi progresivne lestvice za višje osnove povečane.
24,"K 43. členu: v drugi odstavek naj se vključijo tudi sindikati, ob prihodku naj se odšteje tudi izdatke za dobrodelne, kulturne in znanstvene namene."
17,"K 50. in 51. členu: bi bilo prav, da se poleg gluhonemih posebej navedejo tudi slepe osebe."
1,Hvala.
1,Hvala.
4,Besedo ima gospod Magajna.
2,Spoštovani poslanci!
23,"Mislil sem se oglasiti že pri prvi točki, ko je šla razprava v tej smeri, da smo obravnavali celotni paket urejanja davčne politike."
11,"Da ne bi stvari ponavljal, bi opozoril samo na nekaj stvari."
30,"Odprto vprašanje ostaja centralizacija zbiranja davčnih virov, ki pa bo razrešeno šele takrat, ko bomo imeli jasen vpogled v to, kaj bo občina sploh predstavljala in kakšno funkcijo bo imela."
37,"Gre pa za vprašanje distribucije teh sredstev iz davčnih virov in opozoril bi na porabo teh sredstev in na zadevo, ki smo jo že v prejšnjem sistemu vedno imeli kot pomislek in dilemo, torej vprašanje prelivanja sredstev."
11,Po novi zakonodaji ima to prelivanje odprto pot in zeleno luč.
40,"Tu pa se mi postavlja načelna dilema, ali ne bi veljalo določene vire in sredstva, ki se zbirajo na ravni republike in občine, le zaščititi v taki meri, da se ne bi tudi namensko uporabljala, recimo za ekologijo, varstvo okolja."
39,"Če ne bomo ta sredstva tudi namensko uporabljali, se mi zdi, da nam bodo vedno izpadla in bomo dobivali standardni odgovor, da ni denarja, čeprav vemo, da so se že do sedaj ta sredstva zbirala, samo se niso uporabljala."
22,"Glede zakona o dohodnini bi enako opozoril, kot predgovornik na 9. člen, kaj vse naj bi bilo izvzeto iz osnove za dohodnino."
8,Sporna je 10. točka: plačilo članarine političnim strankam.
13,"Tu bi veljalo upoštevati članarino za sindikate, ki imajo le neko drugo funkcijo."
43,"Se pa postavlja načelno vprašanje, to so dohodki, ki jih državljani pridobivajo iz postavke socialne pomoči, podpor, kjer menim, da bi se tukaj morali opredeliti, da ta sredstva, ki jih občani pridobivajo iz tega fonda, ne bi veljala kot osnova pri odmeri dohodnine."
1,Hvala.
1,Hvala.
5,Besedo ima gospod Dušan Semolič.
13,"Tisto, kar je v tem celotnem paketu dobro, je verjetno racionalizacija davčnih oblik."
13,"Prej smo imeli 47 davkov in prispevkov, sedaj je ta stvar bolj pregledna."
15,"Verjamem tudi tistim, ki poznajo zahodne sisteme, bolj primerljive s sosednjimi državami oziroma temi sistemi."
19,"Ampak tisto, kar bi rad rekel k temu zakonu je, da glavni cilj ni zbiranje sredstev za funkcioniranje države."
22,"Ker če je samo ta cilj, ne dvomim, da je ta zakonodaja dobro naravnana, ker tisti, ki piše, zagotovo za to poskrbi."
18,"Zagotovo so pri vseh davkih in tudi tukaj zastopani drugi cilji, poleg fiskalnih tudi ekonomsko razvojni in socialni."
23,"O socialnih je pravično že stekla beseda, samo menim, da manjka ocena ekonomsko razvojnih učinkov, kaj vse to pomeni za podjetja, za gospodarstvo."
13,"Kar pa bi rad konkretno na ta zakon o dohodnini spregovoril, je naslednje."
21,"Dosedanja diskusija mi to olajša. 9. člen, 10. točka, kjer je plačevanje članarin političnim strankam kot olajšanje, zmanjšanje; kolego Magajno podpiram."
11,"Če to ostane obvezno, sem prepričan, da mora biti sindikat notri."
10,"Ker gre za več sindikatov, menim, da je podpora tukaj."
15,10. člen: tudi sam sem imel pripombe glede progresivnih olajšav za družine z več otroci.
13,"Ker je bilo že več diskutantov, tudi jaz diskusije k 10. točki podpiram."
9,"12. člen: predlagam, da se spodnji prag, 20.000, dvigne."
49,"Preprosto zaradi tega, ker moram biti pod vtisom diskusij o življenju, vsega tega, kar spremlja tega upokojenca in menim, da če to dvignemo višje, slišal sem že tudi predloge na 50, 60.000, da je to dobro in če bi v tej smeri sprejeli, menim, da je ta problem rešen."
7,Drugo navidezno banalno opozorilo je 19. člen.
12,"Tukaj je rečeno, da ne plačujejo davkov šefi konzularnih predstavništev pri nas."
20,"Po vsem tem moramo biti bolj ambiciozni in reči ne samo šefi konzularnih, pač pa šefi diplomatsko-konzularnih predstavništev v Sloveniji."
44,"42. člen, na koncu: ""dohodki se priznavajo v obračunskem znesku, razen pri naslednjih postavkah""; potem pa je na koncu neka postavka, ki se vleče že desetletja nazaj in diskusija se ponavlja, češ da reprezentančni stroški v obračunani višini, vendar največ do 0,1% ustvarjenih prihodkov."
44,"Nisem poznavalec, ampak, ker sem imel razgovore z ljudmi, ki se jih to tiče, so me opozarjali, da je ta stvar nerealna, da so velike razlike med podjetji oziroma med zavezanci in da ta zakon kar tako počez ne rešuje v celoti tega problema."
20,"Naslednje opozorilo, za katerega menim, da je prav, da se pove v zvezi s to diskusijo, je problem davčne napovedi."
14,"Sedaj imamo davčno napoved 31. januarja, takrat je mrzlica, vse se dela za to."
40,"Ljudje, ki delajo pri tem, so me opozorili, da to ni dobro, da je treba iti ne na koledarsko, pač pa poslovno leto, ker se cel kup poslov objektivno ne more zaključiti s 1.1., ampak je zamik v mesec januar."
26,"In če hočemo te številke realno prikazati, je preprosto predlog, da sestavljalci tega razmislijo, da bi ta datum zamaknili za mesec oziroma dva v naslednje leto."
18,"49. člen: tukaj je formulacija, da se zavezancem, ki so na novo pričeli opravljati dejavnost, odmera davka zniža."
13,"Opozorilo pa je, namreč za prvo leto poslovanje za 100%, za drugo 66%."
13,"Spet opozarjajo ljudje, ki delajo pri tem, da je kar tako počez krivično."
18,"So dejavnosti, kjer prideš na zeleno vejo po štirih letih, so dejavnosti, kjer lahko prideš v enem letu."
15,"Lestvica kar tako počez pa v bistvu tega problema, ki ga želi rešiti, ne rešuje."
24,"Tako dajem opozorilo, da v nadaljnji fazi še enkrat vidimo, če bi bila sprejemljiva tudi kakšna diferenca med temi dejavnostmi oziroma v tej lestvici."
4,In končno 50. člen.
30,"Tudi tukaj ocenjujem tudi sam, da je premajhna stimulacija 15% izplačanega osebnega dohodka za to, če se zaposli pripravnik oziroma nekdo, ki je več kot dve leti prijavljen na SDK."
18,"In na koncu, kolega Kopač je bil zelo za to, da bi ta ta paket sprejeli do 1.1.1990."
6,"Bojim se, da to ni možno."
28,"Zadovoljen bi bil, če bi, še zlasti, ker je predstavnik Izvršnega sveta rekel, da bodo vse upoštevali, pa mislim, da se to kljub iskreni volji ne bo dalo."
15,"Ampak vzpodbudilo me je mnenje Gospodarske zbornice Slovenije, ki se je o tem problemu opredelila."
11,"V tem mnenju piše, da bi bil najprimernejši termin uveljavitve 1.4.1991."
18,"Preprosto, opozarjam na to mnenje GZS kot na neko alternativo, kot varianto in da predlagatelji tudi to proučijo."
2,Hvala lepa.
2,Hvala lepa.
19,"Takole, potekel je čas, predlagam odmor 45 minut, pri tem pa prosim vodje posameznih poslanskih klubov, da imajo pregled."
11,"Moram reči, razen zadnje pol ure, smo bili na meji sklepčnosti."
6,Od 10.30 pa skoraj do 12.00.
8,"Prosim, da vsak poslanski klub skrbi za svoje."
4,Hvala. 45 minut odmora.
16,"Nadaljujemo razpravo k 2. točki dnevnega reda: predlog za izdajo zakona o dohodnini, z osnutkom zakona."
6,K razpravi se javlja gospoda Lampret.
21,"Samo še kratko obvestilo. ker smo pri nekaterih zadevah že neusklajeni, predlagam, da se za morebitna usklajevanja imenuje petčlanska usklajevalna komisija."
5,Prosim predloge za usklajevalno komisijo.
9,"Prosim: Pretnar Aleksandra, Kolešnik Ciril, Sonja Lokar, Hobič, Kopač."
1,Dovolj.
1,Hvala.
3,"Prosim, gospod Lampret."
8,Oglašam se v imenu Komisije za vprašanje invalidov.
17,"In sicer bi podal nekatere pripombe, ki so bile na tej komisiji k osnutku zakona o dohodnini."
40,"V 9. členu naj bi v točki 4 na koncu dodali še besedilo: ""oziroma za dokumentirani znesek sredstev, ki jih je zavezanec porabil v navedene namene zaradi odpravljanja arhitekturnih in komunikacijskih ovir, po pisnem mnenju pristojnega centra za socialno delo."""
12,"V točki 11. naj bi za besedo ""dobrodelna"" dodali še besedo ""invalidske""."
6,To je v zvezi z olajšavami.
26,"Potem naj bi dodali novo 11.a točka, ki bi se glasila: ""plačane prostovoljne denarne prispevke in vrednost daril v naravi za invalidske organizacije oziroma zveze."""
18,"V 14. točki naj bi se besedilo ""10% - letnega povprečnega osebnega dohodka"", nadomestilo z ""letni povprečni osebni dohodek""."
50,"Potem naj bi v istem členu dodali še dve novi točki, in sicer 15. in 16., ki bi se glasili: 15. točka: ""v prejemke za delo med rehabilitacijo"" in v 16. točki ""prejemke za občasno ali začasno nego oziroma pomoč invalidom, ki jih občanom izplačujejo invalidske organizacije oziroma njihove zveze""."
27,"Zadnji odstavek pa naj bi se dopolnil s točkami 4, 6, torej pri obeh gre samo za invalidske namene in dodatnimi točkami 11a, 15 in 16."
41,"Pri 10. členu imamo pripombo, da bi predlagatelj, s tem, da je olajšava 10% letnega povprečnega osebnega dohodka za otroka z motenim telesnim in duševnim razvojem; mi predlagamo oziroma Komisija za vprašanje invalidov predlaga, da se ta olajšava dvigne na 50%."
18,"To utemeljujemo predvsem s tem, da gre to za tiste otroke, ki so trajno nezmožni za pridobitno dejavnost."
15,V 11. členu je treba med vzdrževane družinske člane vključiti tudi posvojence in posvojitelje zavezanca.
38,"Ta izraza sta izpuščena, poznamo pa to terminologijo tudi iz zakonodaje s področja družinskih razmerij, zato je pravilno, da se vnesejo tudi v ta člen, da ne bi pri naknadni razlagi prišlo do nesporazumov oziroma do napačnih tolmačenj."
18,"Nadalje, pri 18. členu naj bi črtali besedilo v 4. točki, ki se glasi: ""po predpisih o pravicah""."
19,"To 4. točko, ki govori: ""prejemki po predpisih v pravicah vojnih in mirnodobnih vojaških invalidov ter civilnih invalidov vojne""."
16,"To določilo naj bi se glasilo: ""prejemkov vojnih in mirnodobnih vojaških invalidov ter civilnih invalidov vojne."""
18,"Potem bi bilo potrebno še dopolniti to z opredelitvijo, katero kategorijo invalidov se lahko vključi v ta člen."
31,"Dodali naj bi tudi novo točko v besedilu: ""od prejemkov, ki jih osebe prejemajo za opravljanje storitve pomoči invalidom, ki pomoč in postrežbo drugega potrebujejo in jih izplačujejo njihove invalidske organizacije."""
19,"Nadalje še pripomba k 50. in 51. členu, ki se dejansko pokrivata in sicer se tu govori o olajšavah."
28,"V drugem odstavku naj se ""invalidske osebe"" zamenja s terminom ""invalid"", proučili pa naj bi tudi upravičenost znižanja odmerjenega davka s 50% na 100% izplačanega osebnega dohodka invalidom."
16,"Nadalje komisija predlaga, da naj bi pri zavarovancu upoštevali invalide s 70% in več telesne okvare."
8,V tem primeru ni treba ločevati gluhoneme osebe.
9,Zahodna zakonodaja uporablja termin invalidnost nad 70% telesne okvare.
17,"V teh 70% pa so vključene tudi gluhoneme osebe, tako da ne bi bilo potrebno posebej naštevati."
14,"Ta pripomba, ki se nanaša na 50. člen, se nanaša tudi na 51. člen."
1,Hvala.
2,Hvala lepa.
12,Glede na predlog bi opravili še kratko glasovanje glede članov usklajevalne komisije.
9,"Predlagani so Pretnar, Kolešnik, Sonja Lokar, Kopač in Hobič."
7,"Preden nadaljujemo, bi dal predlog na glasovanje."
3,Kdo je za?
3,Je kdo proti?
4,Se je kdo vzdržal?
1,Hvala.
5,"Ugotavljam, da je soglasno sprejeto."
3,Nadaljujemo z delom.
4,Besedo ima gospod Kolešnik.
15,"Dovolite mi, mislim, da me bodo poslušali tam v levem kotu, gospa Markičeva in ostali."
10,"Ne mislim, oziroma vem, da ni namerno izpuščena pomembna dejavnost."
16,"Verjetno tudi zaradi tega, ker niso sodelovali z vsemi, ki imajo o tej dejavnosti kaj povedati."
14,"Gre za dejavnost posebnega družbenega pomena, bi rekel celo izjemnega, to je za šport."
20,"Šport v tem zakonu ima kaj početi in predlagam, da se v 9. členu, v 9. točki vnese beseda ""šport""."
33,"To je, 9. člen govori namreč o osnovah za dohodnino: ""se zmanjša za"", se pravi, gre za zmanjšanje osnov in sicer v 9. točki naj bi se vnesla beseda ""šport"" v ustreznem sklonu."
6,Enako v 11. točki 9. člena.
11,"Potem v 18. členu, 7. točka, 8. točka in 9. točka."
52,"Ter v 19. členu naj bi vnesli besedi ""športni objekti"", tam, ko se govori, tudi vprašanje hkrati namreč, ko se govori o zemljiščih pod stavbami ali dvorišči, ali je to kot katastrski pojem ali je to kot pojem, pod katerim lahko razumemo zemljišča pod stavbami in dvorišči ali gre za katastrski pojem."
28,"To in potem v 43. členu, da se vnese tudi beseda ""šport"" v ustreznem sklonu in vprašanje v 49. členu, kjer se govori o opravljanju dejavnosti novih podjetnikov."
42,"Ali gre tu resnično za tiste začetne podjetnike, ki začnejo poslovanje na območjih, ki so demografsko ogrožena ali gre tu tukaj tudi za tiste podjetnike oziroma za tista podjetja, ki iz razvitega območja začnejo vlagati v nerazvito območje oziroma v demografsko ogroženo."
33,"V kolikor gre za kakršnokoli oviro v tem smislu, predlagam, da se v 49. členu ustrezno zapiše, da je oproščen oziroma, da ima dejansko neke bonitete vsak, ki vlaga na demografsko ogroženih območjih."
23,"To predlagam, ker menim, žal ustrezni matični odbor, kar se tiče športa, tega ni predlagal oziroma niti ni obravnaval, pa jaz sedaj predlagam."
6,"Mislim, da je to moč podpreti."
29,"Posebej tudi zato, da bi olajšali vsakodnevno tekanje funkcionarjem, športnim, ki morajo tekati za športnimi sredstvi, da tudi na ta način podpremo to, kar moralno vseskozi podpiramo, torej šport."
23,"In da bomo še imeli kakšnega Križaja in vidim, ko gremo iz naših sedežev, posebno tisti, ki so oddaljeni, da so zelo zadihani."
27,"Se pravi tudi na ta način bi pripomogli vsem nam, da bi imeli možnost se rekreirati in s tem tudi prispevati k razvoju te zelo pomembne dejavnosti."
2,Hvala lepa.
4,Hvala lepa gospodu Kolešniku.
4,Besedo ima gospod Tomšič.
3,"Spoštovano predsedstvo, spoštovani!"
36,"Jaz bi kot predstavnik Socialdemokratske stranke Slovenije nekaj zadev povedal, kasneje pa še to, kar smo včeraj uskladili skupaj vsi sindikati, to se pravi Konfederacija novih sindikatov Slovenije, Zveza svobodnih sindikatov Slovenije in Neodvisni sindikati Slovenije."
19,"Čeprav bo k temu skupnemu papirju, ki je predložen, verjetno tudi kolega Ravnikar ali kolega njihov sekretar kaj dodal."
11,"Najprej to, kar smo mi pripravili k celotnemu bloku o davkih."
15,"Predlagamo, da se osnutek zakona o davku na izplačane osebne dohodke dopolni z naslednjimi elementi."
15,"Menimo, da je osnutek zakona o dohodnini in ta zakon možno združevati in sicer zakaj?"
19,Ideja izvira iz naslednjega: da bi poleg bruto osebnih dohodkov za obdavčenje upoštevali tudi celotni dohodek na družinskega člana.
17,"Nadalje, ali sta zaposlena oba zakonca, nadalje število šolskih oziroma predšolskih otrok in še vrsto drugih stvari."
13,"Predlagam, da bi predlagatelji še enkrat dobro proučili odgovarjajoči zakon Zvezne republike Nemčije."
27,"Tega namreč dokaj dobro poznam in kot veste, je ta zakon o obdavčenjih razdeljen: recimo osebni dohodki, bruto osebni dohodki so tam razdeljeni na tri osnovne klasifikacije."
14,"Te tri osnovne klasifikacije zelo dobro upoštevajo socialno, sociološko in seveda tudi tržno naravnanost."
2,Druga stvar.
19,"Jasno, da upoštevajo tudi, imajo, meni se zdi, ne vem točno, da imajo deset klasifikacij tudi bruto osebni dohodki."
7,"Te seveda niso proporcionalne, ampak so progresivne."
9,"Torej s tem, to približno imamo, to progresivno lestvico."
17,"Seveda je tu neka institucija, v tem zakonu, o katerem govorim, ki je jaz tu ne vidim."
29,"Namreč, da ko vsak mesec pride do obdavčenja, prej je nekdo rekel, da bi mi tukaj bili obdavčeni, recimo, eno tretjino tega, kar bi zaslužili, drugi seveda mnogo manj."
4,To je vse pravilno.
25,"Vendar moramo upoštevati naslednje: prihodek na družinskega člana in vse te stvari, tako da obdavčenje pride mesečno, torej na ta način pride čisto nova lestvica."
18,"V tej lestvici ne nastopa več plača poslanca ali plača kateregakoli drugega delavca, vendar je že vse odšteto."
14,Tako da začne z januarjem plačevati na osnovi tega predvidenega dohodka na družinskega člana.
13,"Da bi zakon veljal za vse enako, se na koncu leta naredi obračun."
23,"No, pri tem obračunu izdatkov, tisti, ki niso obdavčeni, tu je vrsta olajšav za mlade družine recimo, to že vse egzistira v evropski."
18,"Za nekoga, ki kupuje novo stanovanje, za nekoga, ki se preseli iz enega kraja v drugega zaradi službe."
12,"Tu je celo nočno delo, če nek policaj mora imeti nočno službo."
5,"Skratka, vrsta olajšav je notri."
27,"Glavna prednost tega je, da mu ni treba ogromno davka vsak mesec najprej plačati in šele na koncu dobi nekaj nazaj, vendar je že vse to preračunano."
11,"Torej gre za predvidevanje, kaj se bo zgodilo do konca leta."
22,"Zato predlagam, mislim, da je resnično ta zakon, ki sem ga imenoval, zelo napreden in ga lahko vsaj prilagodimo na naše pogoje."
14,"Glede Konfederacije novih sindikatov Slovenije, Zveze svobodnih Sindikatov, to je ta naša skupna izjava."
14,"Neodvisni sindikati Slovenije, to so ti iz Ptuja, smo se pa nekje za naslednje."
27,"K temu bloku dodajamo: ""V načelu podpiramo zasnovo predloženih zakonskih rešitev, ki naj bi nadomestile dosedanji drag, nerazumljiv in tehnično zapleten sistem financiranja skupne in splošne porabe."
52,"Sindikati, vsi trije, zahtevamo, da se pred obravnavo (tu manjkajo predlogi, jasno, ne moremo danes že to zahtevati), to se pravi, da se pred obravnavo predlogov zakonov poslancem in vsem zainteresiranim posreduje finančna analiza o posledicah predloženih davčnih zakonov za zaposlene, o socialnem in materialnem položaju delavcev."" To bi bilo pod drugič."
1,Tretjič.
31,"Sindikati vztrajamo, da se zaradi delovanja predloženih davčnih zakonov, neto osebni dohodki iz tega naslova ne bi smeli spremeniti, predvsem pa ne za kategorije, ki so pod povprečjem slovenskih osebnih dohodkov."
33,"Če se že spremeni nad povprečjem, je to neka stvar, ki se ji verjetno ne bo možno izogniti, ampak tisti, ki imajo podpovprečne osebne dohodke, pa ta zakon njih ne bi smel oškodovati."
2,Toliko zaenkrat.
2,Hvala lepa.
4,Hvala lepa gospodu Tomšiču.
7,K besedi se je javil gospod Žagar.
7,Naslednja sta Vane Gošnik in gospod Pivec.
4,"Spoštovani, dame in gospodje!"
8,Dovolite nekaj pripomb na osnutek zakona o dohodnini.
4,Začenjam z 12. členom.
13,"Podpiram tiste, ki so za povečanje te osnove, s katero se začenja obdavčevanje."
23,"Če ostanemo pri tej osnovi, bi namreč po tem sistemu bilo komaj 250 mark na mesec osnova, od katere bi že plačevali davek."
18,"Če pa gremo na bistveno povečanje, recimo 120.000 letno, bi to na mesec zneslo komaj 1500 mark - približno."
15,"Mislim, da bi morala biti meja, od katere se začne obdavčevanje, približno 1000 nemških mark."
7,"To je, kar se tiče 12. člena."
12,"Naslednji člen, kjer želim povedati svoje mnenje o tem, je 17. člen."
7,"Tu predlagam, da se uvede zvezni prehod."
4,To obdavčevanje je stopničasto.
27,"To pa pomeni, da bo v praksi prišlo do tega, da okoli določenih stopnic ne bo osebnih dohodkov oziroma se bodo izplačevali na meji, kar je nepotrebno."
8,"Torej predlagam, da se uvede zvezni princip obdavčevanja."
9,Potem bi želel še nekaj reči o 44. členu.
15,"To so v bistvu stroški, ki se ne štejejo kot stroški, čeprav so bili izkazani."
32,"To je poglavje ""Davek od dohodka iz opravljanja dejavnosti."" Ta točka govori o tem, da se obresti od kreditov, ki niso pridobljene od pravnih oseb ali od zasebnikov, ne štejejo v strošek."
20,"Tu je potrebno vprašati, od koga bi taki krediti bili dani, če niso niti od pravnih oseb niti od zasebnikov."
22,"Naslednja točka je, namreč, zamudnih obresti pri plačilu davkov in prispevkov naj ne bi šteli v strošek, čeprav so bile dejansko plačane."
17,"Tu gre za velik problem, ki je zelo star in ki še do danes očitno ni rešen."
3,Samo na kratko.
14,"Če nekdo opravlja dejavnost, recimo, da je velik po obsegu poslovanja in po prihodku."
36,"Iz tega razloga bi bilo, če je tudi potem plačal velike davke in prispevke in če s temi davki in prispevki zamuja, v tem primeru on osebno iz svojega žepa plača zamudne obresti na te davke."
11,"Če gre za primer velike dejavnosti, potem so te obresti velike."
18,"In take obresti so lahko tako velike, da presežejo celo tisti ostanek dohodka, ki ga ta oseba ima."
10,"Zato predlagam, da se to na nek način obvezno reši."
28,"Naslednja zadeva je pri 47. členu, ki govori med drugim tudi o tem, da se priznajo olajšave, če ta oseba vlaga iz svojih lastnih sredstev v razširitev poslovanja."
28,"Tu bi predlagal, da se ta procent - 10% po možnosti poveča, predvsem pa bi predlagal in želel, da se to znižanje davčne osnove prizna za dobo več let."
5,Tu je predvideno dve leti.
2,Vendar revalorizirano.
5,Do sedaj je bilo tako.
18,"Priznali so to olajšavo, če je nisi mogel izkoristiti v enem letu, so jo priznali za več let."
25,"S tem, da če so ti priznali 1000 din, si jih dobil v naslednjem letu 1000 din, ne da so upoštevali kakršnokoli revalorizacijo oziroma inflacijo."
27,"Brez te klavzule je to nesmiselno, kljub temu, da trenutno ni ne vem kakšna inflacija, vendar je to zelo pomembno in bi predlagal, da se to upošteva."
2,Hvala lepa.
4,Hvala lepa gospodu Žagarju.
3,"Prosim, gospod Gošnik."
4,"Spoštovani, imam dva predloga."
8,Prvi se nanaša na olajšave v 9. členu.
55,"Predlagam, da se doda še ena olajšava in to za točko 8., ki bi se pogojno (pravim pogojno, ker je tu vprašanje pravilne formulacije) glasila takole: ""Dokumentirani znesek sredstev, vložen v ekološke namene"" in v nadaljevanju, ""če davčni organ dvomi, da gre za sredstva za ekološke namene, dajo o tem mnenje pristojni republiški upravni organi""."
25,"In še en predlog oziroma sugestija Vladi v zvezi s 25. členom, ki govori o tem, da je osnova za davek iz kmetijstva katastrski dohodek."
38,"V 25. členu predlagamo, da je v opredelitvi katastrskega dohodka zajet poseben položaj kmetijskih in gozdnih zemljišč in demografsko ogroženih območij, ki so last odseljenih prebivalcev oziroma njihovih potomcev v Sloveniji ali v tujini in lastnikov počitniških hiš."
20,"Izenačevanje položaja lastnikov, ki na teh območjih žive in z velikim trudom ohranjajo kulturno krajino in gospodarsko dejavnost ni ustrezno."
15,Taka lastnina je običajno slabo izkoriščena ali zapuščena in jih na različne načine tudi prizadeva.
13,Ni možnosti nakupa ali zaokroževanja posesti ali pa so ob tem velike ovire.
8,"Kot tudi, npr. pri izrabi in urejanju prostora."
15,"Tudi s psihološke plati je to negativno, zaraščajo se površine, enake so davčne obremenitve itn."
34,"To še posebej velja za posamezna aktivna območja z veliko naravno rento, kjer so obsežne površine v lasti lastnikov počitniških hiš, ki to rento mnogokrat uživajo brez pravega posluha za življenje v teh krajih."
14,"Predlagam in prosim Vlado, da v luči povedanega prouči ustreznost formulacije v 25. členu."
1,Hvala.
1,Hvala.
2,Gospod Pivec.
9,"Nekaj predlogov, ki bi lahko koristili pripravljalcem za naprej."
20,1. Davkarije se menda po svetu zelo pogosto poslužujejo pri olajšavah seštevanja izdatkov za obnovo in prenovo hiš in stanovanj.
7,Seveda pa morajo biti ti vložki dokumentirani.
21,"To se davkarijam povrne s tem, ker dobijo na spisek davkoplačevalcev tiste, ki ta dela izvajajo, pa jih sedaj ne prijavljajo."
17,"Predlagam, da tam, ko govorimo o naložbah za nakup stanovanj in hiš in gradnje, dodamo tudi vzdrževanje."
23,"2. Zdi se mi, da bi pri olajšavah pod točko 11, kjer sicer govorimo o dobrodelnih namenih, morali vendarle omeniti tudi humanitarne namene."
20,"Mislim, da se ta reč popolnoma ne prekriva, pa je seveda izven dvoma, da sta obe reči vredni davčne stimulacije."
17,"3. Pri 10. členu bi samo opozoril, da je 5% olajšava na otroka 200 din na mesec."
34,"Gre za zelo nizko ocenjeno vrednost in to mora samo po sebi pomeniti, da je treba teh 5% letnega povprečnega osebnega dohodka dvigniti na višjo vsoto in proporcionalno seveda tudi za otroke z motnjami."
22,"4. Mislim, da pri 12. in 17. členu, če ju povežemo, ni prav, da se progresija ustavi pri trikratnem povprečnem osebnem dohodku."
18,"Dobimo situacijo, v kateri ljudje z nizkimi OD niso obdavčeni oziroma so malo obdavčeni, kar je seveda prav."
8,Ljudje s povprečnimi osebnimi dohodki so močno obdavčeni.
13,Ljudje z visokimi osebnimi dohodki spet niso obdavčeni ustrezno in to ni prav.
6,"Mislim, da bi morali to korigirati."
35,"5. Razrešiti je treba tisto, kar je v 17. členu lapsus, da se pri odmeri, ki je označena s 100%, lahko odločiš, ali boš plačeval 12 ali 17 procentov, oziroma, ne vem, kdo to odloči."
30,"Poleg tega pa je morda sploh vredno premisliti, če ne bi bila tukaj primernejša bolj izrazito stopničasta progresija, kjer bi se več višin davčnih osnov poznalo tudi v višini obdavčenja."
31,"6. Rad bi opozoril še na 37. člen, da je prejšnja oblast, ko je hotela vpeljati registrske blagajne oziroma način beleženja pri zavezancih od dohodkov iz dejavnosti, naletela na močan odpor."
17,"Sedaj smo prepričani, da bo s tem zakonom s 1.1.1991 to rešeno in da ne bo problema."
19,"Jaz bi bil realist in bi rekel, da bo verjetno potrebno prehodno obdobje in bi ga veljalo tudi predvideti."
24,7. Pri 42. členu bi pri amortizaciji veljalo še bolj stimulativno ravnati in omogočiti njeno obračunavanje še v višjem procentu kot je sedaj postavljeno.
50,"8. Strinjam se s tistimi, ki ste opozorili, da je pri 50. členu 15% izplačanega OD kot olajšava premalo, da bi stimuliralo zaposlovanje, ker veliko bolj stimulativno je ravnati po členu prej, po 49. in vsako leto zapreti firmo in jo na novo odpreti, ker potem imaš bistveno večje olajšave."
16,"9. In še eno reč bi predlagal pri 104. členu, ko govorimo o odpisu davčnega dolga."
25,"Sedaj so davčne uprave pogosto prakticirale odlog plačila pod utemeljenimi razlogi, sedaj pa te možnosti v zakonu sploh ni več: plačaš ali pa se odpiše."
12,Glede na prakso bi bilo pametno inštitut odloga plačila obdržati v zakonu.
2,Hvala lepa.
2,Hvala lepa.
2,Metka Mencinova.
4,"Spoštovane poslanke, spoštovani poslanci!"
7,Govorila bi v zvezi z dvema členoma.
15,"Veseli me, da bo zakon določil višje davčne olajšave za vzdrževane družinske člane oziroma članice."
17,Bi pa v zvezi s predlogom za progresivno zviševanje olajšav za vsakega naslednjega otroka opozorila na nekaj.
17,"Nekateri izračuni kažejo, da se življenjski stroški družine oziroma partnerske skupnosti najbolj povečajo z rojstvom prvega otroka."
6,Indeks porasta stroškov je tu najvišji.
28,"Če to drži in če naj bi davčne olajšave imele v prvi vrsti socialno funkcijo, potem bi bilo smiselno, da so davčne olajšave višje prav za prvega otroka."
27,"Zahtevi Odbora za delo, zaposlovanje in socialno politiko naj se predloži oceno finančnih posledic tega zakona za različne tipe družin, z različnim številom otrok in različnimi dohodki."
33,"Bi pa dodala še eno zahtevo in sicer, naj se predstavi tudi druge oblike oziroma vrste socialne pomoči, tako da bo lažje ocenjevati, kaj te davčne olajšave znotraj sistema socialnega varstva sploh pomenijo."
26,"Mislim, da je to toliko bolj smiselno zaradi vse večje ogroženosti vse večjega števila in dela prebivalstva in bo najbrž zato najprej potrebno poskrbeti prav zanje."
28,"V zvezi z 11. členom, ki opredeljuje, kdo so vzdrževani družinski člani pa bi opozorila, da ta člen v neenakopraven položaj postavlja tiste, ki živijo v izvenzakonski skupnosti."
6,Govori se namreč samo o zakoncih.
1,Hvala.
1,Hvala.
1,Replika?
1,Prosim.
9,"Jaz bi rad tukaj samo to pripomnil, če dovolite."
18,"Gre za to, da je res pomembna demografska politika in da je tudi tukaj eden elementov demografske politike."
15,"Prav gotovo ne gre obrniti na glavo zadeve, ampak jih moramo obrniti na pravo stran."
8,"To je, mi moramo stimulirati čim več otrok."
10,"Se pravi, da moramo za vsakega naslednjega stimulirati večje olajšave."
3,Ne pa obratno.
5,Za prvega in potem manj.
17,"Se pravi, za prvega in za vsakega naslednjega čimvečje olajšave in tu notri bi to morali vnesti."
9,In tudi to je prispevek k narodovemu boljšemu jutri.
4,"Hvala lepa, Metka Mencinova."
11,"Meni je zelo žal, da se sedaj odpira polemika prebivalstveni politiki."
9,Samo na nekaj bi v zvezi s tem opozorila.
24,"Meni se zdi malo cinično govoriti o tem, kako moramo spodbujati število rojstev, če je velik problem s tem, kako se bodo otroci šolali."
17,"Recimo, šole imajo tako majhne zmogljivosti, da smo imeli letos velike probleme z vpisi na srednjo šolo."
34,"Recimo, da ne govorimo o tem, kako so vrste na zavodih za zaposlovanje vse daljše itn., da ob tem, skratka, ko se govori o nujnosti povečevanja števila rojstev, je treba gledati tudi na to."
1,Hvala.
1,Hvala.
4,"Prosim, dr. Andrej Capuder."
4,"Spoštovano predsedstvo, spoštovani zbor!"
3,Bom zelo kratek.
6,"Rad bi, da pride v zapisnik."
14,"Namreč, prvič, jaz mislim, da se sliši beseda ""cinično"" v zvezi s spodbujanjem rojstev."
5,To naj pride v zapisnik.
37,"Vse države se nekako borijo za to, da bi zvišale nataliteto, mi pa tukaj govorimo in to iz ženskih ust slišim, da je cinično imeti več otrok in spodbujati, glede na to, da smo čisto pri tleh."
12,"Lahko, da sem se motil, ampak naj premisli gospa delegatka, kaj zine."
5,Hvala lepa in se opravičujem.
1,Hvala.
3,Če je replika?
3,"Prosim, gospa Lokarjeva."
16,"Najbolje urejeno demografsko politiko, za kakršno se je zavzel moj predgovornik, je imel v Romuniji Causescu."
6,Za tako politiko pa najlepša hvala.
1,Hvala.
2,Gospod Ocvirk.
2,Nimam replike.
29,"Bi pa zato spregovoril o 47. in 49. členu tega zakona in žal bom moral seveda isto ponoviti pri naslednjem zakonu, ki govori o davku od dobička pravnih oseb."
11,Gre v bistvu za iste člene v tem in naslednjem zakonu.
4,"Poglejte, pri 49. členu."
42,"Upam, da se eden mojih predhodnikov, da sem ga narobe razumel, ampak zavzel se je za to, da ne stimuliramo tistih podjetij, ki se na novo ali tistih podjetnikov, ki na novo začnejo poslovati po takšnem režimu, kot ga ta zakon predlaga."
75,"Jaz se seveda izrazito zavzemam za to, da čimbolj izrazito stimuliramo nova podjetja in se ne bojim tega, da bodo vsako leto firme spreminjale imena, spreminjale lastnike itn., da bi si zagotovili 100% ali 60% olajšave, zaradi tega, ker seveda se zavedam, kaj pomeni za neko firmo tradicija, dobro ime, vse vložke, ki jih tako ali tako daje v svoje poslovanje, tako da se bojim, da do teh zlorab pač ne bo zelo pogosto prihajalo."
6,Ne razumem pa še nekaj drugega.
12,"Namreč, od kod ta logika, da imamo dve različni strategiji razvoja podjetij."
13,"Tam, kjer je Slovenija dobro razvita in tam, kjer je Slovenija slabo razvita."
40,"Jaz se namreč zavzemam za to, da vsa podjetja na vsem teritoriju Slovenije padejo pod isti režim, pa čeprav je ta režim ugodnejši kot je olajšava 100% za prvo leto in 66% za drugo leto in 33% za tretje leto."
67,"Zdi se mi popolnoma jasno, da nova podjetja potrebujejo boljšo infrastrukturo, prostore, fleksibilne kadre v občini in z vsemi tem pogoji si lahko občine zagotovijo, da se bodo pri njih nova podjetja začela razvijati in to mogoče z nekim kapitalom, ki bi bil na razpolago tem novim podjetjem, nikakor pa se mi ne bi zdelo primerno z drugačnim obdavčevanjem nekaterim bolj, drugim manj spodbujati rast teh podjetij."
38,"Pri 47. členu predlagam naslednjo zadevo: poglejte, ta nova podjetja, pravijo, da jih je okrog 7.000, so zelo nizko kapitalizirana in to tudi iz preprostega razloga, ker je pač potrebno vložiti 2.000 din., da lahko ustanoviš novo podjetje."
34,"Marsikdo teh novih podjetnikov bi želel kapitalizirati svoje podjetje z depozitom, kot je pač to v navadi in s tem bi seveda garantiral odjemalcem, svojim poslovnim partnerjem, popolnoma drugačne pogoje za poslovanje z njim."
13,"Danes se seveda to ne splača delati, ker to zapade določenim davčnim obveznostim."
40,"Zato bi predlagal, da v 47. člen, ali pa v kateri drugi, pride tudi odstavek, ki bi bil približno takšen: ""da se davčnemu zavezancu oziroma pravni osebi zmanjša davčna osnova za sredstva, ki so namenjena za dokapitalizacijo"" oziroma nekaj podobnega."
2,Hvala lepa.
4,Hvala lepa gospodu Ocvirku.
2,Še kdo?
5,"Prosim lepo, gospa Maria Pozsonec."
18,"Moram reči, da je dolga leta bil ravno ta princip tisti, ki je pomagal razvijati manj razvita področja."
22,"In če menite oziroma mislite resno s tem razvojem, potem bi vas vprašala, kako si to zamišljate, če niti tega ne sprejmete."
6,"Hvala lepa. še prosim, Janko Halb."
4,"Lepo pozdravljeni, spoštovani zbor!"
75,"Predlagatelju bi naslovil naslednje vprašanje: 9. člen opredeljuje osnovo za dohodnino, da se zmanjša za naslednje postavke; pa vam povem čisto konkretno vprašanje: recimo, mlad fant, ki dela pri starših na kmetiji, bi rad kupil traktor ali polje, parcelo ali karkoli, v katerem segmentu, če nima statusa kmeta oziroma ga še ne namerava dobiti, se mu to upošteva kot olajšavo pri ugotavljanju dohodnine, ker pri davku iz kmetijstva je že tam točno statusno to urejeno."
2,Hvala lepa.
4,Hvala lepa. še kdo?
3,"Prosim, gospod Ocvirk."
8,"Predvidevam, da je bilo prejle vprašanje name naslovljeno."
49,"Jaz pa moram reči, da izjemno resno mislim s tem predlogom in to zaradi tega, ker je verjetno socialnost države nekaj drugega kot je to različno obdavčevanje firm, ki morajo vendarle imeti enake osnove za poslovanje, vsaj v vsej Sloveniji, če že širše izven te Slovenije ne moremo iti."
49,"Vedeti pa tudi moramo, da nekatere firme pač ne moreš ustanoviti v Murski Soboti, ker nima tam kaj počenjati, ali pa ne vem, skratka, to je že eden razlogov za to, da je pravzaprav nemogoče deprivilegirati tiste firme, ki morajo imeti točno določeno okolje za to, da lahko poslujejo."
24,"Zato se bo treba verjetno zavzemati za kakšen drug socialni sistem, po katerem se bodo manj razvite občine ali pa manj razviti kraji, razvijali."
24,"Ne bi bil zato, da bi posploševali in rekli, da jaz sedaj govorim proti temu, da je treba določene kraje razvijati s posebnim režimom."
2,Hvala lepa.
2,Hvala lepa.
3,Želi še kdo?
7,Je predlagatelj voljan na nekatera vprašanja odgovoriti?
2,Gospod Zemljič.
4,"Gospodje poslanci, gospod predsednik!"
20,"Reforma davčnega sistema je očitno zelo kompliciran, zahteven posel, kar se, konec koncev, vidi iz široke in poglobljene razprave tukaj."
64,"Zato upam, da mi ne boste zamerili, če ne morem odgovoriti in ne bom odgovoril na vse pripombe, predloge, ki ste jih podali, ampak bom ponovil to, kar sem že rekel pri drugih točki dnevnega reda; da bomo pazljivo vse proučili, in tisto kar je sprejemljivo in menimo, da strokovno tudi velja in pospešuje vse vidike reforme davčnega sistema, da bomo to tudi upoštevali."
30,"Bi odgovoril le na nekatere zadeve, ki so bile postavljene o lestvici, da so te stvari že spremenjene, dopolnjene in jih ni več, že v teh dokumentih, ki jih pripravljamo."
27,"Linearni red je že stopničast in tako naprej, tako da te zadeve, za katere, kot ponavljam, menimo, da so popolnoma upravičene, bodo tudi v predlogu zakona upoštevane."
1,Hvala.
5,"Hvala lepa, prosim, gospod Ocvirk."
10,"Želel bi še eno pojasnilo, ker sem prej pozabil vprašati."
31,"Gre zopet za 49. člen, ki ga jaz pravzaprav ne morem razumeti. 49. člen nalaga določeno zmanjšanje osnove za odmere davka za prvo leto poslovanja, drugo leto poslovanja, tretje leto poslovanja."
23,"V odstavku nižje pa piše: ""davčne olajšave iz prejšnjega odstavka se pričnejo uveljavljati s poslovnim letom, za katero je davčni zavezanec izkazal dobiček""."
20,"Zanima me, ali sta ta dva stavka v nasprotju, ali pa seveda jaz ne dojamem globine, bom rekel, teh povezav."
2,Hvala lepa.
4,Hvala lepa. še kdo?
11,"Če nihče, zaključujem razpravo in zboru predlagam, da sprejme naslednji sklep:"
30,"""Zbor sprejema predlog za izdajo zakona o dohodnini z osnutkom zakona: zbor nalaga Izvršnemu svetu Skupščine Republike Slovenije, da ob upoštevanju razprave v zboru in delovnih telesih pripravi predlog zakona""."
6,Želi kdo razpravljati o predlogu sklepa?
7,"Če ne, dajem na glasovanje ta sklep."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog sklepa sprejet z večino glasov."
17,"3. TOČKA DNEVNEGA REDA - PREDLOG ZA IZDAJO ZAKONA O DAVKU OD DOBIČKA PRAVNIH OSEB, Z OSNUTKOM ZAKONA."
62,"Predlog za izdajo zakona, z osnutkom zakona, je predložil v obravnavo Izvršni svet Skupščine Republike Slovenije, obravnavali so ga: Zakonodajno-pravna komisija, Odbor za proračun in javne finance na ravni Skupščine Republike Slovenije, Komisija za družino, Odbor za podjetništvo in obrt na ravni Skupščine Republike Slovenije, Odbor za kulturo in varstvo kulturne dediščine na ravni Skupščine Republike Slovenije ter Komisija za vprašanja invalidov."
4,"Predstavnik predlagatelja, želi besedo?"
7,"Če ne, želijo besedo poročevalci delovnih teles?"
2,Odpiram razpravo.
5,Želi kdo razpravljati o tem?
2,Gospod Lampret.
24,"Komisija za varstvo invalidov je predlagala, da bi v 6. členu dodali novo četrto alineo: ""ob besedilu invalidska organizacija s statusom civilne pravne osebe""."
24,"Namreč, predvideva se, da bodo tudi te civilne pravne osebe zaposlovale invalide in organizirale invalidske organizacije, so pa kot take v osnutku zakona izpuščene."
46,"Nadalje predlagamo še tudi k 22. členu, da se doda nov odstavek k besedilu: ""ne glede na določbe prvih dveh odstavkov tega člena se invalidskim delavnicam, podjetjem in zavodom invalidskih organizacij plačilo obračunanega davka zniža za znesek, ki je nad 15% izplačanih osebnih dohodkov vseh zaposlenih""."
30,"Komisija je tudi omenila, da bi bilo potrebno proučiti ta člen tudi v povezavi z 48. členom Osnutka zakona o zaposlovanju in varovanju za primer brezposelnosti, kar bomo obravnavali pozneje."
1,Hvala.
4,Hvala lepa gospodu Lampretu.
3,Želi še kdo?
3,"Prosim, gospod Kolešnik."
6,Skušal bi biti dosleden do konca.
21,"Res gre tudi v tem zakonu za izpustitev dejavnosti, ki mislim, da, kot sem prej že povedal, da je zelo pomembna."
13,"V 11. členu predlagam, da se kot odbitne postavke prizna tudi za šport."
47,"Se pravi, da se v osebnem sklonu vnese besede ""šport"" iz prej že navedenih razlogov, tudi mislim pri tem, da so gospodje iz našega finančnega ministrstva zelo resno mislili in pa gospa, gospe, da so zelo resno mislili, ko so rekli, da bodo te pripombe vse upoštevali."
31,"Izkušnja, vsaj kolikor imam jaz sedaj izkušenj z njimi, nimam preveč dobrih izkušenj, zato bi res rad, da bi vse to, kar smo predlagali, tudi resno vzeli in to tudi upoštevali."
20,"Potem pa enako kot prej v 21. členu vam moram tole povedati: prej sem postavil vprašanje, pa nisem dobil odgovora."
58,"Ne glede na to, kar je gospod Ocvirk govoril, mislim, da ne gre v tem vprašanju za problem sociale, ampak gre predvsem za druge probleme, tudi ekonomsko - razvojne, pa tudi na koncu koncev psihološke in ekološke in da ima svoj smisel zakaj dajati bonitete nekomu, ki vlaga v demografska ali v ogrožena, ali pa v gospodarsko nerazvita območja."
51,"In to v 21. členu ponavljam vprašanje: za katere podjetnike in katere vlagatelje je beseda, ker ne bi rad tisto, kar je bilo že omenjeno, da bi mogoče prihajalo do takšnega primera, da nekdo ukine eno dejavnost in na novo naslednje leto formira in jo začne in s tem dobi olajšave."
14,"Torej vprašanje je: za katere podjetnike torej, vlagatelje, gre v tem primeru 21. člena?"
27,"Za tiste, ki vlagajo, ki že imajo neko dejavnost na razvitem območju pa vlagajo v nerazvito območje, ali gre res za začetnega podjetnika in za začetno vlaganje?"
2,Hvala lepa.
4,Hvala lepa gospodu Kolešniku.
4,Želi še kdo besedo?
3,"Prosim, gospod Ocvirk."
17,"Spoštovani, strinjal bi se z nekaterimi pripombami, ki jih je Kopačeva komisija dala v tistih svojih pripombah."
30,"In ena takih je, na katero bi rad posebej opozoril, recimo, opozoril je na 10. člen, ki nalaga nekatere omejitve do katerih nekateri izdatki, skratka izdatki lahko dosegajo določeno višino."
16,"Poglejte, obstajajo dejavnosti, pri katerih je lahko največji izdatek 50% in so to lahko reprezentančni stroški."
28,"Ali to pomeni, da pravzaprav taka dejavnost ne bo, da take dejavnosti ne bo mogoče več razvijati, ali pa bo potrebno te stroške voditi na kakšen drugačen način?"
60,"Zato se pravzaprav zavzemam, da bi te omejitve, ki so v 10. členu navedene, vendarle še morda premislili, tudi to, ali je potrebno sploh te omejitve zapisovati, še posebej zaradi tega, ker tisti, ki je lastnik in umno vodi neko podjetje, je vprašanje, če bo za nekatere takšne stroške kot so reprezentančni in podobni odvajal več kot lahko in sme."
13,"Naslednja zadeva pa je 20. člen in vprašanje investicij, rezerve in tako dalje."
22,"Tu piše oziroma se predlaga, da bi lahko bile davčne olajšave v višini oblikovanih rezerv, vendar do največje višine 10% davčne osnove."
25,"Zdi se mi, da je v nekaj naslednjih letih takšna določba nož v hrbet vsem tem novim podjetnikom, ki začenjajo iz nič, iz 2000 din."
24,"In če nekdo začenja iz 2000 din, je seveda popolnoma jasno, da bo v prihodnjih naslednjih letih investiral recimo vsaj tisto, kar bo prislužil."
43,"Zato se seveda zavzemam za višjo kot 10%, za večje olajšave v tem členu in s tem, čeprav se zavedam, da je to eno najboljših, da so to pravzaprav evropske, da govorimo tu o nekih evropskih standardih, saj tako kot so mi razložili."
14,"Da ne gre za blazno visoko obdavčevanje, tudi ko govorimo o investicijah in rezervah."
20,"Seveda bi zopet poudaril oziroma se zavzel, da se 21. člen spremeni kljub temu, kar je gospod Kolešnik tu razlagal."
25,"Sprejemam njegove argumente, menim pa, da imam vsaj tako po svoje prav, kakor ima on po svoje prav in da je treba o tem diskutirati."
33,"Opozoril bi pa na tretji odstavek, ki govori, da davčne olajšave iz prejšnjega odstavka, to se pravi tiste davčne olajšave, ki navajajo, da v prvem, drugem in tretjem letu poslovanja firma ima olajšave."
19,"Skratka, te olajšave iz prejšnjega odstavka se začnejo uveljavljati med poslovnim letom, za katero je davčni zavezanec izkazal dobiček."
41,"Skratka, ali to pomeni, da se računa, da neke firme, ki so ustanovljene prvih pet ali šest let nič ne delajo in potem sedmo leto začnejo pridobivati dobiček, pa se jih takrat obdavči, ali je to v nasprotju s prejšnjim odstavkom?"
19,"V 23. členu predlagam spremembo, lahko je to tudi kak drug člen, ki bi omogočal firmam, da se dokapitalizirajo."
16,"Morda bi bil to naslednji tekst: ""pri davčnih zavezancih, pravnih osebah"" - zakaj prav pri 23. členu?"
32,"Zato, ker je ta ""Kopačeva komisija"" mislim, da je predlagala, da bi se 23. člen črtal - ""da se pri davčnih zavezancih, pravnih osebah davčna osnova zmanjša za oblikovanje ali pa za dokapitalizacijo""."
2,Hvala lepa.
2,Hvala lepa.
3,Želi še kdo?
2,Gospod Žagar.
7,Ta zakon je podoben zakonu o dohodnini.
23,"Tu gre za pravne osebe, zato bi se najprej ustavil pri problematiki priznavanja tistih stroškov, ki so nastali, pa se jih ne prizna."
11,To so med drugim zopet zamudne obresti od nepravočasno plačanih davkov.
32,"Menim, da je tu nekoliko drugačna situacija kot pri fizičnih osebah, ker te obresti, ko jih firma plača, so plačane dejansko iz premoženja firme, ne pa, se ne plačajo iz žepa ustanovitelja."
22,"Zato bi bilo to smiselno, sedaj se vračam na prejšnji zakon, te obresti pri prejšnjem zakonu drugače urediti, to priznavanje urediti drugače."
5,Naslednje vprašanje so reprezentančni stroški.
15,"Ta ureditev je povzeta iz obstoječega davčnega zakona oziroma prejšnjega zakona o dohodnini, ta 0,1%."
15,"To mislim, da je nekaj novega na tem področju podjetij in zame to ni sprejemljivo."
15,"Če je že omejitev, potem bi morala biti ali na različne načine ali pa drugače."
10,"Naslednja zadeva je 20. člen, ki govori o oblikovanju rezerv."
15,"To je v bistvu priznanje davčnih olajšav za vlaganje. 10% je premalo, prenizko postavljena meja."
25,"Enako kot sem že prej rekel, predlagam tudi sedaj, da se ta davčna olajšava, če se priznava za več let, prizna vsekakor v revaloriziranem znesku."
44,"To pomeni, če imamo priznano 100.000 din kot oblikovanje sklada za rezerve in ker ga ne moremo izkoristiti v enem letu, da ga lahko v drugem letu izkoristimo, vendar revaloriziranega, ne pa kar tistega, ki je bil določen, ker vmes je lahko še inflacija."
4,Naslednji člen je 21.
15,"Tukaj bom zaradi ""fair"" odnosov izjavil naslednje: ta člen ponuja veliko možnosti za razne manipulacije."
11,"Večina teh podjetij je bila ustanovljena v bistvu lani, eventualno letos."
19,"Jasno, da bo zakon veljal za leto 1991 in večina teh olajšav ne bo koristila za prvo leto poslovanja."
40,"In čisto preprosta pamet pove, da se splača, če podjetje pričakuje velik dohodek oziroma pričakuje, da bo moralo plačati velik davek, da se splača to malo zmanipulirati, malo preustanoviti, na novo ustanoviti in prenesti to poslovanje na kakšno drugo firmo."
13,"Ta člen ponuja veliko možnosti za zaslužek, kar je tudi sicer smisel podjetništva."
2,Hvala lepa.
2,Hvala lepa.
14,"Zbor sem dolžan obvestiti in izrabljam to priložnost o pismu, naslovljenem na naš zbor."
95,"Pripombe na zakon od dobička pravnih oseb, Tima Maribor, dr. Bauman, kjer govori o pomenu dosedanjega 11.a člena citiranega zakona, zakona o spremembah in dopolnitvah zakona o davku iz dohodka temeljnih organizacij združenega dela in delovnih skupnosti, ki je predvideval tudi davčno omejitev na raziskovalno delo v teh organizacijah in pravi: ""da je 11.a člen, čeprav na repu davčnih olajšav, dal družbeno priznanje strokovnjakom ter spodbudil strokovno delo in spremenil odnos do tega dela v podjetjih, spodbudil je tudi prizadevanja strokovnjakov, da se organizirajo v razvojno raziskovalnih enotah in si pridobijo status raziskovalcev."""
38,"In potem na koncu predlaga, da komisija oziroma predlagatelje zakona prosimo, da v zakon o davku koncizno opredeli pogoje za davčne olajšave podjetjem, ki vlagajo denar za študije o možnostih lastnega razvoja in druge aplikativno razvojno raziskovalne naloge."
3,Toliko k temu.
2,Gospod Gošnik.
1,Spoštovani!
14,"Jaz bom malo dolgočasen, saj imam skoraj enak predlog kot pri zakonu o dohodnini."
12,"Predlagam, da se v 11. členu, v prvi alinei doda besedica ""ekološke""."
12,"Da se torej glasi: ""izdatki za dobrodelne, kulturne, ekološke, znanstveno-vzgojne namene"", itd."
1,Hvala.
2,Hvala lepa.
2,Gospod Potočnik.
9,"Imam na dolgo napisano, bom pa čisto kratko rekel."
7,Nikjer v tem zakonu niso omenjene zadruge.
16,"V zakonu o zadrugah, v 51. členu, v osnutku tega zakona piše, da država stimulira zadružništvo."
10,"Tam so rekli, da je to bolj ali manj brezpredmetno."
21,"Pri tej davčni politiki pa bi lahko s tem zakonom stimulirali zadružništvo, tako da bi zadruge obravnavali drugače kot druga podjetja."
8,Podrobnosti imam tu napisane in jih bom predložil.
1,Hvala.
2,Gospod Zemljič.
4,Samo odgovor gospodu Kolešniku.
9,"Seveda smo mislili resno, da bomo upoštevali vse pripombe."
47,"Vendar to ""resno"" ne pomeni samo, da bomo vzeli magnetogram seje tega zbora in preprosto prepisali vse, kar je bilo tu povedano o zakonu, ampak to, kar ste verjetno preslišali, upoštevane bodo vse pripombe, ki so strokovno utemeljene in ki se vklapljajo v predvideno reformo davčnega sistema."
10,"Pri tem, ker je bilo dvakrat postavljeno vprašanje ""na novo""."
23,"Na novo se ne misli, da neka firma opusti določen proizvodni program, pa ga nekje drugje začne opravljati, ampak se misli novo registrirane."
23,"Ne more se pa verjetno zgoditi, da firma, ki opravlja neko dejavnost enostavno napove stečaj, likvidacijo, potem pa to zadevo nekje drugje registrira."
16,"To mislim, da je povezano z velikimi stroški tveganja, tako da tukaj nekega izigravanja ne bo."
6,"Glede zamudnih obresti, če lahko pojasnim."
8,Zamudne obresti so kazen za neko neizvršeno dejanje.
8,Mi ne moremo kazni upoštevati kot davčno olajšavo.
32,"Enako, naj vas samo opozorim, da imajo nekatere države, tako kot je pri kreditih določen ""dommitement fee"", to je strošek za neizkoriščen kredit, je tudi pri davkih strošek za neizrabljeno davčno olajšavo."
4,Tega mi sicer nimamo.
4,Samo toliko v pojasnilo.
1,Hvala.
4,Želi še kdo razpravljati?
2,Gospod Ocvirk.
8,Mogoče bi imel samo repliko o 21. členu.
6,Gospoda Žagarja nisem razumel čisto tako.
15,"Zdi se mi, da upravičeno tako mislim, da on zanesljivo podpira drugačno spodbujanje novih podjetnikov."
25,"Je pa sam seveda opozoril v svojem nastopu na dosti perečo zadevo in to je, kaj se bo zgodilo z obdavčevanjem profitov za to leto."
9,"Vprašanje je, če ta zakon odgovarja na to vprašanje."
36,"Mislim, da ne odgovarja in da bo kar nekaj firm, ki so bile ustanovljene v lanskem in letošnjem letu prikrajšanih za to, kar bodo dobile sedaj novo ustanovljene firme in bodo seveda tako v slabšem položaju."
38,"Zato bi morda veljalo razmisliti, ali ne bi v Sloveniji veljala morda 100% olajšava za prvi dve leti, kar je še vedno manj kot se predlaga na manj razvitih območjih, kjer je seveda predlagano tri leta 100% olajšave."
2,Hvala lepa.
3,"Prosim, gospod Kolešnik."
27,"Oglašam se zaradi tega, ker je sedaj jasno, zato predlagam, da v 21. člen, v drugi odstavek, zapišemo namesto: ""ki pričnejo s poslovanjem na novo, ki vlagajo""."
14,"To bi se glasilo takole: ""davčnim zavezancem, ki vlagajo na območju, ki so"" itd."
18,"Namreč gre za to, da gre za vlagatelje, ne pa za tiste, ki na novo vlagajo, ampak vlagatelje."
6,Treba je verjetno spremeniti tudi miselnost.
23,"Gre pač za to, ker danes imamo mi nekoga, ki je lastnik kapitala in on vlaga, ne pojavlja se pa vedno na novo."
2,Hvala lepa!
2,Še kdo?
6,"Če ni več razpravljalcev, zaključujem razpravo."
4,Zboru predlagam naslednji sklep:
15,"""1. Zbor sprejema predlog za izdajo Zakona o davku dobička pravnih oseb, z osnutkom zakona;"
19,"2. Zbor nalaga Izvršnemu svetu Skupščine Slovenije, da ob upoštevanju razprav v zboru in delovnih telesih pripravi predlog zakona."""
6,Želi kdo razpravljati o predlogu sklepa?
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog sklepa sprejet z večino glasov."
19,"Še vmesna informacija, usklajevalna komisija v sestavi: Pretnar, Kolešnik, Lokar, Kopač in Hobič ob 15. uri v sobi 209."
26,"To je pet ljudi, ostale prosim, ker smo na meji sklepčnosti in ponovno apeliram na vodje klubov, da pogledajo kje je preostalih 35 delegatov našega zbora."
1,Hvala.
17,"4. TOČKA DNEVNEGA REDA - PREDLOG ZA IZDAJO ZAKONA O DAVKU NA IZPLAČANE OSEBNE DOHODKE, Z OSNUTKOM ZAKONA."
16,"Predlog za izdajo zakona, z osnutkom zakona, je predložil v obravnavo Izvršni svet Skupščine Republike Slovenije."
48,"Obravnavali so ga Zakonodajno-pravna komisija, Odbor za podjetništvo in obrt na ravni Skupščine Republike Slovenije, Komisija za družino, Odbor za proračun in javne finance na ravni Skupščine Republike Slovenije, Odbor za delo, zaposlovanje in socialno politiko, Odbor za kulturo in varstvo kulturne dediščine ter Komisija za vprašanja invalidov."
4,Predstavnik predlagatelja želi besedo?
5,Želijo besedo poročevalci delovnih teles?
3,"Prosim, gospod Lampret!"
59,"Komisija za vprašanja invalidov je obravnavala osnutek zakona in predlagam, da se doda 2.a člen, ki naj bi navedel olajšave, in sicer naj bi se glasil: ""Davka ne plačujejo davčni zavezanci, ki zaposlujejo več kot 40% invalidov in davčni zavezanci, ki izvajajo poklicno rehabilitacijo invalidov, v skladu s posebnim zakonom"", in drugič: ""invalidske organizacije s statusom civilno-pravne osebe."""
27,"Najbolj je to utemeljeno, zaposlovanje invalidov je vedno težje, vsa podjetja in tudi zasebniki se jih otepajo, ker točno vedo, da od delovnega invalida ne ustvarjajo dobička."
46,"S tem, da dobijo olajšavo na davek na dobiček oziroma na osebni dohodek, bi bilo pa v redu, da jih na ta način stimuliramo in s tem omogočimo zaposlovanje invalidov, kar je vsekakor bolje, da v naši družbi invalid nekaj dela kot pa da je doma."
1,Hvala!
4,Hvala lepa gospodu Lampretu!
4,Še kdo od poročevalcev?
4,"Če ne, odpiram razpravo."
6,Želi kdo razpravljati k tej točki?
3,"Prosim, gospod Golija!"
28,"Vedno in kar naprej poudarjamo, da je treba razbremeniti gospodarstvo, da je treba stimulirati odpiranje delovnih mest in da je edino na ta način možno oživiti naše gospodarstvo."
44,"Če pa zdaj pogledamo davek, ki ga s tem zakonom predvidevamo, se pravi 15% na izplačane osebne dohodke in če še upoštevamo to obdavčevanje osebnih dohodkov, ocenjujemo, da se bodo dajatve na izplačane neto osebne dohodke delavcev povečale, ne pa zmanjšale, kot trdi predlagatelj."
15,"Pri povprečnem OD bo znašala obremenitev 36,5% bruto osebnega dohodka, ki ga plača delojemalec - delavec."
35,"Približno toliko, 36,5%, bo plačal še delodajalec, to znese skupaj 114%; na teh 114% pa bo firma, pravna oseba plačala še 15% prometnega davka, to pomeni, da je skupna obremenitev na plačo delavca preko 40%."
24,"Sprašujem gospoda Rojca, ki je razlagal naslednje: da se obremenitve v novih davčnih zakonih prenesejo od plače delavcev od zaposlenega na obdavčitev čistega dohodka."
45,"Zdaj pa vidimo, da to ni res, da se obremenitve ne prenašajo in bi prosil gospoda Rojca, da nam v tej smeri obrazloži in naredi izračun, da vidimo, ali so obdavčitve po novem predvidenem zakonu, torej obremenitve na osebni dohodek manjše ali pa so večje."
2,Hvala lepa!
4,"Hvala lepa, gospod Golija!"
4,Želi še kdo razpravljati?
8,Je predlagatelj voljan odgovoriti? (Ga ni?) Gospod Zemljič.
23,"Povedal sem, da bomo simulacijo predložili k predlogu zakona in tako bo tudi tam predložen ta izračun, o katerem je govoril gospod poslanec."
1,Hvala.
2,Gospod Ocvirk.
19,"Moram reči, da se s kolegi liberalci absolutno strinjam v njihovem vztrajanju, da se seveda čim manj obremeni gospodarstvo."
28,"Moram tudi reči, da sem pomišljal, da bi šel gor in bi rekel, da sem za to, da zakon, ki ga sedaj obravnavamo, da gre z dnevnega reda."
39,"Zaradi tega, ker se mi zdi, da je, vsaj jaz kolikor sem prebral, pač praktično nisem našel argumentov, ki bi me prepričevali, da moram na dnevnem redu trpeti še ta zakon o še dodatnih davkih na bruto osebni dohodek."
48,"In sprašujem se seveda ali so podatki, ki jih bomo dobili skupaj s predlogom za ta zakon pravočasni ali se bomo lahko kvalitetno o tem odločali, še posebej zaradi tega, ker vemo, kako veliko bolj zakompliciran je postopek spreminjanja v tistem trenutku, ko že imamo pred seboj predlog."
24,"Zaradi tega bom sedaj vseeno predlagal, da se da na glasovanje tudi moj predlog, da se ta zakon zavrne, da se ta osnutek zavrne."
1,Hvala.
3,Gospod Julij Nemanič.
4,"Spoštovano predsedstvo, spoštovani zbor!"
20,"Moj predlog predlagatelju in parlamentu se ne nanaša samo na ta zakon, ampak na vse zakone, ki jih sedaj sprejemamo."
4,Gre za kazenske določbe.
14,"Izvajanje nobenega zakona ni učinkovito, če ne stojijo zadaj, da rečem, zastrašujoče kazenske določbe."
37,"Ne trdim, da so kazni, ki jih navajajo te številke, danes majhne, toda izkušnje iz bližnje preteklosti nas učijo, ob močni devalvaciji dinarja oziroma denarja, da kazen več ni, da se kazni kršitelji nič več ne bojijo."
20,"Zato predlagam, da se za vse zakone kazen izrazi, poleg v našem plačilnem sredstvu tudi v eni močnejših, trdnih valut."
1,Hvala.
2,Gospod Verlič.
14,"Če predlog mojega prijatelja Mojmira Ocvirka ne bo sprejet, potem predlagam konkretno spremembo predlagatelju."
39,"In sicer v 4. členu predlagam, sedaj se 4. člen glasi: ""davek se plačuje po stopnji 15%"", predlagam, da se 4. člen čita takole: ""davek se plačuje po stopnji 5%""; to je moj konkretni predlog za spremembo tega teksta."
17,"Moja obrazložitev pa je: z enako obrazložitvijo, s katero predlagatelj predlaga 15% davek, jaz predlagam 5% davek."
41,"To pa je možno iz tega razloga, ker ta predlog za 15% ne temelji na nobenih izračunih in kakor sem razumel predlagatelja, bodo te stimulacije šele narejene in je tako moj predlog za 5% enako utemeljen kot predlog predlagatelja za 15%."
2,Hvala lepa.
1,Hvala.
2,Gospod Tomšič.
15,"Jaz sem o tem že prej govoril in predlagam, da je seveda treba marsikaj dodelati."
14,"Ne podpiram kolega Ocvirka, da bi ga zavrnili, vendar predlagam, da zavrnemo tisti predlog."
8,"Predlagatelji so rekli, da bodo upoštevali naše predloge."
25,"Če bo predlog, ki ga bomo dobili na mizo naslednjič tak, da bomo menili, da ni sposoben, da postane zakon, ga bomo pa takrat zavrnili."
5,Bomo pač še enkrat delali.
10,"To, kar sem prej predlagal, se dopolnjuje z marsičem drugim."
23,"Skratka, da naredimo davčni sistem, ki bo baziral na dohodku na družinskega člana, to je ta moderni koncept evropske socialne in tržne usmerjenosti."
24,"Če to ne bo narejeno, je jasno, da tak predlog, ko bo prišel naslednji mesec na naše klopi, nima nobene možnosti, da zagleda luč."
24,"Torej za danes predlagam, kot ste sami večkrat omenili, da ta osnutek gre le v moderno smer, v tisto pravilno, da ga danes sprejmemo."
5,Osnutek z vsemi temi dopolnitvami.
2,Hvala lepa.
3,"Hvala, gospod Golija."
17,"Jaz vas moram še enkrat opozoriti, da zakonodaja zmanjšuje davke na pogodbeno delo in na honorarno delo."
23,"In če bomo mi obremenjevali redno delo tako kot si sedaj predstavljam, je to ravno v napačni smeri, kot si mi to zamišljamo."
21,"Mislim, da obremenitve 120% na neto osebne dohodke, tako kot je sedaj, da nobenih večjih obremenitev ne more gospodarstvo danes prenesti."
25,"Zato vas prosim in predlagam, da se predlog, ki ga je postavil gospod Ocvirk, da na glasovanje in da se zakon umakne z dnevnega reda."
2,Hvala lepa.
12,"Gospod Ocvirk, potem Emil Milan Pintar, pa na koncu še gospod Zemljič."
70,"Poglejte, recimo, da je to replika na gospoda Tomšiča - če je ta zakon utemeljen z obrazložitvijo, kot jo vidim oziroma kot je navedena pod točko 1, namreč: za prehodno obdobje, v katerem je kapital, skratka firme so še premajhne, da bi lahko resno računale na nek profit, ne moremo obdavčiti profita, zato bomo firme, ki nimajo profita, da ne bi preveč dvigovali osebnih dohodkov, bomo pač obdavčili bruto osebni dohodek."
9,"Skratka, to je logika, ki je tu pred nami."
40,"Moram reči, da se ne strinjam s samo intenco in logiko razmišljanja, kot je zapisana v tem in v obrazložitvi in potem v sami izpeljavi in da je to dodatni razlog za to, da dajem takšen možen sklep na glasovanje."
1,Hvala.
2,Hvala lepa.
4,Gospod Emil Milan Pintar.
4,Spoštovane kolegice in kolegi!
21,"Že prej sem postavil vprašanje, na katerega nisem dobil pravega odgovora, pa bi nadaljeval z razmišljanjem tam, kjer sem prej nehal."
60,"Prvič - zelo spoštujem Republiški sekretariat za finance, in to, kar bom povedal, ne govorim zato, ker se bojim, da nekaterih stvari ne ve, ampak zato, ker se bojim, da v teh prehodnih obdobjih, ko se menjajo poslanci in vlade, ostajajo pa isti strokovnjaki, samo oni vedo, za kaj v resnici še gre in nas bodo žejne peljali čez to vodo."
15,"Tako da mojo pripombo vzemite kot pohvalo njihovi strokovnosti, ne pa kot zmanjševanje njihove strokovnosti."
12,"Da je 4. člen sporen, ko govorimo o 15%, smo že videli."
29,"Ravno toliko razlogov je za 12 ali za 18 ali za 10 ali za 20; gre preprosto za to, da se je nekdo odločil, koliko denarja bo tu pobral."
27,"To, kar mene pri tem zanima, je naslednje: ali je opravljena analiza, ali kaj pravzaprav pomeni, če določimo isto stopnjo za vsa področja dela in vse panoge?"
54,"Ali enaka stopnja pomeni, da bo to v prid delovno intenzivnim panogam in bo vodilo v zaposlovanje nižje kvalificiranih delavcev, ki imajo po pravilu nekaj manjše osebne dohodke, ali bo to vodilo v negativno organsko sestavo kapitala zaposlenih, ali bo to obratno delovalo v smislu prehoda na višjo izobrazbo in boljšo organsko sestavo kapitala?"
63,"Trdim, če postavimo na ta način in nobenih drugih omejitev ne damo, potem po logiki, ki jo jaz poznam, razvojni - to vodi pravzaprav v to, da bodo podjetja, tako kot v enem prejšnjih obdobij, ko je bil podoben sistem, raje zaposlovala nekvalificirano delovno silo in poskušala z njo opravljati neko delo in pripeljala pravzaprav na razvojni liniji vso svojo proizvodnjo v velike težave."
4,To je verjetno logika.
14,"Pustim se prepričati; če to ni, potem bi rad argumente, da to ni tako."
7,"In pa seveda, kaj bo to pomenilo."
41,"Za razliko, ali to ne pomeni, da mi tokrat v Sloveniji ponovno prenašamo večji delež bremena v tista podjetja oziroma v tiste industrijske panoge, ki imajo višjo kvalifikacijo delovne sile, kar bo seveda pomenilo, da mi najbolj razvite tu dodatno obremenjujemo."
19,"Mi smo videli - eden od razlogov sedanjega ""kraha"" je to, da smo praktično uničili vso propulzivno industrijo v Sloveniji."
9,"To je eno od dejstev, ki jih sedaj imamo."
18,"Ker, če pogledate do sedaj propadla podjetja, boste videli, da nam propadajo po zgornji polovici organske sestave kapitala."
65,"No, in da končam - če se ne bomo mogli zmeniti med tema alternativnima predlogoma - jaz zelo spoštujem gospoda Tomšiča kot brezmejnega optimista, ko da vedno damo še eno šanso tistemu za to, da se še nekaj naredi - predlagam kompromisen predlog: da pač rečemo v tem primeru, dobro, bomo sprejeli to, ampak, da se samo v 4. členu tekst glasi: ""davek se plačuje po stopnji"" itd."
11,"O številki se bomo pogovarjali, ko dobimo izračune in rezultate stimulacij."
2,Hvala lepa.
2,Hvala lepa.
4,Še kdo želi razpravljati?
22,V tej zvezi izrabljam priložnost in se navežem na razpravo gospoda Tomšiča in sedaj zahtevo gospoda Emila Milana Pintarja - samo v ilustracijo.
50,"Ko so na Danskem pred leti delali davčno reformo in povišali davek za 2%, so čez nekaj let upoštevali pri tem tudi vpliv 2% povečanja davka na porabo mleka v deželi in v naslednjih petih letih je zadnja prognoza smela odstopati - kot reče Emil Milan Pintar - simulacija samo za 2%."
3,To je eno.
40,"In drugo - še nekaj načelnega: nedvomno je davčna reforma - to velja za ves paket zakonov in se opira na neke moderne davčne sisteme, kakršne je pač začel ""Tax Revenue"" v tridesetih letih v ZDA, ki upošteva predvsem nacionalno fiskalno politiko."
38,"Nedvomno je delno upoštevana tudi razvojno ekonomska politika šestdesetih, sedemdesetih let, verjetno pa bi kazalo v večji meri upoštevati še dodatne elemente, na katere - in to velja za ves paket zakonov - so danes tukaj opozarjali zlasti nekateri delegati."
31,"To je, da je davčna politika ne samo v funkciji fiskalne politike, ne samo v funkciji ekonomsko - razvojne politike, ampak zlasti tudi v funkciji nacionalno - socialne politike in tudi demografske politike."
16,"To je po modelu, kakor so ga zlasti nekatere zahodnoevropske dežele v minulem desetletju že razvile."
4,Toliko še k temu.
3,"Prosim, gospa Markičeva."
33,"Moram povedati, da so zakoni med seboj prepleteni in da pomeni zavrnitev zakona o davku na plačilno listo, da verjetno ni realnih možnosti, da gremo v spremembo sistema s 1. januarjem prihodnjega leta."
7,Razlog je zelo preprost in sicer materialni.
40,"Gre za to, da smo pri vseh drugih zakonih izhajali iz tega, da bi bile davčne stopnje na povprečju davčnih stopenj, ki so v evropskih državah, tako da bi bila tu neka konkurenčnost, in tiste zakone smatramo kot dolgoročnejše zakone."
34,"Medtem ko je ta zakon o davku na plačilno listo pač začasni zakon, ki je izhod v sili za prehod od sistema, ki ga imamo danes in situacije, ki bo nastala v prihodnjem letu."
5,Gre za velik izpad sredstev.
26,"Če pogledamo sedanjo obremenitev in seštejemo vse prispevke in jih hočemo nadomestiti z davkom iz dobička, bi morala biti stopnja tega davka med 80% in 100%."
4,Torej to ne gre.
14,"Če hočemo to kompenzirati s katerimkoli drugim virom, morajo biti stopnje tudi bistveno višje."
23,"Zato smo se odločili, da gremo kot s prehodno rešitvijo s predlogom davka na plačilno listo kot neke vrste prometnim davkom na plače."
16,"Tovrsten davek poznajo tudi v nekaterih drugih državah, s tem, da je davčna stopnja bistveno nižja."
3,Tega ne skrivamo.
14,Vendar brez tega davka celotne konstrukcije ne moremo zapreti v nekem še sprejemljivem obsegu.
7,Računamo tudi na zadolževanje v prihodnjem letu.
39,"Zato mislim, da je predlog, ki je bil, da se še prouči stopnjo davka, da se pa davek sam kot ideja sprejme, lahko rešitev, ki v tem času pomeni, da se le dela naprej za uveljavitev te davčne zakonodaje."
16,Sicer bo treba začeti delati za podaljšanje sedaj veljavnega sistema javnih dajatev še za prihodnje leto.
9,In še nekaj glede razvijanja ideje Emila Milana Pintarja.
5,Mi nismo zadeve tako videli.
43,"V bistvu gre zgolj za fiskalni razlog, ki nas je vodil v to; edini vsebinski razlog, ki pa je potrjeval tako odločitev, je dejstvo, da v trenutni situaciji nista enakovredno zastopana interes za izkazovanje dobička in interes za povečanje ali za izplačilo plač."
1,Hvala.
2,Hvala lepa.
3,"Prosim, gospod Ocvirk."
19,"Skratka, če so zadeve takšne, potem bi absolutno vztrajal na tem, da se glasuje o mojem predlogu, vedno bolj."
66,"Želel bi reči še to, da se mi zdi neresno, da se poskuša dobiti na tak način denar, ki ga ne moremo dobiti na drug način, to se pravi iz profita, zaradi tega, ker imamo neučinkovite službe, ki bi morale skrbeti za to, da se bilance in podobne zadeve pravilno prikazujejo in na ta način bi bil verjetno profit nekaterih podjetij višji - to je ena pripomba."
72,"Druga pripomba je pa ta, da imamo sedaj že družbo, kjer imamo nekaj privatnikov, zasebnikov - nekateri so se spremenili v delniške družbe, torej imamo tudi lastnike - in obstajajo še vedno neke firme, kjer še nimajo lastnikov in po tej logiki obstaja tudi nekaj firm, kjer je popolnoma jasno, da bodo lastniki še kako skrbeli, kam bo šel denar in nekaj firm, ki po neki teoriji pač naj ne bi skrbele za to."
11,"In te, ki naj ne bi skrbele, bodo seveda dvigovale plače."
28,"One, ki skrbijo za to, pa bodo skrbele za denar, investirale sem in tja, gor in dol in bodo tudi imele večji profit, v kolikor ga bodo prikazovale."
31,"In zato, da sedaj rešimo vse te probleme, bomo vpeljali neko logiko, ki pa je, vsaj po mojem, proč od nasploh ekonomske logike, ki jo želimo v novi suvereni Sloveniji razvijati."
2,Hvala lepa.
2,Hvala lepa.
2,Še kdo?
11,"Če ne, imamo predlog Izvršnega sveta in imamo predlog gospoda Ocvirka."
7,In dajem predlog gospoda Ocvirka na glasovanje.
12,"In Pintarja, saj je isto. - Prosim gospoda Pintarja, če oblikuje svoj predlog."
5,Mi imamo tu dva predloga.
12,"Najprej tistega, ki ga je dal Izvršni svet - tako sem jaz razumel."
19,"Na eni strani predlog kolega Ocvirka, ko pravi: ""zavrniti je treba tekst""; naj pride Izvršni svet drugič z osnutkom."
29,"To bi pomenilo, da mi ta zakon iz paketa izločimo, s tem pa ves paket upočasnimo in je seveda vsa zadeva prenešena precej daleč v januar, februar naslednjega leta."
31,"Imamo predlog gospoda Tomšiča - tako sem jaz razumel, ki pravi: v zaupanju, da bodo upoštevane na Izvršnem svetu naše pripombe, zahtevam, da se sprejme predlog Izvršnega sveta in vse to potrdimo."
6,Jaz sem skušal dati kompromisni predlog.
68,"Ker nisem za slepo zaupanje, ker so razlogi o tem, da je potrebna sprememba zakonodaje, nas prepričali, to vsi vemo, da je potrebna, niso nas pa prepričali, da so te številke točno prave in čakamo na simulacijo - sem dal vmesni predlog, ki pravi: izpustimo številke, sprejmimo pa tekst, naložimo Izvršnemu svetu, da dela naprej in upošteva pripombe in pride s simulacijo in takrat se bomo pogovarjali o številkah."
4,To je srednji predlog.
2,Hvala lepa.
16,"Sedaj, če dobro razumem: predlog gospoda Tomšiča in predlog Emila Milana Pintarja sta pravzaprav amandmajskega značaja."
27,"Mi sedaj glasujemo o osnutku, k osnutku se ne dajejo amandmaji in predlogi sprememb, ampak je Izvršni svet oziroma kot predlagatelj dolžan upoštevati pač ob pripravi predloga."
23,"V bistvu imamo konkretni predlog gospoda Ocvirka, druga dva pa bi bila amandmajskega značaja, ampak kot taka sta pri osnutku smiselno proceduralno brezpredmetna."
26,"Predlagatelj, Izvršni svet bo upošteval, če ne bo upošteval, se bo ta stvar, kot pravi gospod Tomšič, odprla pri predlogu, ko bomo dobili na mizo predlog."
7,"Pri osnutku ni amandmajev, pri osnutku razprave."
1,Prosim.
14,"Jaz se opravičujem, ne bom več prišel, pa četudi bom še enkrat napačno tolmačen."
6,Ne gre mi za pravno proceduro.
15,"Mogoče je v pravni proceduri to povsem točno, da to, kar predlagam, da je brezpredmetno."
5,Gre pa za naše razpoloženje.
28,"Če ne moremo doseči, da so te številke, ki so brez utemeljitve, točno take kot so notri, potem sem prisiljen glasovati, da se o vsej stvari drugič pogovarjamo."
40,"Zato sem predlagal, da me ne prisilite v to, ampak, da omilimo zadevo, spustimo številke in pustimo stvari naprej v proceduro in razumel sem, da so strokovnjaki Republiškega sekretariata za finance rekli, da to je način in da nehajmo komplicirati."
1,Hvala.
1,Hvala.
1,Prosim.
16,"Z razpravo o prvem zakonu, sistemskem, sem razumela tako, da bomo do predloga predložili detajlne izračune."
17,"Iz teh izračunov se bo videlo tudi, kolikšna je ta primerna in potrebna stopnja pri tem davku."
49,"Izračuni so v pripravi, ob predlogu bodo zraven, bodo vezani na vsakega od posameznih zakonov, ki ste jih obravnavali in seveda iz bilance, ki bo hkrati ob proračunu, bo tudi vidno, koliko je minusa in kakšna mora biti ta stopnja in to bomo, jasno, upoštevali, ko bomo pripravili predlog."
1,Hvala.
1,Hvala.
2,Gospod Gošnik.
9,Jaz tudi predloga spoštovanega Mojmirja Ocvirka ne razumem dobro.
27,"Namreč, če on predlaga, da glasujemo o zavrnitvi osnutka, potem je pravzaprav dovolj, da glasujemo o osnutku in če ne bo dobil potrebne večine glasov, bo zavrnjen."
13,"Če predlagaš, Mojmir, da umaknemo iz procedure zakon, potem je to nekaj drugega."
7,"To seveda pomeni, da ves paket pade."
18,"Predlagati tretje, na primer, da se umakne z dnevnega reda, to je nemogoče, kajti mi razpravljamo o njem."
1,Hvala.
2,Gospod Potočnik.
71,"Podpiram vsebinsko razpravo gospoda Pintarja, ampak mislim, da zdaj to, kar nam je gospa Markičeva povedala, da bi morali pravzaprav verjeti, ker iz proceduralnih razlogov ni možno tam namesto 15 napisati 5 ali pa tri pikice, to je pač ona tu obljubila pred nami vsemi, javno in mislim, da zdaj ni razloga, da ji ne bi verjeli in zato predlagam, da glasujemo za ta osnutek, pa jo potem držimo za besedo."
1,Hvala.
14,"Tako, predlog gospoda Milana Pintarja je šteti kot predlog ostalih devetih ali desetih razpravljalcev."
10,Konkreten je predlog gospoda Ocvirka in ga dajem na glasovanje.
12,"Gre za predlog, da se sprejme predlog za izdajo, zavrne pa osnutek."
1,Prosim.
10,"Nastal je majhen zaplet, ki bi utegnil podreti veliko delo."
51,"Vem, kaj je motilo gospoda Ocvirka, to je to, da morajo zasebne firme, posebej tiste, pri katerih je več ustanoviteljev in pri katerih je prav gotovo za gotovo res, da bodo po čisto običajnem privatnem zahodnem interesu morale izkazovati dobiček, ker bodo izkazovale dobiček in plačevati bodo morale še ta davek."
37,"Večina podjetij, torej tista najpomembnejša, največji davkoplačevalci, ki vsaj nekaj časa še ne bodo izkazovala dobička, ker je njihov interes, da ga skrivajo in jim je to sedaj tudi še omogočeno, pa bodo pač udarjena samo enkrat."
9,"To je motilo, če sem prav razumel, gospoda Ocvirka."
37,"Zato bi predlagal, da Izvršni svet, kot predlagatelj zakona o davku na izplačane osebne dohodke, pri pripravi predloga poskuša poiskati rešitev, ki bi bila, če lahko v tem smislu govorim, bolj pravična do teh dveh vrst firm."
37,"Sam pa v tem trenutku ne znam predlagati take rešitve pravno tehnično in da v kolikor se Izvršni svet s tem strinja, potem kot posledično prosim gospoda Ocvirka, da umakne svoj predlog, da ne bo proceduralnih zapletov."
1,Hvala.
2,Še kdo.
7,"Prosim, gospod Ocvirk ostaja pri svojem predlogu."
55,"Glede na to, da je gospod Kopač zelo natančno povedal to, kar sem vam jaz slabše znal povedati; seveda, ker je ta njegov predlog v logiki tistega, kar ste že vi prej rekli, da gre v bistvu za neko priporočilo, neko pripombo, ki bo ali pa ne bo upoštevana, bom rekel poenostavljeno, umikam svoj predlog."
1,Hvala.
7,"Dajem na glasovanje, če ni več razprave."
5,Dajem na glasovanje predlog sklepa.
15,"""Zbor sprejema predlog za izdajo zakona o davku na izplačane osebne dohodke, z osnutkom zakona."
19,"Zbor nalaga Izvršnemu svetu Republike Slovenije, da ob upoštevanju razprav v zboru in v delovnih telesih pripravi predlog zakona."""
8,Želi še kdo razpravljati o predlogu tega sklepa?
6,"Če ne, dajem predlog na glasovanje."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog sklepa z večino glasov sprejet."
20,"5. TOČKA DNEVNEGA REDA - PREDLOG ZA IZDAJO ZAKONA O ZAGOTAVLJANJU SREDSTEV ZA POTREBE NA PODROČJU SOCIALNE VARNOSTI, Z OSNUTKOM ZAKONA."
16,"Predlog za izdajo zakona, z osnutkom zakona, je predložil v obravnavo Izvršni svet Skupščine Republike Slovenije."
54,"Predlog za izdajo zakona, z osnutkom zakona, so obravnavali Zakonodajno-pravna komisija, Odbor za podjetništvo in obrt na ravni Skupščine Republike Slovenije, Komisija za družino, Odbor za proračun in javne finance na ravni Skupščine Republike Slovenije, Odbor za delo, zaposlovanje in socialno politiko, Odbor za kulturo in varstvo kulturne dediščine ter Komisija za vprašanja invalidov."
4,Želi predstavnik predlagatelja besedo?
5,Želijo besedo predstavniki delovnih teles?
2,Odpiram razpravo.
2,Kdo želi?
3,"Prosim, gospod Semolič."
4,Imam dva kratka predloga.
14,"Porodnina oziroma nadomestilo za porodniški dopust mislim, da mora biti sestavni del socialne varnosti."
5,To je v mnogih državah.
19,"Zato predlagam, da bi porodniški dopust moral biti upoštevan kot sestavina socialnega zavarovanja oziroma varnosti tudi v tem zakonu."
9,In drugi predlog je v navezi s 3. členom.
18,"Tu je v osnutku določeno, da se sredstva za socialno varnost zagotavljajo skupaj s prispevki delojemalcev in delodajalcev."
74,"Predlagam in v tem delu tudi podpiram predlog Svobodnih sindikatov, ki smo ga danes dobili na mizo, da naj zakon določi možnost, da se sredstva zbirajo tudi od davkov kot prispevek države za zavarovanje tistih pravic v okviru socialnih zavarovanj, ki se v skladu z načelom solidarnosti izplačuje nekaterim kategorijam zavarovancev, kjer je to zakonodajalec določil zaradi družbenega interesa, da se zaščiti socialna varnost teh kategorij, ne glede na njihov prispevek v sklade zavarovanja."
1,Hvala.
1,Hvala.
2,Gospod Magajna.
1,Spoštovani!
40,"Pri tem zakonu bi opozoril na 2. člen, ki govori o zagotavljanju za izvajanje programov, kar se mi zdi preozka formulacija, saj ne gre le za izvajanje programov, ampak tudi za uresničevanje vseh pravic posameznih zavarovancev in njihovih družinskih članov."
22,"Seveda, lahko bo kdo rekel, da je to že vključeno v tem pojmu, ampak mislim, da bi bilo to treba posebej opredeliti."
18,"Drugo, ki pa ni samo vprašanje za ustrezne zakonske rešitve, ampak čisto konkretno vprašanje po teh sistemskih spremembah."
26,"Domovi za ostarele so se financirali iz sklada, kakor vem, pokojninskega in invalidskega sklada in po novi zakonodaji to ne bi bilo več v njihovem programu."
8,Zadeva bi se črpala iz sredstev zdravstvenega varstva.
18,"Ob teh spremembah pa se sprašujemo, kako bo z dograditvijo obeh domov v Sloveniji, ki sta v izgradnji."
13,"Bo ta dograditev tudi dokončana in, iz katerega naslova se bodo črpala sredstva?"
1,Hvala.
3,Želi še kdo?
10,Lahko s strani predlagatelja kdo odgovori na ta konkretna vprašanja?
29,"Glede teh dvomov predvidevamo v proračunu za prihodnje leto tudi del sredstev za te namene, ne bi pa sedaj mogla povedati niti konkretne številke niti, za katere objekte gre."
8,Proračun bo tako in tako tu v obravnavi.
32,"Kar se tiče vprašanja širitve teh skladov na porodniško, na sklad za nadomestilo za čas porodniškega dopusta, je to vse vezano na sistemski zakon, ki še ni v obravnavi v Izvršnem svetu."
15,"Možna je prva in druga rešitev, kajti tako prvi in drugi sistem sta prisotna drugje."
1,Hvala.
1,Hvala.
4,Želi še kdo razpravljati?
2,Gospod Potočnik.
15,"V 12. členu mi ni jasno, zakaj je ta razlika pri prispevkih za zdravstveno varstvo."
22,"Ker v 11. členu piše 6,50%, pri 12. členu pa 32%, to gre za tiste, ki so lastniki zemljišč in tako dalje."
17,"Za kmete, ne vem, če to lahko obrazložite, v čem je ta razlika v takšni prispevni stopnji?"
1,Hvala.
2,Gospa Markičeva.
5,Razlika je v različni osnovi.
20,"Medtem ko je za prispevek za pokojninsko in invalidsko zavarovanje osnova pokojninska osnova, je za zdravstveno zavarovanje osnova katastrski dohodek."
16,In tolikšna relativno večja razlika v stopnji je samo rezultat razlike v prvi in drugi osnovi.
1,Hvala.
1,Hvala.
2,Še kdo?
10,"Če ni več razpravljalcev, zboru predlagam, da sprejmemo naslednji sklep:"
18,"""Zbor sprejema predlog za izdajo zakona o zagotavljanju sredstev za potrebe na področju socialne varnosti, z osnutkom zakona."
18,"Zbor nalaga Izvršnemu svetu Skupščine Republike Slovenije, da ob upoštevanju razprav zborov in delovnih teles pripravi predlog zakona."""
6,Želi o predlogu sklepa kdo razpravljati?
5,"Če ne, predlagam, da glasujemo."
9,"Prosim delegate, da dvignete zeleni karton, da ugotovimo navzočnost!"
2,Ugotovimo sklepčnost!
8,"Predvidevam, da ste nekateri preslišali, da ugotavljamo navzočnost."
3,Kdo je za?
3,Je kdo proti?
4,Se je kdo vzdržal?
13,"Ugotavljam, da je predlog za izdajo z osnutkom zakona z večino glasov sprejet."
20,"6. TOČKA DNEVNEGA REDA - PREDLOG ZA IZDAJO ZAKONA O FINANČNIH INTERVENCIJAH V KMETIJSTVU, PROIZVODNJI IN PONUDBI HRANE, Z OSNUTKOM ZAKONA."
16,"Predlog za izdajo zakona, z osnutkom zakona, je predložil v obravnavo Izvršni svet Skupščine Republike Slovenije."
15,"Obravnavali so ga: Zakonodajno-pravna komisija, Odbor za kmetijstvo in gozdarstvo na ravni Skupščine Republike Slovenije."
15,"Predstavnik predlagatelja na seji je gospa Markeš, namestnica rep. sekretarja za kmetijstvo, gozdarstvo in prehrano."
2,Želi besedo?
1,Prosim.
4,Spoštovani delegati in delegatke.
32,"V Republiki Sloveniji velja sedaj zakon o pospeševanju proizvodnje hrane in zagotavljanju osnovne preskrbe, ki ureja finančne intervencije v urejanju kmetijskih zemljišč, pospeševanje proizvodnje hrane, zagotavljanje nemotene osnovne preskrbe in blagovne rezerve."
51,"Ker so s sprejemom ustavnih amandmajev k ustavi Republike Slovenije prenehale obstajati samoupravne interesne skupnosti, je bilo v ustavnem zakonu za izvedbo teh ustavnih amandmajih določeno, da s 1.1.1990 prenehajo delovati vse samoupravne interesne skupnosti in določbe o planiranju o vseh zakonih, v katerih so urejeni planski akti samoupravnih interesnih skupnosti."
17,Na podlagi teh določb se je spremenilo tudi financiranje programa pospeševanja proizvodnje hrane in zagotavljanje osnovne preskrbe.
31,"S tem so prenehale veljati številne določbe zakona o pospeševanju proizvodnje hrane in zagotavljanju osnovne preskrbe, ki ga je treba po ustavnem zakonu uskladiti z ustavnimi amandmaji do 31. decembra 1990."
23,"Brez zakona, ki bi dal podlago za uporabo sredstev proračuna Republike Slovenije pa sredstev republiškega proračuna ni mogoče uporabiti za intervencije v kmetijstvu."
40,"Pri pripravi novega zakona, ki ureja finančne intervencije v kmetijstvo, proizvodnjo in ponudbo hrane, je Izvršni svet Skupščine Republike Slovenije proučil ureditev teh področij v več evropskih gospodarsko razvitih deželah in posebej še finančno politiko intervencij v Evropski gospodarski skupnosti."
33,"Na podlagi tega, ter ob spoznavanju in upoštevanju razmer in razvoja gospodarstva ter znotraj njega kmetijstva v Republiki Sloveniji, so v zakonu na novo postavljeni cilji interveniranja v kmetijstvo, proizvodnjo in ponudbo hrane."
23,"Cilj tega interveniranja ni več pospeševanje proizvodnje hrane, temveč so cilji predvsem v zagotavljanju stabilnih pogojev za gospodarjenje ter s tem dohodka proizvajalcem."
41,"Koncentraciji proizvajalnih sredstev, usposobitvi proizvajalcev za kakovostnejšo proizvodnjo ter trženje proizvodov; zadostni ustrezni proizvodnji in ponudbi hrane ter primerni ravni cen za potrošnike; ohranitvi, varstvu ter razumni in optimalni rabi kmetijskih zemljišč, podpiranje ekološko sprejemljive kmetijske pridelave ter ohranjanje kulturne krajine."
22,Takšne oziroma zelo podobne cilje finančnih intervencij države v kmetijsko proizvodnjo in ponudbo hrane imajo tudi evropske države z razvitim tržnim gospodarstvom.
44,"Zasledujoč te cilje, se bodo v vsakoletnem proračunu Republike Slovenije zagotovila sredstva za programe intervencij za celostno urejanje podeželja in obnovo vasi, program intervencij za ohranjanje razvoja kmetijstva ter proizvodnje hrane in program intervencij za zagotavljanje primerne in uravnotežene ponudbe osnovnih živil na trgu."
25,"Posamezne ukrepe iz tega programa bo uvedel Izvršni svet Skupščine Republike Slovenije, ko bodo v pridelavi, predelavi oziroma na trgu nastopili razlogi za njihovo uvedbo."
29,"Ti razlogi v osnutku zakona niso v celoti opredeljeni, na kar sta opozorila tudi Odbor za javne finance in proračun in Odbor za kmetijstvo in gozdarstvo Skupščine Republike Slovenije."
18,"Nekatere teh razlogov bomo lahko vnesli v predlog zakona, ki bi ga pripravili za zbore konec tega meseca."
28,Zato bomo ob predlogu zakona dopolnili besedilo 8. člena z navedbo postopka in podlag za uvedbo nadomestil in njihove višine ter pogojev za ukrepanje s tržnimi blagovnimi rezervami.
42,"Za izvedbo teh ukrepov pa bo treba tudi v drugih republiških predpisih, kot na primer v zakonu o cenah in v zakonu o blagovnih rezervah zagotoviti podlage za določanje zaščitnih cen ključnih pridelkov in proizvodov pri izvajanju ukrepov s tržnimi blagovnimi rezervami."
26,"Podrobnejših razlogov v zakonu ne moremo opredeliti, saj se lahko v kmetijski pripravi, živilski predelavi in na tržišču pojavijo razmere, ki jih vnaprej ni mogoče predvideti."
7,Lahko pa povzročijo potrebe za finančno interveniranje.
18,Razloge za uvedbo posameznih ukrepov bo moral Izvršni svet Skupščine Republike Slovenije pred uvedbo ukrepa seveda natančno proučiti.
37,"S finančnimi intervencijami naj bi se postopno približevali stanju v kmetijski proizvodnji, živilski predelavi in ponudbi živil v državah z razvitim tržnim gospodarstvom, ki v skladu s svojim razvojem intervenirajo tudi v kmetijstvo, proizvodnjo in ponudbo hrane."
24,"Učinki teh intervencij bodo odvisni tudi od splošnega stanja v slovenskem gospodarstvu, kajti kmetijstvo se ne more stabilizirati in razvijati neodvisno od drugega gospodarstva."
30,"Pri pripravi predloga zakona bomo proučili vse pripombe, ki so jih dala delovna telesa Skupščine in ki jih bodo dali delegati in delegatke na zasedanju zborov ter jih ustrezno upoštevali."
22,"Glede na to predlagam, da sprejmete predlog za izdajo zakona o finančnih intervencijah v kmetijstvo, proizvodnjo in ponudbo hrane, z osnutkom zakona."
1,Hvala.
5,Želijo besedo poročevalci delovnih teles?
3,"Prosim, gospod Potočnik."
87,"Odbor za kmetijstvo in gozdarstvo na ravni Skupščine Republike Slovenije je to problematiko obravnaval, poročilo imate na klopeh, tako da posameznih stvari ne bi prebral, ampak na koncu je odbor sklenil, da podpira predlog za izdajo zakona o finančnih intervencijah v kmetijstvu, proizvodnji in ponudbi hrane, z osnutkom zakona, in predlaga zborom Skupščine Republike Slovenije, da obravnavani predlog za izdajo zakona, z osnutkom, sprejmejo ter da naložijo Izvršnemu svetu Skupščine Republike Slovenije, da pri oblikovanju predloga zakona upošteva mnenja, ugotovitve in pripombe iz razprave na seji zbora."
7,"Kot sem že rekel, to je napisano."
7,Mogoče bi poudaril samo še eno stvar.
18,"Na odboru smo bili enotni, da pogrešamo elemente tržnega reda, ki bi lahko izhajali tudi iz tega zakona."
1,Hvala.
2,Odpiram razpravo.
1,Prosim.
2,"Pozdravljeni, zbor!"
32,"Zelo nas je razveselilo, ko smo prejeli v roke ta zakon, predvsem, ker smo najprej pričakovali, da bodo notri zgolj le kmetijske zadeve, pa se je izkazalo, da je nekoliko širše zastavljeno."
20,"Najbolj nas je razveselilo, da so s tem zainteresirani, mišljeno je tudi ekološko sprejemljive kmetijske pridelave ter ohranjanje kulturne krajine."
21,"Žal, je to zgolj opredeljeno tako natančno samo v 1. členu, kasneje pa teh opredelitev nismo zasledili in predlagamo nekaj sprememb."
47,"Tako naj bi v 6. členu, v drugi alinei dodali, to je tam za ureditvijo in prenovo podeželja, naj bi dodali, da je to pač ureditev in ponuja podeželju v smislu ureditve kmetijskega prostora za kmetijsko pridelavo in v smislu ohranjanja in obnove kulturne in naravne dediščine."
56,"Potem, v 9. členu, naj se v točki a) doda, to je tam, kjer se govori o premijah, naj se doda za vejico, kjer se končajo nove usmeritve, naj se doda še: ""predvsem pa za uvajanje biološko zdrave hrane tam, kjer še obstajajo naravni pogoji za to pridelavo, to so predvsem hribovska in demografsko ogrožena področja."""
34,"Potem, v 9. členu v točki č) naj se doda nova alinea in sicer ""sofinanciranje obnove in ohranjanja kulturne in naravne dediščine v kulturni krajini"" tudi na samo vas, ohranjanje vasi kot posebne vrednote."
37,"V 11. členu naj bi bile poleg tržnih inšpekcij in prej navedenega kmetijskega inšpektorata za to zadolžene tudi strokovne službe za varstvo naravne dediščine in predvsem, kar se tiče področja obnove vasi in kulturno urejanje podeželskega prostora."
16,"Imamo pa še manj prijetno zadevo, in sicer v 6. členu, kjer so spet omenjene hidromelioracije."
52,"Mi se tukaj sklicujemo na zakon o moratoriju na hidromelioracijo iz letošnjega marca in predlagamo, da se hidromelioracije izvzamejo iz tega člena, predvsem zato, ker so v neskladju s tistim, kar je napisano v oklepaju, to je s poudarkom za izboljšanje lastninske strukture in upoštevanja naravovarstvenih načel ter krajinskih značilnosti slovenskih pokrajin."
19,"Hidromelioracije so se izkazale kot negativne in niso še narejene vse študije, ki bi jih opredelile v drugačni luči."
15,"Mogoče tudi zato, ker je malokatera občina pripravila z zakonom zahtevana poročila o izvajanju hidromelioracij."
2,Najlepša hvala!
1,Hvala!
4,Gospod Emil Milan Pintar!
28,"K temu osnutku zakona imam nekaj pripomb, ki pa so take narave, da je treba o njih še malo razmišljati, da ne boste rekli, da so amandmajskega značaja."
37,"In sicer predlagam, da se v 1. členu, ko govorimo o hrani, vendarle odločimo, da gre za zdravo hrano in da je to eden limitov, da ne bi začeli kar tako proizvajati nekaj, kar je potem sporno."
12,"Tako da se čudim, da tu Zeleni niso ostreje postavili te zahteve."
29,"V 6. členu se čudim tretji alinei, in sicer govorimo o celostnem urejanju podeželja in obnovi vasi, prva alinea govori, da gre za usposobitev zemljišč za optimalno kmetijsko pridelavo."
9,"To popolnoma razumem, vendar ne razumem te tretje zadeve."
14,"Če smo zemljišča usposobili za optimalno pridelavo, zakaj potem govorimo o vzdrževanju urejenih sistemov."
12,"Te sisteme mora, po mojem mnenju, potem vzdrževati proizvodnja, ne pa proračun."
22,"Če jih mora tudi potem, ko so že vzpostavljeni, vzdrževati proračun, ne pa proizvodnja, potem to niso zemljišča za optimalno pridelavo hrane."
9,"Tako da ne vem, zakaj hočemo eno in drugo."
16,"Zato mislim, da če sta prva in druga alinea notri, potem je tretja alinea sumljivega porekla."
50,"Prej smo slišali - dve točki dnevnega reda nazaj - dobro diskusijo o tem, kako so zakoni uresničljivi od kolega iz Demosovih vrst in se opravičujem, ker si nisem zapomnil imena, kako je smisel zakona tudi v tem, ker imajo na koncu določbe, ki so pravzaprav sankcije v primeru nespoštovanja določil zakona."
33,"S tisto razpravo se v celoti strinjam in bi prosil tega kolega, če jo lahko še enkrat ponovi, ko bo razpravljal o temle zakonu zato, da v 10. členu vendarle stvari drugače napišemo."
23,"Namreč, tu nimajo intervencije nobenega smisla, če bodo intervencije dane po komercialnih, recimo kreditih, če bo nekdo ponudil kmetijcem sredstva po komercialnih kreditih."
19,"To se pravi, intervencije imajo smisel, če so ti krediti ali pa druga sredstva dana pod znatno ugodnejšimi pogoji."
56,"Če so pa dana pod ugodnejšimi pogoji, je pa treba njihovo namenskost sankcionirati, kajti drugače se bodo prijavili za ta sredstva številni ljudje, ki bodo kvečjemu ta sredstva vrnili in to je vse tisto, kar jim ta zakon grozi, če nekoga slučajno že odkrijemo, da je sredstva nenamensko izkoristil, jih pa bo, no, dal tudi nazaj."
8,To namreč piše v tretjem odstavku 10. člena.
57,"Zato seveda predlagam, da pravniki tu uporabijo normalno dikcijo in da se reče, da so nezakonito pridobljena oziroma nenamensko uporabljena intervencijska sredstva kaznivo dejanje, ki se ga kaznuje s kaznijo in da je treba sredstva vrniti po normalni komercialni obrestni meri, ki jo določa banka ali Izvršni svet, ne pa, da se vrne po isti obrestni meri."
31,"Drugače bodo nazadnje tisti, ki bodo sredstev najbolj potrebni, le-teh najmanj dobili, ker jih bodo dobili tisti, ki bodo imeli največji vpliv, kajti za njih bo to najboljši način pridobivanja denarja."
14,"Zato je treba v imenu kmetijskih proizvajalcev, ki sredstva res potrebujejo, ta sredstva zaščititi."
19,"In ravno tako še v 11. členu predlog, tam spet govorimo, da bodo tržni inšpektorji kontrolirali zagotavljanje primerne ponudbe."
9,"Mislim, da je treba dodati - in kvalitete osnovnih živil."
33,"Ne gre le za to, da se pregledujejo prostori v smislu ali je to ustrezno, ampak, da se tudi zagotavlja kvaliteta ali pa lahko celo rečeno ""biokvaliteta"" teh zdravil, če je to ugodnejše."
2,Hvala lepa!
1,Hvala.
3,Želi še kdo?
2,Gospod Podobnik.
22,"Spoštovani, o tem zakonu bi najprej globalno rekel, da ga podpiram, ker se mi zdi primerna osnova, ta osnutek zakona, za sprejem."
10,"Glede nekaterih stvari pa menim, da bodo potrebne pač dopolnitve."
22,"Predvsem v smislu, ki sta jih že povedala namestnica sekretarja za kmetijstvo in gozdarstvo Marija Markež in predsednik skupščinskega odbora Franc Potočnik."
53,"Predvsem bi rad izrazil zadovoljstvo, da je na vseh dosedanjih pogovorih o pripravah tega zakona prišlo do velikega soglasja med stališči predstavnikov kmetov in predstavnikov Zelenih in smo se pravzaprav v vseh točkah nekako uskladili, tudi v smislu tega, da sam zakon opredeljuje nekatera stališča, ki jih v prejšnjih tovrstnih zakonih ni bilo."
83,"Ostaja odprto vprašanje melioracij, ki pa mislim, da je tudi načelno rešeno v tem smislu, da je enotno stališče tako prvih kot drugih, da je vprašanje tistega dela površin, ki jih je potrebno zaščititi pred spremembo dela močvirij, gre za manjše površine, da je potrebno za te površine dati ljudem ustrezno nadomestilo, kmetom, ki zaradi tega, ker ne bodo imeli možnosti spreminjati, rekel bi možnosti intenzivirati proizvodnje, da dobijo ta sredstva, ki bi sicer šla v intenziviranje za to, da nadomestijo ta dohodek."
50,"Mislim, da je to nekako stališče, ki je bilo tukaj sprejeto tako pri prvih kot pri drugih in mislim, da je tudi to rešitev, ki bo tudi vprašanje hidromelioracij v glavnem rešila, čeprav bi rekel, da je prav to vprašanje eno tistih, ki bo zahtevalo še verjetno ločene strokovne analize."
56,"Rekel bi, da negativen pogled na vse hidromelioracije, ki so bile do sedaj narejene, menim, da tudi ne bi bil pošten, ker se je marsikaj vendarle delalo tudi v skladu s spoznanji, ki so tudi drugje v svetu z razvitejšo tovrstno tehnologijo, tudi z razvitejšim čutom do okolja, vendarle so se tudi na tem področju delale."
16,"Sedaj pa glede nekaterih pomislekov gospoda Pintarja, kar se tudi strinjam, v eni točki pa ne."
26,"Vprašanje 6. člena, tretje alinee; namreč, zdi se mi izjemno pomembno, da je postavljena zagotovitev za vzdrževanje urejenih sistemov vprašanje melioracij, skupnih pašnikov in teh stvari."
15,"Prav to je tisto vprašanje, ki v prejšnjih zakonodajah in sistemskih izpeljavah ni bilo rešeno."
28,"Povem samo primer, mi imamo, ti sistemi so melioracije, poleg hidromelioracij, ki so pač v tem smislu, ko so bile nekatere problematične agromelioracije, pa tudi urejanje skupnih pašnikov."
8,To urejanje ni bilo prvo v zadnjih letih.
75,"Tudi pred 20 leti smo šli v veliko urejanje skupnih pašnikov, v prejšnjih obdobjih so bile tako imenovane vaške gmajne in iz tega je potem to izšlo, ker pa ni bilo zagotovljeno vzdrževanje teh sistemov in ker je to, bi rekel, proizvodnja, ki sama po sebi ni rentabilna in ponekod nikoli ne bo, so zaradi tega, ker ni bilo zagotovljeno vzdrževanje, so precejšnja sredstva, ki so se sovlagala v urejanje določenih skupnih pašnikov, nekako propadla."
7,Bom povedal samo primer iz našega območja.
12,"Območje Porezna je območje, kjer je bilo vedno to pašništvo nekako značilno."
5,Potem je zadeva počasi propadla.
18,Potem so dobili sredstva in so postavili skupne hleve in vse stvari in je bilo pašništvo ponovno uvedeno.
19,"Ker pa ni bilo samo po sebi rentabilno in ker ni bilo zagotovljeno vzdrževanje teh sistemov, je spet propadlo."
22,"Sedaj smo pred leti ponovno začeli to uvajati, ker pa ni zagotovljeno vzdrževanje teh sistemov, je spet pod vprašajem obstoj teh stvari."
22,"Seveda je vprašanje, ali naj to urejamo s tem zakonom ali je to vprašanje zakona o teh demografsko ogroženih in teh območjih."
15,"Sicer pa mislim, da je zakon primeren in sem za to, da ta osnutek sprejmemo."
1,Hvala.
1,Hvala.
3,Želi še kdo?
2,Gospa Pozsonec.
21,"Ugotavljam, da je zakon vsekakor potreben za kontinuiteto izvajanja nalog s področja pospeševanja proizvodnje hrane, blagovnih rezerv in urejanja kmetijskih zemljišč."
35,"Pri 4. členu osnutka je velika bojazen, da ponujena možnost sprejemanja programa v občinah nima materialne oziroma ne bo imela materialne podlage, saj so viri občinskega proračuna, predvideni z zakonom o financiranju javne porabe, simbolični."
16,"Zato predlagam, da se v okviru 4. člena točno definira sistemski vir sredstev za te namene."
52,"V drugi alinei 7. člena osnutka zakona, v kateri je govor o podpori cenovni politiki priključnih kmetijskih pridelkov je dodati tudi tekst, ki bo vključeval živino in obvezno interveniranje države v vseh primerih, ko bo tržišče formiralo nižjo ceno kot je 80% polne lastne cene, ki jo z izračunom določi strokovna institucija."
12,Razliko med nizko tržno ceno in 80% polne lastne cene zagotovi država.
25,"Menim, da bi ta zakon moral konkretneje in odločneje obravnavati tiste intervencije, ki se nanašajo na vlaganje v kmetijstvo na narodno mešanem demografsko ogroženem območju."
1,Hvala.
3,"Prosim, gospa Vidovič."
22,"Želim posredovati predlog, ki mi ga je podal upravni organ, ki pokriva področje kmetijstva v občini Murska Sobota; na 9. člen zakona."
82,"Predlagajo, da se oblike intervencije pod c) - to so regresi, da bi te regrese na semensko blago ukinili in sicer iz treh razlogov: pravijo, da so to relativno nizka sredstva teh regresov, ki jih dobijo kmetje; da smo v preteklosti s temi regresi kmete že navadili na uporabo semenskega blaga oziroma kvalitetnega semena; in da se sedaj kmetje že vsi poslužujejo tega, saj se zavedajo, da le s kvalitetnim semenom pridejo do dobrega pridelka in da tovrstna oblika potem ni več potrebna."
46,"Tretji razlog pa je ta, da v našem obmejnem območju, v preteklosti pa tudi še danes, prihaja do precejšnjega nakupa kvalitetnega semena tudi tujih kupcev, to je iz Avstrije in Madžarske in torej preko te oblike intervencije dejansko vspodbujamo tudi kmetijstvo v Avstriji in na Madžarskem."
1,Hvala.
1,Hvala.
4,Želi še kdo razpravljati?
1,Prosim.
19,"Dodal bi samo še en stavek, in sicer predlagam, da bi pri nadzorstvu dodali še ""sanitarnega inšpektorja in veterinarskega""."
16,"To je proizvodnja hrane, ki jo vsi uživamo in zaradi tega je ta kontrola nujno potrebna."
5,Ali želi še kdo besedo?
9,"Prosim, besedo ima gospa Marija Markeš, predstavnica Izvršnega sveta."
8,"Samo nekaj, da ne bi stvari ostale nedorečene."
7,"Najprej, kar se tiče hidro - in agromelioracij."
17,"To smo zapisali samo v tistem obsegu, kakor bo pač ta Skupščina program hidro - in agromelioracij sprejela."
28,"Verjetno popolnoma brez tega ne moremo biti, ker hidro - in agromelioracije niso samo melioracije na 500 hektarih, to so lahko tudi hidro - in agromelioracije na hektaru hribovskega pašnika."
8,To je stvar dogovora tudi v tej Skupščini.
38,"Naslednje, k 10. členu - glede tega, da bi lahko denar dobili špekulanti - ta člen ima poleg tretjega odstavka tudi prvi odstavek, kjer piše ""upravičenci uveljavljajo intervencijska sredstva le v primerih in pod pogoji, določenimi s programom oziroma odlokom""."
8,"Zagotovili bomo ustrezen nadzor, odločilni pa bodo programi."
5,K 11. členu glede inšpektorjev.
15,Tukaj gre predvsem za nadzor uporabe teh sredstev in ne za nadziranje proizvodnje kot take.
7,"K 4. členu, ki govori o občinah."
32,"Občine lahko v skladu s svojimi možnostmi in potrebami ta denar zagotovijo, kot tudi pri prejšnjih zakonih - glede občin so stvari še nejasne in je o tem kaj bolj natančno težko razpravljati."
8,"Če ni več razpravljalcev, zboru predlagam naslednji sklep:"
18,"""Zbor sprejema predlog za izdajo zakona o finančnih intervencijah v kmetijstvu, proizvodnji in ponudbi hrane, z osnutkom zakona."
20,"Zbor nalaga Izvršnemu svetu Skupščine Republike Slovenije, da ob upoštevanju razprave v zboru in v delovnih telesih pripravi predlog zakona."""
7,Ali želi o predlogu sklepa kdo razpravljati?
3,"Predlagam, da glasujemo."
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je predlog za izdajo zakona z osnutkom zakona, soglasno sprejet."
17,"7. TOČKA DNEVNEGA REDA, ki je bila danes predlagana kot razširitev - PREDLOG ZAKONA O INTERVENCIJAH V GOSPODARSTVU."
25,"Glede na to, da tega predloga še ni obravnavala Zakonodajno-pravna komisija, ki se bo sestala jutri zjutraj, predlagam, da obravnavo tega zakona preložimo na jutri."
43,"Dobili smo tudi poročilo Odbora za splošno gospodarske zadeve, ki predlaga, da Izvršni svet Skupščine Republike Slovenije, upoštevajoč pripombe in predloge, izrečene na seji odbora, pripravi nov tekst predloga zakona o intervencijah v gospodarstvu, ki ga predloži Skupščini Republike Slovenije do petka, 8.12.1990."
13,Tako da bo možna obravnava in sprejem zakona na zasedanjih zborov dne 11.12.1990.
13,"Sprašujem predstavnika odbora, če meni ali je potrebno ta predlog še kaj pojasniti?"
11,"Prosim, besedo ima Izidor Rejc, republiški sekretar za industrijo in gradbeništvo."
24,"Ta predlog zakona o intervenciji v gospodarstvu je res prišel danes pred vas, vendar verjemite, da je bil deležen že dosti pregledov in razčiščevanj."
54,"To, kar je bilo danes na seji Odbora za splošne gospodarske zadeve, ta tekst sem dobil, vendar pa menim, da glede na situacijo v kateri smo, so te intervencije zelo potrebne in da v bistvu že čakamo nekaj podobnega dalj časa in bi to pomenilo, da do konca leta ne bo iz tega nič."
74,"Vemo, da je bil v maju, v prejšnjem sestavu skupščine, sprejet zakon o prestrukturiranju in kriterijih, ki so določali vse to, to je bilo 300 milijonov mark, od katerih je še 14 šlo v banko, drugo pa je ostalo na voljo za gospodarstvo in po področjih bilo razdeljeno in seveda je to v tistem času pomenilo nekaj, kasneje zelo malo, sedaj pa pomeni tudi to, da mnogo mnogo podjetij za to sploh ni vedelo."
36,"Skratka, preprosto so ""padli skozi"", da ne govorim o tem, kakšne so posledice te Markovi}eve politike in sploh tečaja dinarja in naj spregovorijo tudi izvozniki, ki so med nami ali pa tudi v drugem zboru."
30,"Ta situacija nas je pripeljala pred zelo nevarno točko, na kateri je nujno potrebno, če bomo hoteli to gospodarstvo, industrijo itd., zadržati v življenjskem ritmu, da mu sedaj moramo pomagati."
46,"In ravno ta predlog zakona je tisti, ki razširja prejšnji zakon o tem prestrukturiranju, ker tudi prejšnji zakon je v glavnem govoril o izdaji vrednostnih papirjev, ta pa še govori o izobraževanju doma in v tujini in tudi o sredstvih, ki jih predvideva zakon o privatizaciji."
28,"Skratka, je zakon, ki se navezuje na nove dogodke, na nove situacije, ki so, pa tudi na naš predstoječi plebiscit, ki pomenijo, da moramo oblikovati samostojno gospodarsko politiko."
13,In brez takega ali podobnega zakona res ne bo moč nič pametnega napraviti.
10,"Zato prosim, da ta predlog zakona obravnavate na jutrišnji seji."
16,"Mi vsekakor moramo ta zakon preložiti na jutri, glede na obravnavo tega zakona v Zakonodajno-pravni komisiji."
34,"Sprašujem predstavnike odbora, ki so dali ta predlog, ali menijo, da ni mogoče, da bi z amandmaji lahko jutri prišlo do obravnave ali pa menijo, da je treba vztrajati, da se to obravnava 11.12.1990."
3,"Prosim, gospod Žakelj."
33,"Moram reči, da se strinjam s to argumentacijo, ki jo je povedal Izidor Rejc in sicer v tem smislu težavnega položaja, v katerem je slovensko gospodarstvo in dejstvo, da se težave dejansko povečujejo."
13,"To smo upoštevali tudi na odboru, bil je prisoten tudi podpredsednik Izvršnega sveta."
29,"In to, kar ste dobili kot poročilo, dejansko izraža naša hotenja, da so nekatera vprašanja, ki so v tem zakonu po splošnem prepričanju diskutabilna in jih je treba doreči."
15,"Kar zadeva vire sredstev, ki se bodo za te potrebe napajali, to je problem sklada."
18,"Drugo tako vprašanje so kriteriji, ki so v zakonu še koncipirani tako, da je velika možnost subjektivnega odločanja."
34,"In da bi se izognili težavam, ki bi lahko kasneje nastale, v smislu varovanja Izvršnega sveta, ki bo imel diskrecijsko pravico, sodimo, da je v tej smeri operativnosti treba o teh kriterijih nekaj narediti."
9,Tretje tako vprašanje je tak kreditni ali kapitalski odnos?
10,"Kar zadeva kreditnost, se odpirajo nekatera vprašanja obrestnih mer itd."
26,"Vendar, v tej točki je stvar manj problematična, problem je kapitalizacija glede na pomanjkanje zakonodaje oziroma zakonodaja, ki jo bomo morali na tem področju še sprejeti."
7,"Poročilo našega odbora je popolnoma jasno, prezentno."
15,"Nimam mandata, da bi lahko podprl kolega Rejca, da se jutri o tem zakonu odloča."
29,"Mi smo se dogovorili, in tudi Izvršni svet je obljubil, da bodo, ker so te pripombe zelo tehtne, zelo umestne, pripravili novo besedilo, po možnosti z upoštevanjem naših sugestij."
25,"O tem se bo Odbor za gospodarstvo še enkrat sestal in 11.12. bi mi ta zakon sprejeli, ker podpiramo sprejem tega zakona po hitrem postopku."
14,"V imenu odbora prosim, da se upošteva to, kar smo v dopoldanskem času uglasili."
1,Hvala.
1,Hvala.
2,Gospod Kuharič.
3,Jaz menim drugače.
47,"Če predstavnik Izvršnega sveta podpira to, da Izvršni svet do jutri lahko odgovori in pripravi predlog, glede na te predloge, ki jih je ta odbor formiral, potem ne vidim razloga, da se ne bi tudi mi jutri sestali in takoj potem po hitrem postopku sprejeli ta zakon."
3,Gospodarstvo namreč gori.
7,"Ne vidim potrebe, da čakamo do enajstega."
1,Hvala.
1,Hvala.
2,Gospod Rejc.
7,Gospod Viktor je v glavnem vse povedal.
6,Glede teh pripomb bi samo to.
19,"Jaz sem jih preletel in ugotovil naslednje: Sklad za razvoj ima tako ime, da to ne bi bilo sporno."
25,"Likvidnost je v bistvu problem povsod, uporabljamo tiste kriterije, ki jih je Mednarodna banka, Svetovna banka za razvoj v bistvu določila in jih je veliko."
20,"To dela, te elaborate obdeluje v glavnem Inštitut Ljubljanske banke in z vsemi temi kriteriji še potem mi v Vladi."
31,"Se pravi, objektivnost teh elementov je prav gotovo dana in tudi v zakonu lepo piše, da bo Izvršni svet poročal o teh intervencijah in vseh teh stvareh najmanj dvakrat na leto."
63,"Hkrati pa moram reči tudi tole; glede kapitalne naložbe vemo kaj približno piše v zakonu o privatizaciji, toda ta sredstva, ki so bila dodeljena oziroma razdeljena na osnovi prejšnjega, še veljavnega zakona iz maja letošnjega leta, je v pogodbah določeno, da so se dolžna podjetja, ki so ta denar prejela, v določenem času organizirati kot delniška družba oziroma kot družbe z omejeno odgovornostjo."
15,"Se pravi, da se bo ta čas malo podaljšal glede na sam zakon o privatizaciji."
12,"Če pa tega ne bodo dosegli, se potem mora ta denar vrniti."
13,"Skratka, to je tudi bil pogoj hitrejšega reorganiziranja in hitrejšega prilagajanja zahodnoevropskim ekonomijam."
1,Hvala.
7,"Ugotavljam, da imamo v bistvu dva predloga."
40,"Prvi je ta, da se preloži na 11. 12., drugi je pa ta, da bo jutri vendarle obravnava potem, ko bo Zakonodajno-pravna komisija dala svoje mnenje in da se takrat ugotavlja, ali je možno zakon sprejeti tudi s pripombami itn."
7,Odbora za splošne gospodarske zadeve ali ne.
9,"Predlagam, da se pač odločimo med tema dvema možnostima."
13,"Najbrž, ker je predlog odbora dan, najbrž moramo to narediti kar z glasovanjem."
4,"Ali mislite, da... prosim?"
22,"Se strinjamo s tem, da bi jutri po seji Zakonodajno-pravne komisije obravnavali predlog in takrat ugotovili ali je potrebno odložiti ali ne."
9,"Kdor je za ta predlog, naj prosim, to potrdi."
3,"Prosim, gospod Kuharič."
22,"Do te obravnave bo pa Izvršni svet že na podlagi teh pripomb Odbora za gospodarske zadeve pripravil novo redakcijo, da tako rečem."
3,Kdo je za?
3,Je kdo proti?
4,Se je kdo vzdržal?
20,"Dva sta se vzdržala, trije vzdržani, se pravi, da je o predlogu zakona obravnava jutri, z vsemi dodatnimi pripombami, sprejeto."
14,8. TOČKA DNEVNEGA REDA - OSNUTEK ZAKONA O SPODBUJANJU RAZVOJA DEMOGRAFSKO OGROŽENIH OBMOČIJ REPUBLIKE SLOVENIJE.
10,Osnutek zakona je predložil v obravnavo Izvršni svet Skupščine Slovenije.
18,"Obravnavali so ga Zakonodajno-pravna komisija in Odbor za delo, zaposlovanje in socialno politiko na ravni Skupščine Republike Slovenije."
16,"Predstavnik predlagatelja na seji je gospod Umek iz Republiškega sekretariata za družbeno planiranje, ali želi besedo?"
5,"Predsedujoči, spoštovane poslanke in poslanci!"
28,V skladu z razpravo na zborih Skupščine Republike Slovenije o predlogu za izdajo zakona je Izvršni svet oblikoval osnutek zakona o spodbujanju demografsko ogroženih območij v Republiki Sloveniji.
24,"Že v tezah zakona je bilo predlagano, da naj bi bil v prihodnje dan večji poudarek demografsko ogroženim območjem, zlasti še hribovitim in obmejnim."
21,"V skladu z večinskim mnenjem v razpravi je Izvršni svet v osnutku zakona, ki je pred vami, napravil še korak naprej."
16,Dosedanji sistem pospeševanja razvoja manj razvitih občin in območij naj bi zamenjalo vzpodbujanje demografsko ogroženih območij.
25,"Večina občin, ki so v preteklem obdobju imele status manj razvitih, so v dosedanjem razvoju že presegle v stopnji razvitosti mejno vrednost 50% republiškega povprečja."
23,"To je predvsem posledica dosedanjega razmeroma hitrega razvoja občinskih središč v teh občinah, medtem ko je razvoj podeželja, zlasti še hribovitega dela, zaostajal."
23,"To je vplivalo na odseljevanje prebivalstva v večjem obsegu, kot bi ga sicer pričakovali glede na naravne danosti in razvojne potenciale teh območij."
22,"V skladu z razpravo je predlagano opredeljevanje demografsko ogroženih območij, ne glede na občinske meje in ne glede na stopnjo razvitosti občin."
13,Pri tem so kriteriji za določanje teh območij ob mejah Republike Slovenije blažji.
19,"Izbrane vrednosti predlaganih demografskih kriterijev predstavljajo kritično mejo, iznad katere se število prebivalstva absolutno zmanjšuje že po naravni poti."
21,"V primerjavi s tezami za osnutek, se obseg demografsko ogroženih območij povečuje od prvotnih 44 na okoli 50% površine Republike Slovenije."
14,Temu pa je potrebno prišteti še gorsko - višinska naselja z omejenimi dejavniki za kmetijstvo.
15,"Ta podatek kaže na teritorialno razprostranjenost problema poseljenosti, ki je značilen zlasti za obmejna območja."
18,Zato bo moralo biti reševanje najnujnejših vprašanj teh območij ena temeljnih smeri razvojne in še zlasti regionalne politike.
27,"Skromne materialne možnosti v sedanjih gospodarskih razmerah ne omogočajo hitrega pospeševanja teh vprašanj, vendar je treba poleg ekonomskega vidika upoštevati tudi politični vidik demografskega praznjenja teh območij."
9,To je nujnost ohranitve sklenjene poseljenosti slovenskega nacionalnega prostora.
7,Predlagan je programski pristop razvoja teh območij.
23,"Zaradi njihovih razvojnih specifičnosti naj bi pospeševali predvsem razvoj kmetij in dopolnilnih dejavnosti, proizvodnih in storitvenih dejavnosti na področju drobnega gospodarstva in turizma."
17,Republika Slovenija bo razvoj teh dejavnosti spremljala s premijami ali variantno z dolgoročnimi krediti pod ugodnimi pogoji.
12,"Večje investicije bi podpirali le izjemoma, in sicer s kapitalskim vložkom sredstev."
31,"Predlagane so tudi davčne olajšave v prvih letih poslovanja, kar podrobneje ureja osnutek zakona o davku na dobiček, ki je že predložen v razpravo prav tako na tem zasedanju zborov Skupščine."
26,"Temeljni pogoj za postopno spreminjanje gospodarskih in poselitvenih razmer na teh območjih pa je razvijanje lokalne gospodarske infrastrukture, ki jo bo republika sofinancirala iz sredstev proračuna."
13,Vloga ukrepov republike je korekcija teženj spontanega delovanja trga h koncentraciji gospodarskih aktivnosti.
16,"Zato je naloga republike, da ustvari pogoje za aktiviranje razvojnih potencialov oziroma komparativnih prednosti teh območij."
13,Na ta način postane gospodarsko aktiviranje demografsko ogroženih območij zanimivejše za gospodarske subjekte.
40,"Predlagamo, da zbor obravnava osnutek in ga po razpravi sprejme in naroči Izvršnemu svetu, da ob upoštevanju pobud v razpravi v naslednjih dneh pripravi predlog zakona, tako da ga bo Skupščina Republike Slovenije lahko sprejela še do konca tega leta."
34,"Prekinitev izvajanja obveznosti Republike Slovenije do sklada federacije, ki jo je Skupščina Republike Slovenije sprejela junija 1990, namreč zahteva spremembo sedanje sistemske ureditve na področju pospeševanja skladnejšega regionalnega razvoja še pred začetkom leta 1991."
9,To bo omogočilo kontinuiteto aktivnosti republike na tem področju.
1,Hvala.
1,Hvala.
5,Želijo besedo poročevalci delovnih teles?
2,Gospod Pintar.
4,Spoštovane poslanke in poslanci!
22,"Imate poročilo naše Komisije za strategijo nacionalnega in regionalnega razvoja, ki je matična komisija za ta zakon, zato tega ne bomo ponavljali."
31,"V pripravah za razpravo o tem zakonu smo v komisiji organizirali tudi poseben posvet v ponedeljek v Ptuju, predvsem zato, ker se tu močno spreminja pristop in spreminja se tudi model."
11,"Strokovnjaki so namreč pokazali, da dosedanji model ni bil povsod uspešen."
19,Nekje je pomoč nerazvitim občinam pomenila razmeroma hitro rast občinskih središč in zato pospešeno praznjenje prostora za občinskimi središči.
59,"Seveda je ta prehod od pojma nerazviti in pomoč oziroma pomoč pri stimuliranju razvoja manj razvitih k pojmu demografsko ogrožena področja povzročal precejšnjo mero negotovosti, zato se nam je zdelo potrebno, da povabimo predstavnike ne samo tistih štirih občin, ki so v prejšnjem obdobju imele status manjše razvitosti in zato pravico do pomoči, ampak širših slovenskih, širšega slovenskega podeželja."
36,"Na tem posvetu v Ptuju pa se je pokazalo, da so kot deloma odprta vprašanja oziroma dileme še nekatere dileme, ki jih v tem poročilu nimate, pa se mi zdi potrebno, da vas nanje uvodoma opozorim."
11,"Precej razprave je bilo, o tem ali povratna ali nepovratna sredstva."
7,Predstavnik Izvršnega sveta je dal obe možnosti.
45,"Na posvetu se je nekako izoblikovalo, da ne smemo pustiti obeh možnosti popolnoma odprtih, ampak, da bi nekako vodili stvari v tem smislu, da je tam, kjer gre, npr. za infrastrukturo ali za pomoč, za sofinanciranje pri nastajanju programov, da je treba uvesti nepovratna sredstva."
20,"Tam pa kjer gre za dejavnost, ki bo imela direktno pridobiten značaj, pa so lahko pod določenimi pogoji povratna sredstva."
11,"Drugo vprašanje, ki so ga številni postavljali, je proračun ali sklad."
11,"Vidite, da sedanja zakonska dikcija tu daje rešitev v smeri proračuna."
78,"Zahtevki iz nekaterih občin, da bi to moral biti sklad, so naleteli na ugovore strokovnjakov, da če mi za to stvar formiramo sklad, ne samo, da se bomo spet zapletli v vprašanje administracije ampak, da sklad seveda stimulira zmeraj 100% potrošnje sredstev, ne glede na to, kako kvalitetno so pripravljeni programi in da je seveda proračun tu fleksibilnejši in zato je tudi na tem posvetu vzdržala dikcija in argumentacija za dikcijo, da je to proračun, ne pa sklad."
10,Tretje veliko vprašanje in dilema se nanaša na obseg sredstev.
17,"Približno vemo, koliko je Slovenija v preteklosti dajala, tu v tem zakonu nimate praktično nobene številke več."
16,"Prvo številko boste dobili, ko boste pogledali osnutek proračuna oziroma zakona o proračunu za leto 1991."
41,"Ta številka je znatno manjša kot smo do sedaj dajali in to je nekatere razpravljalce napotilo v zahtevo, da je treba v tem zakonu določiti spodnjo mejo ali konkretno številko, koliko lahko damo in moramo dati za pomoč demografsko ogroženim območjem."
9,"Razprava je pokazala, da smo v zelo težki dilemi."
12,Namreč v tem kriznem obdobju prav velikih številk ne bomo mogli zapisati.
36,"Če zapišemo številke, ki so v tem trenutku realne, pa lahko postane to past in bo v naslednjem obdobju ta številka ne samo minimalna, ampak tudi maksimalna za denar, ki ga bomo za to pomoč namenjali."
56,"Zato seveda se zdi dosti utemeljeno tolmačenje, da bi vendarle poskušali, če zdržimo to, da pridemo v tem zakonu brez številke skozi, kar pomeni, da bi dajali seveda toliko, kolikor je pripravljenih kvalitetnih programov, da pa je to stvar vsakoletnega proračuna, lahko pa tudi rebalansa proračuna, če se bo pokazalo, da je pripravljenih kvalitetnih programov več."
20,"Da pa to seveda ne pomeni potem trošenje za nekaj ali imeti denar rezervirano za nekaj, za kar ni programov."
6,Naslednja dilema je vprašanje višine praga.
16,"Vidite, da zakon daje take kriterije, da je 44% slovenskega ozemlja praktično definirano kot demografsko ogroženo."
42,"Tu so iz nekaterih delov,najbolj nerazvitih delov Slovenije, prišli ugovori, vendar je seveda treba razčistiti vprašanje predvsem o tem, da je v teh 44% velik del ozemlja, ki je praktično nenaseljeno, na nek način pa je tu šteto kot demografsko ogroženo."
54,"Verjetno je treba razčistiti in tu bi jaz vztrajal, da Izvršni svet oziroma njegov predstavnik natančno pojasni in da odgovori na vprašanje, kaj bi se zgodilo, če se prag tako dvigne, da imamo dejansko kot demografsko ogroženega, lahko štetega samo npr. 1/4 ali 1/3 slovenskega naseljenega območja, ne pa da dobimo tako visoko številko."
16,Kajti sicer bo ali pomoč izjemno nizka ali pa bo breme za ostalih 56% izjemno visoko.
13,"No in 5. in zadnja točka, to smo tudi mi na komisiji obravnavali."
41,"Zakonska rešitev je, da seveda o tej pomoči demografsko ogroženim območjem razpravlja in problem rešuje interna, medresorska delovna skupina. tu pa mislim, da so stvari mnogo pomembnejše, mnogo preveč pomembne, da bi jih lahko prepustili interni skupini, brez jasno določenih pravil."
89,"Zato predlagamo, da se tu formira neke vrste medresorska komisija pri Izvršnem svetu, katere naloga bo, da redno poroča o rezultatih Skupščini, da najmanj enkrat letno obravnavamo vso to zadevo, se pravi, da dobimo poročilo o višini sredstev, usmeritvi sredstev, o rezultatih, ki so jih ta sredstva dala in da stvari organiziramo tako, da so v tej komisiji tudi predstavniki iz tistih skupščinskih komisij - če je to potrebno - oziroma predstavnik Gospodarske zbornice Slovenije, da bi lahko seveda imeli širši družbeni pogled v to, kako se sredstva usmerjajo in trošijo."
2,Hvala lepa.
1,Hvala.
2,Še kdo?
3,"Prosim, gospod Lampret."
17,Pri osnutku zakona o spodbujanju razvoja demografsko ogroženih območij v Republiki Sloveniji želim opozoriti na tri probleme.
19,"Prvič, osnutek zakona o spodbujanju razvoja demografsko ogroženih območij je slovenskega nacionalnega pomena in želi zaščititi slovenski nacionalni prostor."
7,Njegovi cilji so politični in manj gospodarski.
18,"Predloženim rešitvam ne ugovarjam, menim pa, da sta kriterije zagotavljanja demografske ogroženosti premalo selektivna in v bistvu neustrezna."
17,"Tako da ne upoštevata dejstva, da se izrazita kmetijska območja predvsem morajo prazniti zaradi potreb kmetijske proizvodnje."
13,"Prehod iz povprečne štirihektarske kmetije na 20-hektarsko, brez odliva prebivalstva ne bo šel."
10,"Torej, 25% povprečna rast prebivalstva ne pomeni realne demografske ogroženosti."
23,"Demografsko ogroženost naj konkretno opredelijo le absolutne številke, ki morajo biti odvisne od prostorskih načrtov v slovenskem prostoru ali v delih slovenskega prostora."
26,"Drugič, 17. člen osnutka zakona določa, da za območja, ki so bila v preteklem srednjeročnem obdobju manj razvita velja ta zakon za prehodno obdobje dveh let."
31,"To daje med drugim tudi šentjurski občini določene možnosti, vendar pa menim, da je čas dveh let za gospodarski razvoj absolutno prekratek in predlagam dobo najmanj treh let kot prehodno obdobje."
67,"In tretjič, ker sta demografska ogroženost in gospodarska manjrazvitost dva različna pojma, kar lepo dokazuje tudi primer šentjurske občine, ki je po čistih gospodarskih kazalcih na repu v Republiki Sloveniji, demografsko pa ni ogrožena, menim, da bi bilo prav, da se že na razpravi o tem zakonu opozori na to dejstvo in predlagam, da se pripravi podoben dokument za vzpodbujanje razvoja gospodarsko manj razvitih območij ali občin."
1,Hvala.
3,"Hvala, gospod Pipan."
10,Jaz imam pripombo na 6. člen in na 7. člen.
23,"V 6. bi predvsem želel, da bi se tam, kjer piše, kako se to podpira in pravi: ""s sofinanciranjem"", jaz predlagam: ""ali financiranjem""."
43,"Gotovo se bo v praksi pokazalo na nekaterih območjih, da ne bo možno tam lokalno zbrati niti mogoče procenta, da bi v izjemnih primerih dopustili ali proračunu ali skladu, ali kar že bo, tudi celotno financiranje predvsem programov in pa lokalne gospodarske infrastrukture."
24,"Iz prakse vem, vsaj za naše posavsko območje je bilo dostikrat tako, da se ni dalo zbrati tistega določenega procenta in stvar je zastala."
25,"Kadar gre za res nacionalni interes določenega programa ali določene ideje, ki bi se na tem območju gospodarsko realizirala, bi naj bilo dopuščeno celotno financiranje."
28,"Dalje predlagam, da bi se davčne olajšave priznale tudi določenim investicijam na meji takih območij, če zaposluje, recimo, podjetje 40 ali 50% prebivalstva iz teh demografsko ogroženih območij."
6,Kaj se je v preteklosti pokazalo?
26,"Gradili so objekte na popolni, rekel bi zeleni površini, brez infrastrukture in potem taki objekti niso vzdržali konkurence in to že v dosedanji dogovorni ekonomiji ne."
38,"Če bi se na obmejnem območju demografsko ogroženega območja, kjer je že infrastruktura zgrajena, dalo zaposliti ljudi, ki bi imeli stalno prebivališče na demografsko ogroženem področju ali pa območju, bi se tudi takemu podjetju priznala določena davčna olajšava."
15,"Mislim, da bi to gotovo vplivalo na trajnejšo poselitev ali pa vsaj ohranjanje določene poselitve."
10,Nastali bi pač stroški s prevozom ljudi v ta podjetja.
21,"In še pri 7. členu se mi zdi, da je to ohlapno, kljub temu, da je moj kolega Milan menil drugače."
51,"Menim,da bi moralo biti opredeljeno z določenim odstotkom bodisi proračuna ali pa družbenega proizvoda ali, ne vem, narodnega dohodka, kajti v teh kriznih časih se je bati, da bo reševanje socialnih stisk ob tej splošni krizi pojedlo ta denar, ki bi se morda v normalnih časih usmeril v te namene."
1,Hvala.
1,Hvala.
2,Gospa Pozsonec.
3,Spoštovani kolegi poslanci!
8,Žal sodi vse dvojezično območje v demografsko ogroženo.
10,V preteklosti je bilo na področju gospodarskega razvoja veliko zamujeno.
28,"Če želimo te pomanjkljivosti nadoknaditi, je potrebno v prvi vrsti pomagati z dobrimi programi, tako da to ne bo socialna pomoč ampak investicija, ki bo dala gospodarske rezultate."
20,"Soglašam s tem, da zakon posebej poudari hribovsko kmetijstvo, a tudi v obmejnih vaseh Pomurja bi potrebovali tako odločen načrt."
10,"So namreč nerazvite, obmejne, demografsko ogrožene in tu žive narodnosti."
19,"In to so dovolj tehtni razlogi za to, da jim pomagamo, sicer bo zakon o tem samo lepa fraza."
13,Pomurje je že od nekdaj manj razvito in od tega zakona veliko pričakujemo.
6,"Zanima me še, kdo pripravlja načrte?"
4,"Hvala lepa, gospa Pozsonec."
2,Gospod Peršak.
9,Jaz imam pravzaprav bolj vprašanja kot pa kakšen predlog.
35,"Sprašujem namreč, ali ne bi bilo vendarle smiselno, da bi se v 6. člen tega zakona vnesla še ena alinea, ki bi posebej opredelila odnos do tujih investitorjev kot nekaterih potencialnih investitorjev na teh področjih?"
41,"Sprašujem zaradi tega: seveda vem, da je lahko odgovoriti, češ da se tuje investitorje lahko uvrsti med vse normalne investitorje, vendar mislim, da je tu treba vzpostaviti poseben odnos do tega in to ne v negativnem smislu, omejevalnem, ampak ravno spodbujevalnem."
31,"Mislim, da obstaja cela vrsta področij, ki so interesantna za tuje investitorje kot dejavnosti na za nas nerazvitih področjih, da ne govorim o turizmu, turističnih objektih, športno-rekreacijskih objektih, raznih tovarnah itn."
38,"Seveda pa ti tujci ne vedo za te možnosti in bi si želel, da bi se republika v tem členu zavezala, da bo potencialnim tujim investitorjem te možnosti predstavljala in jih spodbujala, da se angažirajo v tem smislu."
1,Hvala.
2,Hvala lepa.
3,Gospod Halb Janko.
1,Spoštovani!
35,"Razpravo bi imel k 6. členu, in sicer v zadnji alinei piše: ""za ukrepe za razvoj osnovnega šolstva, štipendijske politike, kulture, osnovnega zdravstvenega varstva, ob upoštevanju specifičnosti poselitve in dostopnosti ter sofinanciranja izgradnje kadrovskih stanovanj."""
21,"In prav pri problemu nastanitve pridemo do težav; jaz sem že predlagal, da je nadomestilo za spremembo namembnosti zemljišč izredno visoko."
58,"Sedaj me tudi že po terenu sprašujejo, ali se bo na tem področju karkoli zgodilo in prav pri subvencioniranju te problematike je sedaj možnost, da se tudi iz republiških sredstev ali na teh demografsko in obmejno ogroženih območjih ukine plačevanje ali pa se bistveno zmanjša taksa za nadomestilo za spremembo namembnosti, ker je to možno kje drugje kompenzirati."
27,"Pa še nekaj je: vzrok demografske ogroženosti območij ni toliko, da se je naša generacija selila v mesta ali v urbana središča, pač pa tudi v tujino."
12,In v prejšnjem sistemu smo stalno poudarjali vlogo in pomen vračanja zdomcev.
31,"Sedaj pa ne vidim, ali jih potem obravnavamo kot navadne potencialne podjetnike oziroma vlagatelje, ker sedaj praktično je tako, pričakujemo, da bodo zdomci prinesli gotov kapital, ki ga bodo želeli investirati."
27,"Ampak prav zaradi tega, da se vračajo iz tujine, bi jih bilo potrebno stimulirati s kakršnokoli animacijo ali še z dodatnimi spodbudami, ne samo z davčnimi olajšavami."
19,"Ker če se zdomci vrnejo, torej očetje ali mame, potem je tam bodočnost, da bodo otroci in tako naprej."
12,In s tem je tudi možnost hitrejšega razvoja na demografsko ogroženih območij.
2,Hvala lepa.
2,Hvala lepa.
2,Gospod Potočnik.
20,"Prihajam iz področja, iz občine, ki je do sedaj imela status nerazvite ali manj razvitega območja, občine Šmarje pri Jelšah."
22,Pa tudi po teh novih kriterijih večina občine pride v demografsko ogroženo območje in v območje 10 kilometrov od meje Republike Slovenije.
20,"Če jaz to prav razumem, gre tudi za meje ob republiški meji proti Hrvaški, kjer piše: ""ob mejah Republike Slovenije""."
8,V naši občini načeloma ta osnutek zakona podpiramo.
38,"V 11. členu podpiram tudi varianto, kjer gre za ""v obliki kredita, z dobo vračanja"" - za varianto, da gre za povratna sredstva s tem, da je vprašanje, ali je prav, da je tu notri napisano ""10% obrestna mera""."
19,"Enkrat je to lahko malo, če je inflacija večja; če pa inflacije ni, je pa 10% obrestna mera previsoka."
18,"Tako da mislim, da bi tu morala biti druga formulacija, kakšna naj bi bila ta obrestna mera bila."
9,"Seveda, morala bi biti takšna, ki bi stimulirala vlaganje."
4,Hvala lepa gospodu Potočniku.
3,Želi še kdo?
3,"Prosim, gospod Kolešnik."
2,"Poslanke, poslanci."
14,"Podpiram ta osnutek zakona s čisto majhno dopolnitvijo, kar mislim, da ne bo problem."
18,"V 6. člen - na žalost ponovno - v šesto alineo predlagam, da se uvrsti tudi šport v ustreznem sklonu."
4,"Resnično, z vso resnostjo."
2,Hvala lepa.
2,Hvala lepa.
3,Želi še kdo?
3,"Prosim, gospod Gerl."
27,"Spoštovani, jaz bi spregovoril samo nekaj besed, ker izhajam iz območja, ki je tudi bolj ali manj demografsko ogroženo in nerazvito, to so Slovenske gorice in Haloze."
34,"Ta predel je pretežno kmečkega značaja, in v tem zakonu tudi vidimo možnost, da bi prišlo do dejavnosti, ki do sedaj niso bile verificirane tako v prejšnjih zakonih, pa tudi v današnjih do sedaj."
50,"Tukaj vidimo možnost, da bi tudi v predelih, kjer do sedaj nismo imeli storitvenih dejavnosti niti servisov, to so bila namreč odrezana področja, kjer so ljudje životarili, delali vsak po svoje, kakor so mogli, da bi postali organizirana družba oziroma, da bi se čutili nekako vklopljeni v naš slovenski prostor."
64,"Ravno zaradi tega menim, da - če bi prišlo v bodoče do večjega vlaganja v te prostore, kajti mislim, da bo interes za to, vemo, da tudi v inozemstvu že startajo na te stvari - potem menimo, da bi morali najprej dati prednost domačim vlagateljem, potem povratnikom, z druge strani pa želimo, kot Zeleni, da bi ohranili predvsem področja,ki bi bila ekološko neogrožena in čista."
58,"Bojimo se, da bi mogoče z nenačrtnim vlaganjem in stihijskim načrtovanjem nekaterih dejavnosti, ki bi popolnoma degradirale naravo in ne le naravo - v bistvu celotno življenje teh predelov, ki so sedaj ponekod še zelo dobro ohranjena, da bi to izgubili in tako v bistvu zmanjšali zanimivost vsega tega prostora za celotno Evropo in tudi degradacijo okolja na splošno."
33,"Zato menimo, da bi v teh predelih, kjer se le da, ohranjali oziroma dajali prednost ekološko blagim oziroma ekološko naklonjenim dejavnostim in načinu gospodarjenja, ki bi bil v skladu s tradicijo tega prostora."
4,Še nekaj bi opozoril.
25,"Namreč, da je ta zadeva tu mišljena v tem smislu, da bi ljudje, ki tu delajo, tudi dejansko čutili kontakt in prisotnost našega slovenskega prostora."
2,Hvala lepa.
4,Želi še kdo razpravljati?
17,"Če ne, bi predlagal, da se 6. člen dopolni z novo alineo: ""s spodbujanjem pridelave zdrave hrane""."
32,"Gre predvsem za dejstvo, da so relativno nerazviti kraji hkrati ekološko relativno še neoporečni in v veliki meri bi lahko s spodbujanjem pridelave zdrave hrane tudi ekonomsko stimulirali in revitalizirali te kraje."
1,Toliko.
4,Želi še kdo razpravljati?
3,"Prosim, gospod Umek."
10,"Prva pobuda, ki je bila dana, je proučitev višine praga."
26,"Ta prag smo začrtali pri tisti kritični meji, ki sem jo že v uvodu omenil in pod to kritično mejo se začne absolutno praznjenje nekega področja."
41,"Še nadalje simuliramo, kaj te zadeve pomenijo in upam, da bo takrat, ko bo predlog predložen, na osnovi podatkov leta 1990, pravzaprav vsa zadeva tudi simulirana v različnih variantah, tako da vam bo zelo jasno, za kaj pri teh stvareh gre."
18,"Pri tem bi še pri kriterijih opozoril na to, da nam pomagajo določiti meje, kjer ti problemi nastopajo."
15,"Vsebina programov je postavljanje in definiranje glede na specifiko posameznega območja, za območje najustreznejših ciljev."
42,"To vedno tudi ne pomeni ohranjanje obstoječe ravni populacije, ampak ohranjanje poseljenosti tega teritorija, kot je tudi v zakonu zapisano in pa ohranjanje izrabe krajine oziroma ohranjanje te podobe kot je zadnji govornik oziroma predzadnji govornik, nakazoval kot enega pomembnejših ciljev zakona."
28,"Kar se tiče pripomb glede komisije, ki se naj razširi, če sem prav razumel, s predstavniki skupščinskih komisij, je v zakonu določeno, da se te zadeve pogledajo medresorsko."
39,"Ta princip uveljavljamo enkrat zato, da pride do koordiniranih nastopov raznih organov po raznih poteh, drugič pa zato, da se to usklajuje z raznimi strokovnimi institucijami oziroma, da dajo pogled nanje razne strokovne institucije in pa tudi same občine."
61,"Mislim, da ne bi bilo dobro, da se v operativno delo Izvršnega sveta vplete Skupščina, ker gre le za dve telesi, ki imata zelo različni vlogi in mislim, da ni dobro, da sta ti dve vlogi pomešani, zlasti še zaradi jasnih odgovornosti in pristojnosti oziroma, da se tudi pri tem odločanju izbere tisto načelo, ki na splošno velja za proračun Slovenije."
17,"To je relativno majhen del sredstev proračuna in se postavlja vprašanje, zakaj so tu vsi cilji pomembni?"
39,"Kar se tiče časa kot prehodnega obdobja, bomo te zadeve še enkrat proučili, kar pa se tiče manj razvitosti, mislimo, da bo ta problem treba reševati v kontekstu normalne regionalne politike v Sloveniji, ne pa v okviru posebnega zakona."
46,"Seveda bomo tudi to vprašanje še posebej proučili, čeprav moramo reči, da so po tem zakonu dejansko vsa doslej manj razvita območja sedaj vključena v zakon o pospeševanju demografsko ogroženih območij oziroma, da je zelo majhen del teritorijev, ki so uvrščena kot območja v prehodnem obdobju."
16,"Torej ne vidimo posebnega razloga in smisla, da bi se za ta del pripravljal poseben zakon."
14,Glede sofinanciranja ali financiranja bomo ta vprašanja še tudi preverili zneskovno v okviru proračuna.
37,"Zahteve po odstotku družbenega proizvoda, ki naj bi bil z zakonom določen v ta namen, meni bi bila osebno ta zadeva zelo všeč,ne morem sprejeti, ker moram braniti načela proračuna, kot je bilo že prej rečeno."
31,"Za leto 1991, žal, tako kot na nekaterih drugih področjih še ne moremo imeti dejansko takega pristopa in tudi nimamo zakonske osnove zanj, zato je ta zakon tak, kot je predložen."
39,"Mislimo, da bomo prišli do programske osnove v prvih mesecih naslednjega leta, takoj po sprejemu tega zakona, seveda pa smo občinam že dali navodila, da se pripravljajo tovrstni programi in mnoge občine so pri teh programih tudi zelo aktivne."
33,"Tako ne moremo podpreti dodatnih predlogov, seveda pa bo razprava o proračunu in debata ob proračunu pokazala, koliko so ti cilji v Sloveniji v kontekstu drugih ciljev, proračunskih ciljev oziroma ciljev republike vredni."
11,"Še enkrat bom ponovil, kar se tiče narodnosti na območju Slovenije."
16,"O avtohtonosti narodnosti govori uvodni člen, da se dejansko oblikujejo programi v soglasju z interesi narodnosti."
28,"Za definiranje teh območij, kot demografsko ogroženih, posebno ob meji in pa na teh območjih, kjer žive manjšine, saj to so ta območja, so tudi definirani blažji kriteriji."
18,"Odnosa do tujih investitorjev ne bi kazalo posebej vgraditi v ta zakon, seveda pa bomo to vprašanje proučili."
31,"Mislimo, da to sodi v normalen kontekst zakonov o davkih na dobiček in drugih sistemskih zakonih, da pa tukaj postavljamo predvsem pogoje, da so za katerega koli investitorja zadeve tudi atraktivne."
9,"Mislim, da nima pomena delati posebno selekcijo med investitorji."
7,Načelo pravičnosti mora pač veljati za vsakogar.
37,"Kar se tiče kadrovskih stanovanj in to, kar je bilo omenjeno poleg alinee, za katere ni neposredno odgovoren ta zakon oziroma nima programov ta zakon, je predvideno, da bodo obdelani v drugih zakonih, kot je tudi omenjeno."
46,"V zakonu o davku na dobiček, kot ste danes videli, je uveljavljeno, da se enoletni moratorij podaljša na triletni moratorij plačevanja davka od dobička in da se davke od dobička oziroma ta moratorij začne šteti ne od leta obratovanja ampak od takrat, ko prvič dobiček nastane."
13,"Tako bomo tudi pri drugih zakonih poskrbeli, da ta območja doživijo poseben tretma."
27,"Kar se tiče kreditov ali primeri izkušenj drugih dežel kažejo predvsem to, da se v velikih primerih pristopa k premiranju in ne kreditiranju, vendar v omejenem obsegu."
29,"Glede na mnenja, ki so bila izražena v razpravi, bomo mi ta vprašanja še enkrat preučili in bomo potem z utemeljitvijo zakaj in kako, poskušali predlagati najbolj optimalno varianto."
10,"Mislim, da sem izčrpal vse pripombe, ki so bile dane."
1,Hvala.
1,Hvala.
4,Želi še kdo razpravljati?
5,"Prosim, še enkrat gospod Umek."
30,"Ta zakon je bil pravočasno poslan v Skupščino, pa je zaradi plebiscitne materije zamudil prejšnji sklic Skupščine, čeprav je predložen v rednih rokih in je prišel na današnji sklic Skupščine."
20,"Mi smo ga tempirali, da bi bil iz razlogov, ki sem jih že uvodoma povedal, sprejet do konca tega leta."
46,"In zato vas prosim, da sprejmete tudi sklep, da ne glede na skupščinsko proceduro, ki se je sedaj ne moremo čisto realno držati, čeprav je to eden zakonov, ki gre po redni proceduri, da nam omogočite, da pridemo do konca leta na zadnji sklic te Skupščine."
1,Hvala.
7,Glede na razpravo bi predlagal naslednji sklep:
13,"""Zbor sprejema osnutek zakona o spodbujanju razvoja demografsko ogroženih območij v Republiki Sloveniji."
22,"Zbor nalaga Izvršnemu svetu Skupščine Republike Slovenije, da ob upoštevanju razprave v zboru in delovnih telesih do naslednje seje pripravi predlog zakona."""
7,Ali želi kdo razpravljati o predlogu sklepa?
10,"Če ne želi nihče razpravljati, dajem predlog sklepa na glasovanje."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zbor soglasno sprejel predlog sklepa."
62,"Pred razpravo pa še obvestilo, ki so ga prejeli predsedniki zborov Skupščine Republike Slovenije: ""Delegati vseh zborov so danes sprejeli sklic 11. skupne seje vseh zborov, ki naj bi bila jutri, v četrtek 6. decembra 1990 ob 14 uri."" Predsednik Skupščine vas prosi, da obvestite delegate, da obstaja možnost, da bi bila skupna seja že v dopoldanskem času, nekaj po 10 uri."
19,"Takšno možnost narekujejo okoliščine, ki ob sklicu niso bile znane in nujne obveznosti nekaterih funkcionarjev jutri v popoldanskem času."
24,"Delegati naj bi se jutri ob 10 uri sestali v dvorani, v kateri zasedajo, kjer bi bilo dano tudi obvestilo o začetku skupne seje."""
19,"9. TOČKA DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O DELOVNIH RAZMERJIH, Z OSNUTKOM ZAKONA."
16,Predlog za izdajo zakona z osnutkom zakona je predložil v obravnavo Izvršni svet Skupščine Republike Slovenije.
9,Takole: mi imamo predvidoma delo zbora do 19 ure.
3,Delo poteka lepo.
6,Ali bi dali pol ure odmora?
6,"V redu, dajem 20 minut odmora."
5,"Prosim, bodimo točni, 20 minut."
2,Nagradni odmor.
6,"Delegatke in delegati, nadaljujemo z delom."
19,9. TOČKA DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O DELOVNIH RAZMERJIH Z OSNUTKOM ZAKONA.
21,"Predlog za izdajo zakona o spremembah in dopolnitvah zakona, z osnutkom zakona, je predložil v obravnavo Izvršni svet Skupščine Republike Slovenije."
32,"Obravnavali so ga Zakonodajno-pravna komisija, Odbor za splošne gospodarske zadeve na ravni Skupščine Republike Slovenije, Odbor za delo, zaposlovanje in socialno politiko na ravni Skupščine Republike Slovenije ter Komisija za vprašanja invalidov."
17,"Predstavnik predlagatelja, gospa Puharjeva, republiška sekretarka za delo, zaposlovanje in socialno politiko, je prisotna - ali želi besedo?"
1,Prosim.
7,"Spoštovani gospod predsednik, gospe in gospodje poslanci!"
23,"Spremembe in dopolnitve zakona o delovnih razmerjih, ki so predlagane v obravnavo in sprejem, se nanašajo le na segment razreševanja problematike presežnih delavcev."
34,"Po oceni Izvršnega sveta, ki je tudi predlagatelj, je v kontekstu priprave nove zakonodaje s področja zaposlovanja in zavarovanja za primer brezposelnosti, ki je tudi danes v obravnavi, treba dati prav temu segmentu prioriteto."
55,"Vsa ostala vprašanja na tem področju, ki se odpirajo ob novi koncepciji delovnega razmerja kot dvostranskega pogodbenega razmerja med delavcem in delodajalcem, bo treba reševati v delovni zakonodaji konsistentno, s sistemskimi rešitvami na področju statusne zakonodaje, lastninjenja in delavskega soodločanja ali s posebnimi zakoni, pri čemer mislimo predvsem na uveljavitev sindikalnega pluralizma in ureditev stavk."
25,"Veljavne rešitve zakona o delovnih razmerjih na področju razreševanja presežnih delavcev, sprejete marca letos, pomenijo le dograditev zveznega zakona o temeljnih pravicah iz delovnega razmerja."
53,"Sprejeti ustavni amandma pa nam omogoča, da v naši republiki na tem področju uveljavimo nov pristop, ki bo omogočal razbremenitev organizacij in delodajalcev njihovih primarno predpisanih obveznosti za odvečne delavce ter s tem prispeval k njihovi organizacijski fleksibilnosti in prilagajanju potrebam, ki jih narekuje trg ter naša specifična gospodarska in tudi politična situacija."
40,"Vodilo za predlagane nove rešitve so nekatere že sprejete smernice Evropske skupnosti, ki obravnavajo problematiko kolektivnih odpustov, ratificirana konvencija Mednarodne organizacije dela, številka 158, o prenehanju delovnega razmerja na pobudo delodajalca ter primerjava ureditve teh vprašanj v nekaterih zahodnoevropskih državah."
21,"Upoštevaje navedeno, nov pristop ureditve te problematike zagotavlja natančnejšo razmejitev ukrepov v primerih začasnega oziroma trajnega prenehanja potreb po delu delavcev."
20,V primeru trajnejšega prenehanja potreb po delu delavcev se predvideva bistveno hitrejši poseg v njihov delovnopravni status - rok 6 mesecev.
51,"Razmejujejo se postopki ravnanja in obveznosti organizacij in delodajalcev v primerih ugotovitve nepotrebnosti posameznih delavcev - to so individualni odpusti oziroma večjega števila delavcev - kolektivni odpusti, ker zagotavlja enake obveznosti vseh organizacij in delodajalcev, tudi zasebnih, z nekaterimi izjemami, ki so predvidene glede na število zaposlenih delavcev v organizaciji oziroma pri delodajalcu."
5,Gre za razmejitev desetih delavcev.
61,"Predlagane rešitve zakona o delovnih razmerjih pomenijo poseg v pravice delavcev in njihov socialni položaj, ki je brez socialnih pretresov uresničljiv le ob hkratnem vzpostavljanju elementov ekonomske politike in vzvodov razvoja gospodarstva, ki sta podlaga za odpiranje novih delovnih mest; in izvajanja elementov aktivne politike zaposlovanja, ki bodo zagotovili čimprejšnjo ponovno vključitev teh delavcev v nadaljnje organizacijsko ali samoiniciativno delovno angažiranje."
36,"V vmesnem obdobju pa je nedvomno, da bo na podlagi predlaganih rešitev hitrejši možni prehod delavcev v odprto brezposelnost pomenil bistveno večjo obremenitev sredstev države za ukrepe na področju zaposlovanja in za zavarovanje za primer brezposelnosti."
28,"Precep, v katerem se je znašel predlagatelj pri pripravi teh zakonov - obeh, tudi tistega, ki govori o zaposlovanju in zavarovanju za primer brezposelnosti - je po teh navedbah očiten."
15,"Gre za razumljive zahteve gospodarstva, da tudi delovna zakonodaja omogoči tržno obnašanje organizacij in delodajalcev."
13,"V primeru neprilagodljivosti tudi tako prihaja do zlomov sistemov, stečajev, likvidacij in brezposelnosti."
24,"Gre pa za tudi ob tej družbeni situaciji včasih upravičene pomisleke o prevračanju bremen dosedanjih sistemskih značilnosti, gospodarskih zagat in razvojnih problemov na delavce."
30,"Vendar pa bi moral biti končni cilj, ki ga oba današnja zakona v kontekstu ostalih sistemskih sprememb zasledujeta, tisti, ki bo usmerjal obravnavo in odločitev za sprejem teh zakonskih sprememb."
13,Cilj je pa prav gotovo doseganje višjega splošnega družbenega standarda skozi tržno gospodarjenje.
17,"Predlagam, da predloženo zakonsko gradivo s tega vidika obravnavate in da ga v predloženem besedilu tudi sprejmete."
72,"In ko sem že pri besedi, mi dovolite, da še po sporazumu s Sekretariatom za pravosodje in občo upravo povem, da je naslednji zakon, ki je predlagan, in sicer predlog za izdajo sprememb in dopolnitev zakona o delavcih v državnih organih, z osnutkom zakona, pretežno uskladitev s temi spremembami določb zakona o delovnih razmerjih in ureditev je enaka pravzaprav za vse delavce, tako da bi mogoče s tem tudi prikrajšali uvodno razpravo."
2,Hvala lepa.
4,Hvala lepa gospe Puharjevi.
5,Ali želijo poročevalci delovnih teles?
3,"Prosim, gospod Kociper."
34,"Pri prejšnjih zakonih sem vam prizanašal s poročilom, ker pa je Odbor za delo, socialno politiko in zaposlovanje matični odbor naslednjih treh zakonov, bi pa nekoliko izčrpnejše poročal o razpravi in ugotovitvah tega odbora."
26,"V načelni razpravi je odbor ugotovil, da bo lahko imela uveljavitev sprememb zakona o delovnih razmerjih zelo težke posledice, saj se bo število brezposelnih bistveno povečalo."
40,"Prehod zaposlenih delavcev med brezposelne bo ob pomanjkanju konkretnih ukrepov aktivne politike zaposlovanja, ki naj bi zagotovili pogoje za odpiranje in razvijanje novih delovnih mest in s tem oživljanje gospodarstva in zmanjševanja pravic brezposelnih, povečalo možnosti za izbruh socialnih konfliktov."
54,"Hkrati s predlaganimi spremembami v delovnopravni zakonodaji bi morali biti pripravljeni tudi socialni programi, kot sestavni del razvojnih programov, saj bodo brez pospešenega odpiranja novih produktivnih mest, kljub razbremenitvi organizacij, skrbi za presežne delavce gospodarske razmere še težje, davčne obremenitve delavcev in občanov za zagotavljanje socialne varnosti brezposelnih in upokojencev pa nujno bistveno večje."
29,"Predlagane rešitve so po mnenju razpravljalcev ostre, primerne le za izredno težke gospodarske razmere, v katerih se nahajamo in v primerjavi z veljavnim sistemom varstva presežnih delavcev zelo neugodne."
28,"Zmanjšanje pravic delavcev in z njim povezane razbremenitve gospodarstva je po mnenju predlagatelja namenjeno predvsem podpori organizacij, ki imajo tržno še zanimive programe in možnosti za uspešno prestrukturiranje."
42,"V zvezi s tem je bilo v razpravi opozorjeno, da pomeni predlagano razbremenjevanje organizacij dejansko prenašanje financiranja pravic presežnih delavcev od delodajalcev, po zaključeni lastninski reformi bodo to lastniki kapitala, na delavce, saj se prispevki iz osebnih dohodkov za te namene povečujejo."
31,"Zato naj se ponovno preuči predvideno razmerje med delodajalci, delavci in državo pri financiranju pravic presežnih delavcev in brezposelnih, tudi ob upoštevanju razmerij, ki so pri tem uveljavljena v zahodnoevropskih državah."
50,"Predlagano je bilo tudi, naj se pravice oziroma status delavcev in ukrepi v primeru začasnosti oziroma trajnosti prenehanja potreb po delu delavcev, po vzoru ureditve v Italiji, različno opredelijo in prilagodijo razmeram v organizacijah, v odvisnosti od tega, ali gre za zdrava ali ozdravljiva podjetja ali za podjetja brez perspektive."
37,"V razpravi je bilo postavljeno tudi vprašanje o razlogih, da že v teh zakonskih spremembah niso urejena vprašanja, povezana s pravicami delavcev do participacije,delovanjem sindikata, na katera je bilo opozorjeno že ob zadnjih spremembah delovnopravne zakonodaje."
27,"Pojasnjeno je bilo, da bo v kratkem roku za ureditev delovanja sindikata predložen poseben zakon, problem zakonske ureditve soupravljanja pa ostaja povsem odprt do sprejema nove ustave."
6,Nekatere konkretne pripombe k posameznim členom:
14,V 29. členu: v zvezi z določbo prve alinee je bilo danih več predlogov.
39,"Glede na izkušnje v praksi bodo delavci z ustrezno izobrazbo lahko razporejeni na delovna mesta z nižjo strokovno izobrazbo, hkrati pa bodo delavci z neustrezno izobrazbo še naprej delali na delovnih mestih, za katera se zahteva višja stopnja izobrazbe."
14,"Slaba kadrovska struktura v organizacijah zahteva, da se strokovni in izobraženi kadri ustrezno zaščitijo."
28,"V primeru, da bo določba te alinee ohranjena, naj predlagatelj preuči možnost, da delavci kljub razporeditvi na delovne naloge z nižjo stopnjo zahtevane izobrazbe ohranijo prejšnji osebni dohodek."
22,"Posebej naj se kot kriterij opredeli trajanje operativnih razlogov, zaradi katerih začasno prenehajo potrebe po delu delavca, na primer nad enim mesecem."
23,"K 30. členu: operativni razlogi, zaradi katerih delavcu preneha delovno razmerje, morajo biti opredeljeni povsem nedvoumno, zato naj se črta besedilo ""in podobnim""."
20,"K 31. členu: podano je bilo mnenje, da k programu razreševanja presežnih delavcev daje soglasje organ delavskega soupravljanja ali sindikat."
24,"Pristojnosti poslovodnih organov in organov upravljanja pri odločanju o obstoju razlogov za prenehanje potreb po delu večjega števila delavcev, so po mnenju odbora prevelike."
38,"Zato bi bilo treba v zakonu opredeliti organe ali institucije izven organizacij, ki bi lahko preverjale, ali je odločitev o številu presežnih delavcev utemeljena in postopek v primeru, če odločitev poslovodnih organov oziroma delodajalca ne bi bila upravičena."
20,"Vendar je bilo ob tem mnenju pojasnjeno, da bo na morebitno pritožbo odločal drugostopenjski organ in bo to vsekakor upošteval."
21,"K 32. členu: rok 30 dni naj se podaljša na 45 dni, ker gre v tem primeru za večje število delavcev."
21,K 34. členu: pri ugotovitvi o prenehanju potreb po tolikšnem številu delavcev bi moral dati svoje soglasje tudi Zavod za zaposlovanje.
23,"Tudi tukaj je bilo to mnenje postavljeno pod vprašaj, če resnično ima tudi Zavod za zaposlovanje lahko vpogled v prenehanje potreb po delavcih."
48,"K 35. členu: postavljeno je bilo vprašanje, na kakšen način bo zagotovljeno uresničevanje določb drugega odstavka, po kateri začasna odsotnost z dela delavca zaradi bolezni ali izrabe porodniškega dopusta ali dopusta za nego in varstvo otroka ter nosečnost ne sme biti upoštevana kot kriterij za ugotavljanje nepotrebnih delavcev."
18,"K 36. členu: v četrti alinei naj se črta beseda ""voljenemu"" in se namesto tega napiše ""sindikalnemu poverjeniku""."
39,"K 36.a členu: delavcu naj ne glede na delovno dobo v podjetju pripada za vsako izpolnjeno leto dela odpravnina, v višini najmanj povprečnega mesečnega osebnega dohodka delavca v zadnjih treh mesecih in varianta se v tem primeru črta."
1,Hvala.
3,Hvala gospodu Kociperu.
8,Želi besedo še kdo od poročevalcev delovnih teles?
2,Odpiram razpravo.
3,"Prosim, gospod Balažic."
1,Spoštovani!
19,"V obravnavi o tem zakonu smo zopet v novi zagati, ki izhaja iz tega, da Vlada nima konsistentnega programa."
56,"Tisti ""prosti spis"", ki smo ga takrat potrjevali, pač ne more veljati za program in zato tudi v tem trenutku dobivamo na klop zakon, ob tem, kar je že bilo poudarjeno, da nimamo bistvenih sistemskih rešitev, to je, recimo, zakona o lastninjenju, pravne ureditve sindikalnega pluralizma in reprezentativnosti sindikatov in še naprej, recimo, področje delavskega soupravljanja."
32,"Ob upoštevanju materialne nuje po krčenju pravic in razbremenjevanju gospodarstva, je vseeno potrebno ugotoviti, da ta zakon meri na represivno delavsko zakonodajo, znižuje odgovornost delodajalca, hkrati pa se vse prenaša v državo."
15,"Zakon sam temelji na tipični ideologiji formalne enakopravnosti, ob jasno dejanskih neenakopravnostih in neenakih možnostih."
4,Kaj povzroča tak zakon?
25,"Ustvarja to, kar poznamo iz teorije, to je rezervno armado dela, ki se tu drugače imenuje tržišče dela, se pravi po šestih mesecih takojšnjo nezaposlenost."
35,"Lepo je, da zakon ureja področje pričakovanih kolektivnih odpustov, vendar bi bili bolj zadovoljni, če bi bilo poleg obrazloženo, kaj Vlada misli storiti proti temu, da pride do kolektivnih odpustov, do katerih menda mora priti."
41,"Zakon velja podpreti v tistih določbah, ko govorijo o mehanizmih za preprečevanje omejitev prenehanja delovnega razmerja, omejitev škodljivih posledic, preverjanja možnosti nadaljnje zaposlitve, izbire delavskih področij in kriterijih, posebno varstvo posebnih kategorij delavcev, kot so matere, bolni, invalidi in starejši delavci."
9,Vendar pa v zakonu manjkajo garancije izvedbe in kontrole.
25,"Z zakonom se pušča preveč samovolje delodajalcu, hkrati pa se postavlja drugo veliko vprašanje, ker v bistvu vse prevzema nase država, o financah te države."
34,"Poleg normalne redne krize, ekonomske in socialne, in ob pričakovanem poplebiscitnem ekonomskem udaru, me zanima, kako bo ta država finančno zmogla ta bremena, ki pa se ne tičejo zgolj tega področja in tega zakona?"
25,"Vendar je že ta zadosten razlog za takšno vprašanje, čeprav to vprašanje postavljam zaradi tega, čeprav sem kot politik po ""Jež-Staničevi"" objavi dajal optimistične izjave."
38,"Posledice zakona so najmanj naslednje, nekaj je tudi navedenih; pravijo: četrtina brezposelnih v velikih sistemih in brez finančnih sredstev ali zavarovanja ali novega zaposlovanja; imamo pred seboj nevzdržne socialne pretrese, ob normalnem razvoju, brez kakšnih večjih političnih pretresov."
13,"V zakonu je delovna sila nezaščitena, tako rekoč vse je razlog za odpuščanje."
11,"V 30. členu se navaja tehnološki razlog, organizacijski, ekonomski in podobno."
7,"Skratka, lahko si odpuščen zaradi ""in podobnega""."
6,"To menim, da je treba črtati."
10,"Naslednja stvar - delodajalec odloča o vsem, to je 31. člen."
13,"Skratka, sprejema program reševanja presežnih delavcev, sezname nepotrebnih delavcev itd., sindikat zgolj sodeluje."
12,Tu bi veljalo precizneje določiti vpliv in moč sindikata v teh pogajanjih.
18,"V nasprotnem primeru, kot je sedaj zapisano, gremo v neko varianto korporativizma iz temnejših obdobij zgodovine te Evrope."
27,"V zvezi s tem členom morda še to, ker je krucialni fenomen za današnjo Evropo, delavski svet naj bi bil o vseh teh ključnih stvareh zgolj obveščen."
18,"To pa je delavsko soupravljanje, ki je izvedeno na takšno restriktivno varianto, kot je današnja Evropa ne pozna."
12,"Mislim, da je takšna politika radikalno antievropska, radikalno antirazvojna in radikalno antidemokratična."
18,"Razporejanje delavcev na nižja mesta za dve stopnji, potem skrajšani delovni čas, to je 29. in 33. člen."
13,"To je, kot sem že prej omenil, podcenjevanje delovne sile kot končni rezultat."
25,"Celo v 36.a. členu se omogoča, da se črta celo to, da naj bi bil delodajalec dolžan po dveh letih zaposlenemu zagotoviti minimalno odpravnino."
80,"Ne bi se želel zopet vpreči v nek ""Jež-Staničev"" voz, citiram ""umazanih trikov in obsednega stanja"", ker potem takoj naj bi sledila psihiatrija ali odstop ali pa oboje, bi za konec povedal naslednje: ta zakon, čeprav je predplebiscitni čas, velja v teh točkah popraviti in dopolniti, v nasprotnem primeru, kolikor bi vztrajali zgolj na predloženem zakonu, pa menim, da ga vsaj moja stranka - kot prenoviteljska in socialdemokratska - ne more sprejeti, ker Vlada s tem zakonom vrti čas naprej v preteklost."
1,Hvala.
2,Hvala lepa.
5,Na vrsti je gospod Semolič.
10,"Spoštovani, na ta osnutek oziroma na predlog imam tri pripombe."
9,"Prvič, ta je obrobnega pomena, bolj lepotnega, pa vendarle."
32,"Poglejte, želi se sedaj v ta zakon vpeljati nov izraz in se sklicuje na konvencijo MOD 158, mislim pa da ta prevod, gre namreč za besedo ""operativne potrebe organizacije"", ni najbolj posrečen."
13,"Nekaj tako diši kot pred leti, ko smo prevajali stavko ""protestna ustavitev dela""."
21,"Ta 30. člen to pojasnjuje, češ tehnološke, organizacijske, ekonomske - predlagam, da razmislimo, če ni beseda ""poslovanje"", ""razlogi poslovanja"" boljša, bolj razumljiva."
6,Druga pripomba se tiče 29. člena.
26,"V tem členu je navedeno, v katerih primerih začasnega prenehanja potreb po delavcih, ki traja manj kot 6 mesecev, lahko delodajalec počne marsikaj s tem delavcem."
14,"Preprosto predlagam, da če bi, recimo, teh 6 mesecev obveljalo, da vendarle delamo izjemo."
30,"Opozarjam, da so nekatere dejavnosti, recimo gradbeništvo, ki če to ostane, so zlorabe možne v veliki meri, ker narava dela tam je taka, da čez zimo preprosto ni tega dela."
15,"In strogo po tem zakonu, tako kot je zapisano, bi bile možne šikane legitimne, legalne."
12,"In predlagam, da zakonodajalec prouči nekatere dejavnosti kot izjemo od tega pravila."
25,"No in zadnja pripomba, ta pa je take narave, da moram žal reči, da glede na to pripombo dvigujem rdeč karton že v tej fazi."
36,"Poglejte, pred leti in še ne dolgo tega smo res bili v skrajnosti, ta je bila, da direktor, po domače rečem, praktično ni upal početi, ni mogel delati tega, kar bi v svoji funkciji moral početi."
10,"To je bila neka skrajnost, ki jo sedaj vsi obsojajo."
18,"Bojim se, da, ne, prepričan sem, da tako kot pa sedaj sebi postavljamo, gremo pa v drugo skrajnost."
9,"In proti temu sem, namreč tu so šikane prevelike."
19,"Problem je resen v tem, ker vedno problema gospodarjenja ne začnemo reševati pri programih, pri tehnologiji, ampak pri delavcu."
16,"In tako kot je sedaj stvar postavljena, je preprosto prižgana zelena luč za lov na delavce."
27,"Problem bi bil manjši, s kolegom Milanom Balažicem se sedaj strinjam, ker je že na to opozoril, če je bil problem soodločanja, soupravljanja že vgrajen v sistemu."
20,"To amortizira tudi to konvencijo v zahodnem svetu, da ni tako brutalna, tako kot se sedaj ponuja v tem prostoru."
2,Sedaj ilustriram.
19,"V 31. členu, če delodajalec misli, da je več delavcev odveč, je on dolžan obvestiti sindikat oziroma delavski svet."
5,Za to je oglasna deska.
18,"Mislim, da v tej fazi, tako postaviti sindikate, delavski svet ali organ upravljanja, mislim, da to ni dobro."
26,"Predlagam, da pri kolektivnih odpustih delavcev ne sme biti teh kolektivnih odpustov, sistem mora biti sedaj tak, če ne bo zagotovljena socialna in materialna varnost brezposelnih."
18,"Zato pa mora imeti programe, mora imeti programe reševanja presežnih delavcev, ker morajo biti zraven delavci oziroma sindikat."
10,"Samo da imajo delodajalci škarje, platno tukaj ne bo dobro."
22,"In ker je ta sistem trenutno tako postavljen, sem zlasti pri tej tretji pripombi trmast in vztrajam, da to res ni dobro."
1,Hvala.
1,Hvala.
3,Gospa Sonja Lokar.
42,"Spoštovano predsedstvo, spoštovani delegati, veliko tistega, kar sem imela namen povedati, je bilo že povedano, se pravi, da so pripombe, ki so nastale na Odboru za delo tudi moje osebno stališče do tega zakona, rada pa bi opozorila še na tri stvari."
40,"Zavedam se, da izčrpano gospodarstvo in delavci z realno nizkimi osebnimi dohodki objektivno ne morejo enako dobro skrbeti za socialno varnost 5.000, 50.000 ali 200.000 brezposelnih, kolikor se nam jih po dosti realnih izračunih Izvršnega sveta obeta v naslednjem obdobju."
16,"Dosedanje pravice brezposelnih torej niso sporne iz kakšnih humanitarnih razlogov, ampak iz skrajno banalnih, materialnih razlogov."
8,Ta argument Vlade in predlagatelja zakona torej priznam.
25,"Druga težava pa je skrita v dilemi, kako naj se bremena dolžnosti za omogočanje socialne varnosti brezposelnih in tudi stroški za njihove nove zaposlitve razporedijo?"
23,"Koliko naj ta bremena nosijo podjetja z odvečnimi delavci sama, koliko vsi delodajalci, koliko vsi zaposleni in koliko vsi občani, torej, koliko država?"
47,"Rešitve, ponujene v tem zakonu in tudi v paketu davčne zakonodaje, ki smo ga danes že obravnavali, pomenijo naslednje: da se razbremenjuje delodajalec - beri kapital - v prizadetih podjetjih z velikim številom odvečnih delavcev; da se dodatno obremenjujejo vsa podjetja in dodatno se obremenjujejo tudi vsi drugi zaposleni."
14,"Dodatno, in to bistveno se obremenjujejo tudi skoraj vsi občani - z davkom o dohodninah."
11,Hkrati se otežuje položaj začasno čakajočih na delo oziroma odprto brezposelnih.
18,"Čas, za katere veljajo pravice iz naslova zavarovanja za primer brezposelnosti, se krči, nadomestila pa se znatno znižujejo."
9,"Kaj te rešitve materialno zares pomenijo, ne znam oceniti."
50,"Ne znam tudi realno oceniti ali in koliko bodo zares stimulirale vse prizadete, da se vsak na svoj način, vsakdo v okviru svojega interesa in pristojnosti - na eni strani prizadeta podjetja, na drugi strani država in na tretji delavci, ki ostajajo brez dela, sami pospešeno lotijo iskanja nadomestnih produktivnih zaposlitev."
19,"To pa se mi zdi najpomembnejše v tem zakonu, kajti to je tisto, kar bi ta zakon moral spodbujati."
40,"Krčenje pravic delavcev in brezposelnih je zelo konkretno, ekonomski pritisk na zaposlene in brezposelne delavce se objektivno povečuje, dolžnosti tistih institucij, ki naj bi človeku brez dela učinkovito pomagale, da novo delo čimprej najde, pa so precej neoprijemljivo, splošno opredeljene."
35,"No in zadnji največji problem vidim v tem, ob kar so se spotikali tudi moji predgovorniki, namreč v dejstvu, da je usoda delavcev, ki bodo hitro prehajali v odprto brezposelnost, položena v roke poslovodnih struktur."
40,"Organom delavskega samoupravljanja, sindikatom in tudi delavcem, ki jih ta stvar prizadeva, je dodeljena le pravica, da so obveščeni o tem, da jih bo v kratkem času doletelo čakanje na delo, prerazporeditev na slabše in manj kvalificirano delo, odprta brezposelnost."
69,"Posledice takšne ureditve, ki je zares predpotopna in ki je ne pripisujem krivdi predlagatelja, kajti ta v tem primeru ni kriv, da Izvršni svet nima socialno razvojnega programa, ni kriv, da še niso razrešeni lastninski odnosi, da ni urejeno soupravljanje delavcev, ni kriv, da ni urejen družbeni in politični položaj sindikatov, ni kriv, da zamujamo z davčno reformo, toda posledice te ureditve bodo kljub temu nastopile in bodo katastrofalne."
40,"Namesto da bi se odprti konflikt dela in kapitala, ki bo nastajal v podjetjih z velikim presežkom delavcev, urejal z jasnimi pogajalskimi predstavniki interesov in dobro naravnanimi pravili igre, bomo dobili neurejen, kaotičen, socialno eksploziven in zato tudi neobvladljiv konflikt."
18,"To je razlog, zaradi katerega mislim, da je treba ta zakon, preden ga bomo sprejeli, zares temeljito dopolniti."
12,"Še nekaj, da ne pozabim, če dovolite, ko sem že pri besedi."
12,"V zvezi z zakonom, ki ureja položaj delavcev v organih državne uprave."
37,"Mislim, da je prav, da se njihov položaj objektivno izenači s položajem delavcev v vseh drugih dejavnostih, nikakor pa se mi ne zdi sprejemljivo, da bi uzakonili samovoljo izvršnih svetov in predstojnikov upravnih organov nad temi delavci."
14,"Tudi oni imajo pravico do soupravljanja, do sindikalne zaščite in do poštene kolektivne pogodbe!"
12,"Zakona, ki teh pravic delavcu v upravi ne jamči, ne bi sprejela."
1,Hvala.
1,Hvala.
3,Gospod Zvone Žagar.
4,Spoštovane dame in gospodje!
24,"Ta osnutek zakona o spremembah in dopolnitvah zakona o delovnih razmerjih je vsekakor zelo obširen scenarij kako in kaj storiti, če firme ""hudič jemlje""."
9,"No, moj pogled bo verjetno nekoliko iz delodajalčevega kota."
39,"Menim, da je v tem osnutku nekoliko več prisotna socialna komponenta kot pa ekonomska, s tem, da se seveda strinjam, da je osnova, da se preprečuje take pogoje, ki peljejo v stanje, ki ga zakon oziroma osnutek poskuša reševati."
10,Vse v tem osnutku se vrti okoli dobe šestih mesecev.
42,"Mislim, da je ta doba predolga, ker predvsem prvi del, ki govori o pogojnem odpuščanju oziroma prerazporejanju, ko ne gre še za pravo odpuščanje, tega je, mislim, manj kot drugi del, ko gre za odpuščanje, zato je ta doba šest mesecev predolga."
34,"V 35. členu se sprašujem, kaj je odločilno, bolj odločilno kot kriterij za odpuščanje delavcev, ali so to ekonomski ali socialni vidiki, ali je to strokovna oziroma delovna izkušnja, ali je to socialno stanje."
6,To je namreč zelo težko uskladiti.
41,"Če je to mišljeno kot spisek kriterijev,ki naj bi jih delodajalec oziroma organ, ki odloča o usodi delavca upošteval, potem je to v redu, če so pa nekatere točke pomembne in odločajo o tem, potem se s tem ne strinjam."
31,"Namreč, o usodi delavca vsekakor mora odločati delodajalec s tem, da upošteva kriterije, ki so navedeni; ampak samo, da jih upošteva, ne pa da ima nek kriterij večjo težo kot drugi."
45,"Kljub temu da je v obrazložitvi rečeno, da so stališča delodajalca sedaj s tem zakonom oziroma z osnutkom, da so pogoji boljši, menim, da je vseeno to le nekoliko preveč, da so to le nekoliko preveč želje in da bo realno težko te pravice zagotoviti."
34,"Osnovo problema vidim v odnosih med zaposlenimi, med delavcem, med delavcem in med vodjem in med delovodjem in med šefom in med šefom in med direktorjem, če navedem tako kratko verigo in seveda obratno."
16,"Spoštovanje, ki mora na tej verigi obstajati v obeh smereh, je predpogoj za kakršnokoli resno delo."
42,"In tudi ta obširen opis opravil, ki so potrebna za to, da, ki so potrebna pri odpuščanju, je v bistvu problem teh odnosov in spoštovanja, zato je tako obširen, ker ta problem je prisoten in ni rešen, temu se reče tudi morala."
15,"Namreč, hkrati s politično in gospodarsko reformo bi bilo potrebno začeti uveljavljati tudi moralno reformo."
26,"Brez teh stvari uspešnega gospodarstva ni, mislim, da smo tudi v globoki moralni krizi in zaradi tega potem prihaja do raznih šikaniranj, ne pa zaradi zakona."
25,"Zakon bo lahko še tako lep in dober in ne bo v ničemer preprečil šikaniranja, šikaniranje prepreči splošna moralna, splošni moralni nivo oziroma kulturni nivo."
1,Hvala.
6,"Gospod Rajko Lesjak, predstavnik Svobodnih sindikatov."
15,"Gospod podpredsednik, hvala lepa za besedo in te prosim, če mi daš bonus desetih minut."
14,"Spoštovani poslanci, tisti, ki še vztrajate na tej Skupščini, dovolite mi spregovoriti nekaj besed."
16,"Kot sindikalistu so mi bile zelo blizu besede Zakonodajne komisije, razen tiste, o voljenem sindikalnem zaupniku."
27,"Mislim, da je prav, da ostane voljen zaradi tega, da jih ne bo spet nekdo imenoval kot v prejšnjem režimu, naj si ga delavci le sami izberejo."
22,"Predlagatelju zakona pa zamerim to, da se sklicuje na evropsko zakonodajo, mislim, da s to ne bomo zakorakali tja, kamor si želimo."
19,"Rad bi povedal tudi to, da smo se včeraj sestali za skupno mizo trije sindikati: Svobodni, Konfederacija neodvisnosti, Neodvisni."
32,"To je sicer dobro za sindikate, kaj pa bodo od tega imeli delavci in člani teh sindikatov, je pa, spoštovani poslanci, bolj v vaših rokah, vsaj kar se tiče sprejema te zakonodaje."
18,"Svobodni sindikati smo pripombe, tako načelne kot konkretne, poslali v parlament, da jih upošteva pri obravnavi novega predloga."
14,"Sočasno smo zaprosili tudi poslanske klube, da če imajo čas, da jih le pogledajo."
19,No in do teh predlogov smo se opredelili tudi trije sindikati in jih pravzaprav sooblikovali in nenazadnje tudi sopodpisali.
21,"Zaradi tega jih ne bi ponavljal, mi je pa precej olajšal tudi predstavnik Zakonodajne komisije, ker povzema tudi ta naša stališča."
15,"No, ob rob tej zakonodaji pa kljub vsemu želim le tri stavke ali pa štiri."
9,"Ne razumeti, da je to hudomušno ali pa ""žleht""."
24,"Tej zakonodaji, ki se zdaj pripravlja za delavca, manjka še samo zakon o zaščiti delavcev in to ta, ki smo ga imeli leta 1922."
27,"Ker ta ima višji nivo kot ta, ki ga predlagamo danes in ne nazadnje tudi zakon o participaciji in soupravljanju delavcev, to je pa že druga zgodba."
26,"Ne bom povedal nič novega, spremembe in dopolnitve zakona o delovnih razmerjih so pravzaprav zelo velik poseg v pravice delavcev, v družbenoekonomski in socialni položaj delavcev."
13,"Posledic danes ne zna, vsaj po naši presoji, še nihče dovolj dobro oceniti."
14,Spremembe in dopolnitve zakona o delovnih razmerjih so za položaj zaposlenih še posebej nevarne.
3,Zakaj so nevarne?
19,"Zaradi tega, ker v podjetjih in organizacijah praviloma začno reševati svoje ekonomske in razvojne probleme z racionalizacijo delovne sile."
3,Kaj to pomeni?
9,"Zmanjševanje števila zaposlenih, začasni presežki, zmanjševanje plač in podobno."
23,"Šele nato pa začno pripravljati spremembe v proizvodnji, v programih, v tehnologiji, v organizaciji dela in podobno, namesto da bi to počeli hkrati."
37,"Da je najlažje, je bilo ugotoviti, da tako ne gre več, nekoliko težje smo pravzaprav sprejeli resnico, da so nekatera podjetja in delovna mesta popolnoma odveč in še težje, vsaj za sindikat, da je odveč mnogo delavcev."
36,"Ko pa smo pred dejstvom, ali ko so delavci pred dejstvom, da bodo ostali na cesti, se nam še tako nič prida služba nenadoma zazdi kar v redu in upamo, da se bo nekako le izšlo."
25,"To je začaran krog, v katerem se vrtimo že precej let in ga lahko prekinemo le, če se problema lotimo celovito in s čistimi računi."
10,Nihče se namreč ne bo žrtvoval v korist gospodarskega razcveta.
19,"Ostati brez službe je cena, ki si jo moramo pravično razdeliti in za katero pričakujemo tudi čisto konkretne koristi."
43,"V sindikatih ne moremo pristati na to, da se bi vse zavožene zagate gospodarstva in razvojni problemi reševali izključno in samo na ramenih delavstva, predvsem zato ne, ker delavci za neugodno gospodarsko strukturo, tehnološko zaostalost, programsko brezperspektivnost velikega števila podjetij niso sami krivi."
41,"In dovolite, na koncu, kot zaključek, zaključim tudi to: trije sindikati sporočamo, vsaj tak je bil včeraj dogovor in mislim, da še drži, da predložene zakonske rešitve v tem času niso sprejemljive, ker lahko povzročijo veliko socialno eksplozijo in nepredvidljive posledice."
27,"V proces razreševanja problemov presežnih delavcev je potrebno vključiti sindikat in delavce, kot je to lastno vsem sindikatom v tistih deželah, na katere se mi pravzaprav sklicujemo."
29,"In predpogoj sploh za uresničevanje teh zakonskih sprememb v Republiki Sloveniji je sprejet ustrezen razvojni socialni program, ki bo zagotavljal pogoje za ohranjanje produktivnosti delovnih mest in odpiranje novih."
11,"To pravzaprav pomeni presežek na enem, zaposlitev na drugem delovnem mestu."
27,"In da zaključim: kriza ne sme in ne more biti izgovor za ukinitev vseh pravic delavcev; če se zgledujemo po Evropi, se zgledujmo tudi po evropski zakonodaji."
8,Hvala lepa za posluh in hvala za besedo.
1,Hvala.
2,Gospod Tomšič.
3,"Spoštovano predsedstvo, spoštovani!"
24,"Končno vidite, da tudi sindikati, sindikalni pluralizem, včasih lahko skupaj dela in mislim, da je za včerajšnji dan res pomembno, da smo prišli skupaj."
26,"Seveda imamo morda različna izhodišča, vendar pa je vsem skupna skrb, ali bo ta zakon, če bi bil tak sprejet kot je, situacijo izboljšal ali poslabšal."
35,"Jaz bi uvodoma morda poudaril, da je ta zakon seveda mnogo bolj pomemben, kot ta o davčni oziroma celotni blok o obdavčitvi, ki je tudi pomemben - ne rečem - vendar je to neke vrste mala ustava."
17,"In Nemci imajo malo ustavo, t.j. knjižica s 160-timi stranmi, ki pač o teh stvareh govori."
20,"Seveda, mi ne moremo sedaj v nekaj treh, štirih členih poboljšati to, kar smo imeli in reči: no, to imamo."
9,So pa nekateri členi zelo dobri in so moderni.
15,"Recimo, jaz bi rekel, člen 36 je tak, kot ga imajo danes moderne evropske dežele."
32,"Namreč, kaj govori: delovno razmerje zaradi operativnih razlogov v organizaciji oziroma pri delavcu ne preneha, ko je odsoten z dela zaradi začasne nezmožnosti za delo, nosečnicam, članom sindikata, se pravi zaupnikom, itn."
5,Ta člen je O.K.
4,"Vendar, kaj tukaj manjka?"
16,"Dejansko, da skoraj ne omenja - ne da bi rekel, upošteva - stališča in mnenj in študij sindikatov."
13,"Mi se moramo zavedati, da delavskih svetov čez dve meseca ne bo več."
22,"Skratka, sindikati bodo tisti - se pravi ne en sindikat, ampak skupni sindikalni sveti podjetja, bodo tisti, ki bodo morali prevzeti določeno funkcijo."
8,"No, te funkcije tu v predlogu ni notri."
17,"Drugo stvar pa je že gospa ministrica povedala, da pričakujejo precej več nezaposlenih in kaj to pomeni?"
47,"Sklad brezposelnih bo potrebno vsaj za faktor 3 v pol leta - tudi mi imamo strokovnjake in so izračunali trikrat večje stroške, - če bomo hoteli rešiti najbolj nujne socialne probleme in če bomo hoteli dati tisto, kar imamo garantirano - 80 procentov osebnih dohodkov tem delavcem, če bodo brezposelni."
8,"Skratka, mi moramo tudi to zakonodajo začeti dograjevati."
13,Zakon mora povezati tudi z zakonom o podjetjih in zakonom o soodločanjih zaposlenih.
10,"Teh zakonov pa mi nimamo, torej jih moramo šele narediti."
30,"Zakon bi bil v tem trenutku tudi škodljiv, zato, ker še nimamo branžnih kolektivnih pogodb, na katere se ta osnutek nanaša, jih še nimamo, jih nimajo svobodni, jih nima konfederacija."
22,"Skratka pri teh branžnih kolektivnih pogodbah se moramo najprej skupaj usesti in potem sploh nekoga dobiti, kdo bo pogajalec iz druge strani."
36,"Vi veste, da Gospodarska zbornica, mi že od vsega začetka pravimo, da ne more biti za vse branžne pogodbe, so morda to posamezna ministrstva ali kasneje seveda tista prava zbornica lastnikov, ki je tudi še nimamo."
25,"Pri tem se seveda takoj dotaknem zakona o lastninjenju oziroma, kot ga imenujemo, zakona o privatizaciji, ker ta bo marsikaj spremenil v sami strukturi vodenja."
72,"Vi veste, da mi menimo, da bi morali, tako kot je, tu se pa seveda z Rajkom ne strinjam, ko pravi, da ne bomo po evropskih zakonih šli, imajo neke zakone, ki jih brez nadaljnjega lahko prevzamemo in to je tisti o soodločanju, nemški, tista knjižica, tega mi lahko prepišemo in presadimo v naše razmere in jaz mislim, da bo tudi tukaj funkcioniral, seveda z našimi, kaj vem, rekel bi tem specifičnostmi."
31,"Zato se seveda strinjam s sekretarjem Svobodnih sindikatov Rajkom Lesjakom, da zakon, tak kot je, naj ne bi šel danes, mi tega osnutka ne bi sprejeli, naj gre v normalen postopek."
37,"In pri tem bi pa predlagal nekaj: mi imamo nekaj strokovnjakov iz delovnopravne zakonodaje, torej predlagam danes, da te strokovnjake vključite v pisanje novega osnutka in mislim, da je možno v mesecu dni imeti res kvaliteten osnutek."
22,"Upam, da Sekretariat za delo tega ne bo tukaj sprejel kot neko vrsto nezaupnice, ampak pač po tistem: več glav več ve."
7,"Mislim, da bomo na koncu vsi zadovoljni."
1,Hvala.
1,Hvala.
7,Še gospod Pečenko iz Gospodarske zbornice Slovenije.
4,Hvala lepa za besedo.
4,Spoštovane poslanke in poslanci!
13,"Gospodarska zbornica ocenjuje, da je predložena zakonodaja lahko temelj za razreševanje presežnih delavcev."
16,Gospa ministrica je v svoji uvodni besedi že opozorila na nujnost sprejema sprememb in dopolnitev zakona.
21,"Tudi mi ocenjujemo, da je reševanje problematike presežnih delavcev v skladu z dosedanjo zakonodajo sicer mogoče, vendar v praksi povzroča težave."
47,"Slabost je v tem, da so finančna bremena povezana s financiranjem ustreznih pravic presežnih delavcev, da so ta precej visoka in jih nosijo podjetja, na ta način pa se vzdržuje stanje, v katerem podjetja prevzemajo poleg svojih, povsem podjetniških funkcij, tudi socialne funkcije, kar otežuje njihovo poslovanje."
35,"Če se zavzemamo za to, da podjetja ne bodo socialne ustanove, temveč, da je potrebno izgraditi druge institucije, ki bodo te funkcije opravljale, potem se seveda moramo strinjati s predloženimi rešitvami sprememb in dopolnitev zakona."
27,"Pristajanje na koncept modernega tržnega gospodarstva, kot so ga razvili v Zahodni Evropi, je seveda lahko le prazna beseda, če tem konceptom tudi v praksi ne sledimo."
8,"Strinjamo se, da je razreševanje teh problemov boleče."
46,"Boleče tako za delavca, ki izgubi zaposlitev, tako za podjetje z vidika, kako zagotoviti plačilo presežnih delavcev v pogojih, ko je potrebno presežek delavcev reševati v skladu z dosedanjo zakonodajo in predvsem za državo, ki v bistvu prevzema del socialnega bremena in skrbi za socialni mir."
11,"Pri tem je temeljno vprašanje, kje in kako to dilemo razrešiti."
8,"Vprašanje je potrebno razmotriti makroekonomsko, z vidika koristnosti."
22,"Ali, če mi dovolite primerjavo, če je čoln preobtežen, ga je potrebno razbremeniti, da preobremenjeni čoln ne potegne v globino celotnega čolna."
21,"Da se na njem rešijo pač tisti, ki so in da morebiti ta čoln pride na pomoč tistim, ki se potapljajo."
29,"Težave prezaposlenosti pozna marsikateri direktor in na to je v gospodarstvu opozarjano že ves čas, predvsem v času, ko je bila delovnopravna zakonodaja narejena tako, da je ščitila delavce."
25,"Vsak direktor vam bo praktično lahko povedal, kako se je soočal s problemom prezaposlenosti, preobteženosti, kot sem prej to imenoval in kako se tega rešiti."
22,"Na to opozarjajo tudi študije tujih strokovnjakov, ki se danes vrtijo in motajo v naših podjetjih, ko iščejo načine za prestrukturiranje podjetja."
28,"Vendar, to ni skrivnost poslovodnih delavcev, ki jo poslovodni delavci ne bi poznali, saj vsakdo ve, da mora racionalizirati, s tem, da ga razbremeni in ga racionalno organizira."
41,"Zavedati se je potrebno, da je vprašanje povezano prav s tem, komu nameniti prednost: ali bo vrtinec potegnil v globino vse in, ali naj socialno funkcijo prevzemajo podjetja ali pa naj večji del socialnega bremena prenesemo na socialne inštitucije, na državo."
13,"To nas še posebej zavezuje v položaju, ko je gospodarstvo praktično pred zlomom."
21,"Precej pogosti so ugovori, da odpuščanje delavcev pomeni ustvarjanje situacij, ko bodo delavci šikanirani in ko bo prihajalo do eventualnih zlorab."
37,"Takšni ugovori so vsaj iz zakonodajnega vidika na meji racionalnega, saj se je potrebno zavedati, da prav strokovnost in zaupanje v odgovorne poslovodne delavce predstavlja tisti kriterij, na podlagi katerega seveda neupravičenega šikaniranja, zlorab ne sme biti."
10,Še tako dober zakon seveda vseh zlorab ne more preprečiti.
35,"Nenazadnje je treba zaostriti tudi obveznost tako imenovanih iskalcev zaposlitve, še vedno uporabljamo ta izraz, čeprav se že približujemo in navajamo termin brezposelnega, pri čemer je potrebno te iskalce zaposlitve vendarle povezati z njihovimi obveznostmi."
20,"Če to ni povezano z usodo podjetij, potem je predvsem finančna bremena in zagotavljanje njihovih pravic potrebno prepustiti socialnim ustanovam."
38,"Ne bi rad navajal pavšalnih ocen, ker temu nasprotujem, vendar marsikdo verjetno ve, da si marsikateri nezaposleni želi ali sprejema 24 povprečnih mesečnih osebnih dohodkov, hkrati pa se z dopolnilno zaposlitvijo dobro preživlja in tako zavrača redno zaposlitev."
11,Zato je tudi obveznost iskalcev zaposlitve v večji meri potrebno zaostriti.
14,"V današnji razpravi je bilo tudi rečeno, da je potrebno počakati na sistemsko zakonodajo."
40,"Vendar se je potrebno vprašati, ali je to vedno smotrno, ali ne bo to čakanje podobno, rečeno v prispodobi, tistemu, da, ko se utapljamo, iščemo v podjetjih rešitve in čakamo, da šele zgradimo splav, na katerega bi se lahko povzpeli."
19,V Gospodarski zbornici smo pripravili tudi konkretne pripombe na osnutek zakona in smo jih posredovali predlagatelju v pisni obliki.
5,Zato jih ne bi navajal.
24,"Med drugim smo opozorili tudi na to, kar je gospod Semolič navajal v svoji diskusiji; kaj so razlogi, zaradi katerih je mogoče delavce odpuščati."
28,"Gre za neustrezen prevod ki ga bi bilo treba posloveniti kot ""razlogi, ki izvirajo iz poslovanja"", le-te je na opisen način v delovno- pravni zakonodaji potrebno ustrezno interpretirati."
19,"In na koncu še enkrat: v Gospodarski zbornici podpiramo konceptualno zasnovo zakona in predlagamo, da ga seveda tudi sprejmete."
2,Hvala lepa.
1,Hvala.
4,"Gospod Mile Šetinc, prosim."
42,"V nekaterih parlamentih sploh ne poznajo česa drugega, kot je trifazni postopek in sploh ne razumejo, zakaj bi lahko postopek pri sprejemanju zakona bil kaj drugačen kot trofazni, ker je razumljivo, da je jasno, da je pri treh branjih lahko zakon najboljši."
52,"In toliko je manj razumljivo, če že imamo te nesrečne skrajšane hitre postopke, da se kaj takega pojavlja pri takem zakonu kot je ta, ki predstavlja dejansko zgodovinsko prelomnico, začetek čisto nove epohe, ko bo dežela, ki je po uradnih podatkih imela eno najnižjih nezaposlenosti v Evropi, postala dežela z eno najvišjih."
15,"To bo čisto drugi svet, bo problem, ki ga ta dežela sedaj sploh ni poznala."
32,"Ne vidim nobenega razloga, zakaj bi morali iti tukaj po skrajšanih postopkih in najmanj, kar je potrebno, je treba stvar vrniti v prvo fazo, da je to samo predlog za izdajo zakona."
47,"Ker to je skok v neznano, celo na nek način podoben temu plebiscitu, s tem da se da na silo še argumentirati, so pač stvari v Jugoslaviji take, da je treba res z nekaterimi stvarmi pohiteti, da se lahko stvar pokvari v nekaj dneh ali nekaj tednih."
29,"Pri tem zakonu pa res ni videti, vsaj jaz ne vidim nobenega pametnega razloga, zakaj bi bilo treba tukaj hiteti in zakaj ne bi bilo treba stvar dobro premisliti."
39,"Jasno je, da je v tem zakonu osnovna intenca pozitivna in neizogibna, da je ta ocena, da ima slovenska industrija oziroma slovensko gospodarstvo okrog 20%, - tukaj so različne ocene - teh podzaposlenih delavcev oziroma delavcev, skratka, ki so neproduktivno zaposleni."
27,"To je znano, ampak čisto nekaj drugega je uvajati taka pooblastila, podobna kot v zahodni ekonomiji, na tak način čez noč in brez resnih ocen in kvantifikacij."
90,"Ker to ni premik v velikosti te, kot bi marksisti rekli, rezervne armade delovne sile za nekaj procentov gor ali dol, ampak je to dramatičen skok in me prav zanima, kako je država Slovenija ta hip že organizacijsko sposobna ta ogromen val bodočih nezaposlenih prenesti, kaj šele zbrati denar za njih, ker je jasno, da bo to razbremenilo zlasti velike sisteme, po drugi strani obremenilo vse gospodarstvo z večjimi dajatvami za te denarne podpore, da o teh popolnoma neznanih in ta hip neocenljivih socialnih in političnih posledicah niti ne govorimo."
9,"Skratka, najmanj, kar mora biti, je neka osnovna kvantifikacija."
26,"Najmanj vsaj to, koliko denarja bo potrebno za te socialne podpore in ali je njihova višina dejansko realno ocenjena, da bo vsaj deloma omilila socialne probleme."
36,"In drugič, treba je zagotoviti vmesno varovalko, ki bo omogočila to, kar je bilo že večkrat prej omenjeno, zlasti kot nevarnosti surovega gospodovanja, in to zlasti v fazi, ko mislim, da vsaj tako močnih sindikatov nimamo."
26,"Imamo kar tri in, hvala bogu, so se vsi trije končno usedli skupaj, končno, da se niso prepirali med seboj, kdo je legitimen predstavnik delavskega razreda."
45,"Ampak nobeden teh treh sindikatov, vsaj jaz se ne spomnim še nobene take akcije, ki bi izražala neko kredibilno moč, da bi človek lahko verjel, da so sposobni braniti interese tudi te delovne sile, ki bo sedaj v nevarnosti, da se jo začne masovno odpuščati."
46,"Ne poznam nobene splošne, generalne stavke, ki bi jo ti sindikati organizirali; enega se drži pečat uklanjanja staremu režimu, drugi dobiva pečat uklanjanja novemu režimu, tretji, ki je meni najbolj všeč, ptujski, pa je še vedno nekako premajhen, da bi se zrinil med ta dva velika."
51,"Mislim, da je stvar treba dobro premisliti, te ocene dati, videti ali je mogoče dati kakšne dodatne varovalke, ki bi omogočale zaščito delavskih interesov v tisti fazi dokončne odločitve o odpuščanju in oceniti seveda sposobnosti Republike Slovenije, da se ustrezno organizira in pripravi na ta naval, ki pa je seveda neizogiben."
18,"Skratka, predlagam, da se to kot osnutek zavrne in da se vrne v fazo predloga za izdajo zakona."
1,Hvala.
5,Želi morda predstavnik; gospod Pivec?
25,"Ker ni bilo več prijavljenih, sem mislil pozvati predlagatelja, ampak predlagam, da še gospod Pivec pove, da bo potem predlagatelj lahko na vse pripombe odgovarjal."
15,"Tudi sam bi rad pritegnil izrazom zadovoljstva nad tem, da se poraja slovenska sindikalna unija."
30,"Jaz se štejem k lobiju delojemalcev in se mi vseskozi zdi, da je ta lobi tudi tukaj prešibak in da so ga sindikalni spori po znanem, preizkušenem receptu še oslabili."
34,"Zato bi se strinjal z gospodom Tomšičem, da je to, kar se je včeraj začelo, eden pomembnih rezultatov, ki ga je ta nova delovna zakonodaja, ki se poraja, že dala - in to pozitiven rezultat."
18,"Nesporno je, da morajo država, javnost, družba postaviti kontrolo nad tako občutljivo zadevo, kot so kolektivni odpusti delavcev."
13,"Nobena ureditev, ki kaj da na socialni mir, tega ne izpušča iz rok."
16,"Zakon je prispeval dovolj jasno definicijo, dovolj jasno opredelitev, kaj kolektivni odpust v naših pogojih je."
19,"Mislim pa, da mu to ni uspelo na točki vzpostavljanja kontrole nad temi kolektivnimi odpusti in pravzaprav legalizira stihijo."
50,"Če ni drugih elementov pri roki, so tukaj sindikati - prvi, drugi tretji - ki se ponujajo za dobrodošle partnerje državi na tem področju in mislim, da bi pri vseh točkah, kjer je to v zakonu možno, morali to pripravljenost in to možnost uveljavitve legalizacije sindikatov kot partnerjev pri tej točki uveljaviti."
36,"Mislim, da je nacionalni razvojno-socialni program kreiranja delovnih mest tisto, kar je pot reševanja teh vprašanj, ne pa logika, ki smo jo pravkar tukaj slišali iz Gospodarske zbornice, ki bi rekel, da je neka ljudožerska logika."
18,"Samo trenutek, opozarjam delegate, ki pravkar zapuščajo dvorano, da bomo po še enem, ki bo zapustil sejo, nesklepčni."
20,Nekaj malega v smeri priprave tega nacionalnega razvojno-socialnega programa smo danes pravzaprav že začeli oblikovati z diskusijo o davčnih zakonih.
17,"Mislim, da premalo in brez jasnih projekcij, kaj pravzaprav v tej smeri te reči pri davkih pomenijo."
25,"Še tole k primeru iz Gospodarske zbornice: v čolnu je še marsikaj, poleg delavcev, kar bi bilo možno zmetati v vodo, da bi lažje plaval."
25,"In nesporno bo tudi še prišlo na vrsto, da si ne bi kdo delal utvar, da bo s kolektivnimi odpusti delavcev lažje plaval na površini."
19,"Mislim pa, da se sedaj, s temi dopolnitvami zakona počasi vzpostavljata normalna dva pola: interes dela in interes kapitala."
29,"Mislim, da je naša odgovornost tu, v Skupščini, da poskrbimo za takšne zakonske razmere, da bo moč obeh teh dveh interesov, izražena skozi ustrezne konkretne subjekte, kolikor mogoče uravnotežena."
18,"Če ni uravnotežena, potem si ne smemo delati iluzij, da je možno na tem področju oblikovati pravično pogodbo."
30,"Pravična pogodba je pa potrebna, ker brez nje ni medsebojnega spoštovanja, upoštevanja in spoštovanja interesov - interesov podjetnika na eni strani, oziroma interesov lastnika kapitala in na drugi strani interesov delojemalca."
6,Še tole bi rekel in končal.
17,"Mislim, da bi se veljalo pri nadaljnji dodelavi zakonskega akta bolj zanesti na občutek solidarnosti pri delavcih."
55,"Jaz mislim, da bi to moralo priti do izraza oziroma, da bo s strani samih prizadetih to prišlo do izraza, tako pri potrebi, da se nadoknadi izguba, izpad tistim delavcem, ki preidejo v fazo kolektivnega odpusta iz predhodnega začasnega čakanja na delo in so seveda zaradi slabših dohodkov v tem obdobju prizadeti v naslednjem koraku."
28,"Da bo ta solidarnost prišla do izraza pri ohranitvi osebnih dohodkov ali pa vsaj pri delni ohranitvi osebnih dohodkov, ko gre za prekvalifikacijo na nižje zahtevano delovno mesto."
17,"Da bo ta solidarnost prišla do izraza pri ohranitvi osebnih dohodkov, ko gre za skrajšan delovni čas."
20,"Torej, tu bo funkcionirala solidarnost med delavci in prav je, da to pravzaprav zakonodajalec oziroma pripravljalec predpisa že vnaprej predvidi."
31,"Po konvenciji Mednarodne organizacije dela se na točki, ki so jo nekateri omenjali, ko gre za razloge kolektivnih odpustov, striktno govori o resnih razlogih in ta resnost razlogov mora biti preverljiva."
33,"Resnost razlogov se ne ugotovi, utemelji s tem, da je direktor, ki je kolektivni dopust sprožil, obvestil Zavod za zaposlovanje, oziroma obvestil, ne vem koga vse, s tem je pa podana resnost razlogov."
24,"Mislim, da mora biti v zakonu podana metodologija oziroma postopek preverjanja resnosti razlogov in mislim, da mora biti podana možnost preverjanja tudi na sodišču."
2,Hvala lepa.
2,Hvala lepa.
5,Predstavnik predlagatelja je gospa Puharjeva.
5,Spoštovano predsedstvo in spoštovani zbor!
16,"Verjetno ne bo možno komentirati ali odgovoriti na vse pripombe, ki jih je bila cela množica."
10,"Jasno, verjetno tudi pričakovano je takšno ravnanje ob takšnem zakonu."
21,"Celo vrsto pripomb bo potrebno proučiti in pregledati, ali jih je možno vgraditi v zakonski tekst oziroma v tekst osnutka zakona."
33,"Nekaj je takšnih, ki mislim, da so nastale mogoče tudi zaradi predetajlnega teksta ali mogoče enostranskih razmišljanj o tem, ker mislim, da smo nekatere stvari, ki ste jih omenili, pri sestavljanju že zasledovali."
23,"Jaz se bom poskušala opredeliti do nekaterih bolj globalnih stvari, pa tudi pokomentirati nekatere druge detajlne, če mi boste naklonili še nekaj časa."
5,"Najprej o sprejemanju, o postopkih."
51,"Mislim, da če sedaj zvrnemo vse skupaj v fazo predloga za izdajo zakona, da ne bomo do naslednjega, do oblikovanja morebitnega osnutka mogli domisliti nič bolj pametnega kot je danes, ker še cela vrsta drugih zakonov, ki bi tudi eventualno nam dali oporo, ne bo v tem času sprejeta in pripravljena."
33,"To, kar smo imeli za podlago in smo lahko uporabili, to je zakon o podjetjih, to so drugi zakoni na tem področju, to so mednarodne konvencije, to je pa že služilo za podlago."
27,"Jaz bi pledirala, da vseeno sprejmete predlog zakona z osnutkom, ker bo v tem času do sprejema predloga še tudi možno proučiti stvari, ki so ostale odprte."
6,O odgovornosti delodajalcev oziroma poslovodnih delavcev.
31,"Moram reči, da ne delim v celoti z vami mnenja, da se pravzaprav nekontrolirano sedaj moč teh delavcev povečuje, da se lahko pričakuje kar globalni pristop k odpuščanju, brez drugih ukrepov."
27,"Prvič, zaradi tega ne, ker ocenjujem, to je pa čisto moja osebna ocena, da se s tako spremembo zakona o delovnih razmerjih odgovornost poslovodnih delavcev celo povečuje."
41,"V tem slovenskem prostoru, kjer je mnogo regionalnih in geografsko zaključenih poslov, kjer tudi obstajajo proizvodne organizacije, mislim, da bi bil vsak poslovodni delavec izjemno kratkoviden in neodgovoren, če bi pristopil k reševanju problema gospodarske učinkovitosti in nadaljnjega razvoja svojega podjetja."
5,"Samo malo prosim, gospa Puharjeva."
19,"Samo malo prosim poslance, ki odhajajo na drugo obveznost ob 19.00, da še nekaj minut potrpijo, pa da dorečemo."
2,Prosim lepo.
3,Bom skušala skrajšati.
13,"Mislim, da kdor bo to naredil, da se mu bo to hitro vrnilo."
46,"Ker v naslednjem koraku, ko bo hotel narediti razvoj v svoji organizaciji in bo iskal kadre, seveda bodo ti mogoče že izgubili delovne sposobnosti in se tudi eventualno preusmerili kam drugam, se samozaposlili in podobno in to bo imelo za posledico zelo kratko dobo njegovega poslovodenja."
27,"Mislim, da moram posebej pojasniti težnje o celovitem razvojno socialnem programu, ki naj bi ga predložili oziroma imeli že pred seboj, hkrati s sprejemanjem predloga tega zakona."
44,"Lahko bomo imeli socialni program, lahko bomo imeli tudi okvire nujnega vzpostavljanja vzvodov v ekonomski politiki na tistih mestih, in jo bomo tudi samostojno gradili in na tistih mestih, kjer bomo skušali vplivati še v elementih, kjer se bomo povezovali z drugimi v Jugoslaviji."
56,"Vendar mislim, da ni možno zaradi tega, ker je vsak razvoj, posebno, če je vezan na produkcijo in na ljudi, to je stvar procesa, to je stvar dinamike in mislim, da ni možno, to je tudi moja ocena, predložiti takšnega programa, da bi rekli, iz železarn bodo šli sedaj delavci, ne vem, nekam v turizem itd."
3,To ni možno.
37,"Treba je vzpostaviti vzvode, da se bodo porajala nova delovna mesta, da se bodo razvijale dejavnosti, ki so propulzivne, ki so tržno zanimive, da bo tam nastajalo novo delo in te vzvode moramo na vseh segmentih potegniti."
18,"Na tem segmentu, ki ga bomo obravnavali v drugem zakonu, pa omogočiti tudi, da se ljudje čimprej aktivirajo."
56,"Razporejanje na nižjo stopnjo izobrazbe kot je ustrezna, mislim, da je res pri začasnih rešitvah in mislim, da bi o tem lahko diskutirali, glede na celo vrsto zahtev, s katerimi se tudi že danes srečujemo, da pravzaprav ob izredno resnih problemih pomanjkanja sredstev, nekateri ljudje ne primejo za delo, ki se jim v določenem času nudi."
17,"Jaz bi rada rekla še nekaj o dobi šestih mesecev, ker mislim, da je to treba pojasniti."
15,"Ta doba šestih mesecev je vezana na maksimalni odpovedni rok, ki ga pri nas poznamo."
52,"Moram pa posebej povedati, da predstavniki mednarodnih monetarnih organizacij, ki prihajajo k nam kot eksperti in poskušajo ugotoviti pogoje in okoliščine za plasiranje svojega kapitala, tudi za socialne in razvojne programe, neprestano trkajo na to, da je treba tako pravice kot vse druge rešitve na področju delovne zakonodaje narediti sprejemljive in stimulativne."
32,"Tudi predstavniki Svetovne banke so se najprej zaleteli v te naše rešitve 21. člena zveznega zakona o temeljnih pravicah iz delovnega razmerja, ki govori ""o dveh letih še na nekakšnem spisku organizacije""."
30,"In ni rečeno in ni nikjer dokazano, da je sedaj ta doba šestih mesecev idealna, je pa po vsej verjetnosti za ta trenutek pravzaprav sprejemljiva in ima tudi formalno podlago."
62,"Rada bi še to povedala, da tega osnutka niso pripravljali samo delavci in delovni timi v Sekretariatu za delo in potem seveda preko Izvršnega sveta, ki je - kot vemo - predlagatelj takšnih sprememb, temveč da so bile vse rešitve in teksti predebatirani tudi v skupini ekspertov s področja delovne zakonodaje in zaposlovanja in da so v tem smislu te rešitve vsaj strokovno verificirane."
10,"Odločitev seveda je pa drugje, mislim, da v teh klopeh."
78,"Jaz bi ponovno rada opozorila, da bi bilo glede na težko stanje naših organizacij in glede na številne interese tujih vlagateljev, da pridejo k nam, da vlagajo sredstva, da pomagajo okrepiti in nadalje obdržati tiste programe, ki so propulzivni in tržno zanimivi, da bi bilo treba ta zakon sprejeti v čim krajšem času, zaradi tega, ker so vsi ti vlagatelji - jaz sem že v mnogih teh razpravah sodelovala - ustavijo pred problemom premajhne produktivnosti na račun velike podzaposlenosti delavcev."
73,"Zavedam se možnosti, da bomo nekaj časa imeli nekaj večji priliv v brezposelnost, nisem pa prepričana in težko bi rekla, da je možno to sedaj natančno oceniti, tako po dinamiki kot po dimenzijah, ker je to stvar procesa odvijanja postopnosti tudi poslovnih odločitev, tudi iznajdljivosti pridobivanja tujih vlagateljev in partnerjev in hkratnega vzpostavljanja novih delovnih programov, povečanja produktivnosti, več sredstev - skratka, stvar procesa, zato mislim, da je prav, da v ta proces vstopimo."
2,Hvala lepa.
7,"Hvala lepa gospe Puharjevi, želi še kdo?"
6,Prosim - kratko repliko in da zaključimo.
3,"Spoštovane poslanke, poslanci!"
9,"Zdaj ste slišali nekaj za ta osnutek, nekaj proti."
14,"Torej za osnutek, da se sprejme ta osnutek, ste slišali v bistvu samo predlagatelja."
26,"Mnogo argumentov smo vam povedali, zakaj želimo, da se ta pomemben zakon sprejema po rednem postopku, mislim pa, da je sedaj na vas, da se odločite."
29,"Mislim, da bo ta zakon o delovnih razmerjih bolj kvaliteten, da bomo ta problem, ki nas sedaj čaka - brezposelnost - bolje rešili, če počakamo še nekaj tednov in ga dopolnimo."
5,"Jaz sem tudi povedal, zakaj."
27,"Vsi ti argumenti, ki sem jih jaz in moji kolegi - mislim, da so oziroma je teža dovolj velika - da pač rečemo, da naj gre po rednem postopku."
9,"Nima smisla, da se tukaj sedaj delimo na nekaj."
2,Hvala lepa.
2,Hvala lepa.
2,Še kdo?
4,"Če ne, zaključujem razpravo."
27,"Imamo dva predloga: predlog predlagatelja Izvršnega sveta in ločeni predlog gospoda Tomšiča in drugih, ki se smiselno ujema s predlogi nekaterih diskutantov, da gre v redni postopek."
41,"Najprej dajem na glasovanje predlog, kot ga je predlagal Tomšič in so ga nekateri drugi podprli, t.j., da zbor sprejme predlog za izdajo zakona o spremembah in dopolnitvah zakona o delovnih razmerjih brez osnutka - da sprejme predlog za izdajo zakona."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog gospoda Tomšiča sprejet."
18,"Še dodatni predlog sklepa: ""zbor nalaga Izvršnemu svetu Skupščine Republike Slovenije - da, nič, to tako in tako pride."
1,Hvala.
17,"S tem bi mi zaključili, ker vodje delegatov čaka še drugi sestanek že nocoj ob 19 uri."
31,"Medtem pa samo še kratko informacijo članom Odbora za splošne gospodarske zadeve: obveščam vas, da bo seja odbora jutri, 6.12.1990 ob 11 uri v sobi 311, III. nadstropje v prostorih Skupščine."
6,Delo nadaljujemo jutri ob 10 uri.
3,"Prosim, gospod Školč."
4,Hvala lepa za besedo.
24,"Imel bi samo eno pobudo: bojim se in vse več ljudi deli te dvome, da se pač ta naprava ni po naključju polomila, glasovalna."
58,"Zato bi predlagal vodstvu Skupščine, da preveri, kaj je z njo narobe in da jo do jutri usposobi, da bomo lahko, kakor smo doslej, tudi naprej normalno glasovali, ker gre preprosto za to, da blokiranje te naprave pomeni to, da se vsakega lahko direktno v obraz gleda in ""šikanira"", ko bo moral glasovati o teh najbolj usodnih zakonih."
15,"Mislim pa, da je to huda perverzija, če ne bi jutri te naprave tudi delovale."
2,Hvala lepa.
2,Hvala lepa.
