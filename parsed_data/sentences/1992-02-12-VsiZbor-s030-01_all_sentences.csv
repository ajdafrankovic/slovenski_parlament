19,"Začenjam 30. skupno sejo zborov Skupščine Republike Slovenije, ki je sklicana na podlagi 134. člena Poslovnika Skupščine Republike Slovenije."
3,Najprej ugotavljamo sklepčnost.
9,"Prosim najprej poslance Družbenopolitičnega zbora, da posvedočijo svojo navzočnost."
2,Zbor občin?
3,Zbor združenega dela?
22,"Ugotavljam, da je na seji navzoča potrebna večina poslancev vsakega zbora, kar pomeni, da je seja na podlagi 135. člena poslovnika sklepčna."
5,Predlog dnevnega reda ste prejeli.
7,Želi o predlogu dnevnega reda kdo razpravljati?
3,"Prosim, gospod Gros."
1,Spoštovani!
34,"Zahtevamo, da v okviru razpravljanja in določanja dnevnega reda 30. skupne seje vseh zborov Skupščine Republike Slovenije predložite v razpravo in odločanje naslednji predlog razširitve dnevnega reda kot 3. točko SODELOVANJE Z REPUBLIKO HRVATSKO."
13,Obrazložitev: v zadnjem času se je večkrat odprlo vprašanje sodelovanja z Republiko Hrvaško.
39,"Odprta so vprašanja gospodarskega sodelovanja na splošno in še posebej vprašanje problematične zapuščine skupnega sožitja v pokojni Jugoslaviji kot, npr. vprašanje javnega dolga, reševanje plačilnega presežka Republike Slovenije, vprašanje plačilnega sporazuma in še posebej vprašanje meja in mejnega režima."
21,Liberalna stranka pogreša kakršnokoli informacijo o ukrepih vlade in drugih organov Republike Slovenije v zvezi z obravnavo in reševanjem teh vprašanj.
38,"Nevzdržno je, da je Skupščina Republike Slovenije o dogajanjih o tako pomembnih področjih seznanjena le s skopimi informacijami o njih, le iz javnih in še to običajno potem, ko so razgovori že opravljeni ali določeni koraki že podvzeti."
25,"Zadnji tak primer je bil podpis sporazuma o gospodarskem sodelovanju z Republiko Hrvaško, ko je mimo vseh določil dogovorjenega postopka prišlo celo do podpisa sporazuma."
21,"Nujno je obravnavati to problematiko na skupni seji vseh zborov, da bi se določila izhodišča za obravnavanje odnosov z Republiko Hrvaško."
37,"To predlagam zlasti zaradi tega, ker je Skupščina Republike Slovenije sprejela tudi sklep, da se morajo obravnavati vse štiri meje Republike Slovenije enakovredno in predlagam, da moj oz. predlog Liberalne stranke podprete in vas prosim za podporo."
2,Hvala lepa.
2,Hvala lepa.
8,Želi še kdo razpravljati o predlogu dnevnega reda?
2,Gospod Žagar.
4,Hvala lepa za besedo.
1,Spoštovani!
11,Želel bi podpreti predlog za razširitev dnevnega reda iz naslednjih razlogov:
37,"1. S podpisom gospodarskega sporazuma s Hrvaško si je vlada prevzela, po našem mnenju, pristojnosti, tukaj gre predvsem za trgovinsko unijo, ki so v bistvu, v osnovi v pristojnosti skupščine in bo šele post festum zahtevala ratifikacijo."
4,To je en razlog.
34,"Drugi razlog, proceduralni razlog je v tem, da je Skupščina na 17. skupni seji vseh zborov 9.5.1991 sprejela sklep, da nihče ne sme podpisovati določenih aktov, ki bi obremenjevali republiko itn. brez soglasja skupščine."
23,"Nadaljnji razlogi za to, da se točka uvrsti na dnevni so: Splošna usmeritev ali v carinsko unijo s kom, kako, trgovinsko-politične zveze itd."
3,Naslednje: problemi meja.
16,Odpiranje hrvaške meje pomeni v bistvu odpiranje oz. prestavljanje meje Balkana ponovno s Kolpe na Karavanke.
3,Problem gospodarske moči.
31,"S Hrvaško sklenjen sporazum je v bistvu sklenjen z državo, katere gospodarski utrip je na drugem nivoju, kot pa je naš in že iz tega razloga ni možno sklepati take odgovore."
14,Naslednji razlog: problem samostojnega urejanja blagovnih tokov med državami je na ta način odpravljen.
7,Ni več možno samostojno urejati blagovnih tokov.
17,"Problem medsebojnih terjatev, ki so življenjsko pomembne za slovensko gospodarstvo, je v predlogu sporazuma v bistvu negiran."
15,Nadalje: problem nerešenega oz. slabo rešenega plačilnega sporazuma ostaja in bi ga bilo potrebno začrtati.
8,"Nadalje: problem raznih koridorjev, ki jih želijo sosedje."
9,Nadalje: problem slovenske Istre in izhoda na odprto morje.
33,"Če na kratko ponovim: problematika z Republiko Hrvaško je tako velika predvsem zato, ker je to eden od velikih zunanjetrgovinskih partnerjev, da bi bilo potrebno, da ga obravnavamo na skupni seji vseh zborov."
2,Hvala lepa.
2,Hvala lepa.
5,Ali želi še kdo razpravljati?
6,"Gospod Peterle, predsednik Vlade Republike Slovenije."
13,"Spoštovane poslanke in poslanci, nasprotujem predlogu, da bi razpravljali o teh zadevah sedajle."
8,"Ratifikacija, kakor jaz razumem, je vedno post festum."
19,"Potem, ko je nekaj predloženo, da se ratificira, predloženo v skupščini, takrat naj se tudi opravi razprava o tem."
2,Hvala lepa.
2,Gospod Šinkovec.
11,"Spoštovani, tudi sam nasprotujem razpravi danes v plenumu o teh zadevah."
15,"Po zakonu o zunanjih zadevah je jasno, da vse mednarodne sporazume ratificira ta naš parlament."
10,"Torej, noben sporazum ne velja, dokler ga ne ratificira parlament."
33,"Prišlo je pač do nesrečnega primera sklenitve sporazuma o gospodarskem sodelovanju s Hrvaško, kjer smo ugotovili, da vlada pač ni upoštevala tistega postopka, torej da ni pobude najprej obravnavala Komisija za mednarodne odnose."
30,"Vendar prav gotovo ta sporazum ne bo veljal, dokler ne bo ratificiran v parlamentu in ta sporazum gre sedaj v ratifikacijo najprej v delovno telo in potem tudi v zbore."
18,Pobuda za sklenitev sporazuma o meji bo obravnavan na naslednji seji Komisije za mednarodne odnose čez teden dni.
11,"Kot vem, bodo vprašanja meje obravnavana tudi na Komisiji za pomorstvo."
18,Odnosi z Republiko Hrvaško nasploh bodo tudi obravnavani na naslednji seji Komisije za mednarodne odnose čez teden dni.
11,"Mislim, da danes ni pogojev za takšno razpravo v tem plenumu."
2,Hvala lepa.
2,Hvala lepa.
5,Ali želi še kdo razpravljati?
3,"Spoštovani zbor, pozdravljeni!"
4,Saj ni problem ratifikacija.
4,"Vemo vsi, kako poteka."
24,"Problem je v bistvu v tem, ali ima naš parlament, kar se tiče odnosov s sosedami, izdelano dokončno stališče, se pravi, izdelano nekakšno platformo."
4,Tega v bistvu ni.
14,"Verjetno bi bil že čas, da parlament o tem spregovori in sprejme dokončno stališče."
7,Verjetno bo s tem rešeno veliko nesporazumov.
13,"Ali je danes primeren dan za to ali ne, to je drugo vprašanje."
9,Za tako razpravo je treba imeti tudi primerno gradivo.
23,"Predlagam, da ta zbor danes sprejme sklep, da o problemu odnosov s sosednjo Hrvaško, tudi s sosednjimi državami, razpravlja na prihodnji skupni seji."
1,Hvala.
2,Hvala lepa.
4,"Še kdo, gospod Gros."
28,"Kot predstavnik Liberalne stranke predlagam, da sprejmemo sklep, ki ga je predlagal gospod Pregelj, in sicer se tudi mi strinjamo, da se ne more razpravljati kar brez papirjev."
12,"Vendar, treba je vedeti, da skupščina mora o tej zadevi nekaj povedati."
13,"Ne more se obravnavati državno pravne zadeve tako, da se briskira odločitve skupščine."
18,"Ta skupščina je sprejela sklep, da ne sme nihče podpisati ničesar, kar bi bilo v škodo Republiki Sloveniji."
20,"Ta sporazum, ki je bil podpisan v Zagrebu zadnjič, naša stranka ocenjuje, da je bil podpisan v škodo Republike Slovenije."
30,"Zato predlagamo, da se o zadevi odpre razprava in podpiram predlog gospoda Preglja, da se to uvrsti na prihodnjo sejo kot posebna točka dnevnega reda, seveda s primernimi pisnimi graditvi."
2,Hvala lepa.
2,Hvala lepa.
5,Ali želi še kdo razpravljati?
25,"Vašo intervencijo razumem, da odstopate od svojega predloga, da danes uvrstimo na dnevni red, pač pa da sprejmemo sklep, kot ga je predložil gospod Pregelj."
6,Predlog gospoda Preglja dajem na glasovanje.
24,"Se pravi, da se skupščina zavezuje, da bo na prvi prihodnji seji vseh zborov obravnavala zunanjepolitično problematiko, posebej glede na odnose s sosednjimi državami."
7,"Kdo je za ta sklep, naj glasuje?"
3,Kdo je proti?
3,Kdo je vzdržan?
6,"Ugotavljam, da je ta predlog sprejet."
10,Dajem na glasovanje predlog dnevnega reda kot je bil predložen.
3,Kdo je za?
3,Kdo je proti?
1,Vzdržani?
7,"Ugotavljam, da je predlog dnevnega reda sprejet."
10,"Prehajamo takoj na 1. TOČKO DNEVNEGA REDA, ODOBRITEV ZAPISNIKA 29."
2,SKUPNE SEJE.
9,"Osnutek zapisnika ste prejeli, želi kdo o osnutku razpravljati?"
11,"Torej, če ne želi nihče razpravljati dajem Osnutek zapisnika na glasovanje."
4,"Kdo je, prosim, za?"
3,Kdo je proti?
3,Je kdo vzdržan?
8,"Ugotavljam, da je zapisnik 29. skupne seje sprejet."
12,"Prehajamo na 2. TOČKO DNEVNEGA REDA, to je na VOLITVE IN IMENOVANJA."
4,Najprej bomo ugotovili sklepčnost.
2,Še enkrat.
2,Družbenopolitični zbor?
2,Zbor občin?
3,Zbor združenega dela?
6,"Torej ugotavljam, da je seja sklepčna."
16,"PREDSEDNIK VLADE PREDLAGA, DA SKUPŠČINA RAZREŠI MAKSA BASTLA DOLŽNOSTI ČLANA VLADE IN DOLŽNOSTI MINISTRA ZA TRGOVINO."
11,"Predlog ste prejeli, tudi mnenje Komisije za volitve, ki predlog podpira."
4,Želi besedo predstavnik predlagatelja.
2,Ne želi.
5,Želi o predlogu kdo razpravljati?
3,"Prosim, gospod Podobnik."
1,Spoštovani!
29,"Želel bi samo eno pojasnilo v zvezi z mnenjem k predlogu za razrešitev in imenovanje ministra za trgovino, ki ga je podala Komisija za volitve, imenovanja in administrativne zadeve."
42,"Namreč v tretjem odstavku tega mnenja je malo nejasno napisano, nekako vloga naše stranke pri teh zadevah bi po vsem, bi kar prebral: ""Namreč, Slovenska ljudska stranka se ne čuti odgovorno za problematiko sklenjenih pogodb s Slovinom, kot piše v tem mnenju."
36,"Smo pa povedali, da se čutimo odgovorni za to, ker smo bili pač predlagatelji ministra gospoda Bastla, da se kadrovsko te stvari uredijo in smo za to tudi ob tej priliki posredovali, samo toliko v pojasnilo""."
1,Hvala.
2,Hvala lepa.
5,"Želi še kdo, gospod Kopač."
12,"Hvala za besedo, upam, da bo moj predlog v skladu s proceduro."
26,"Predlagam, da se ob tej točki dnevnega reda razpravlja tudi o ustanovitvi preiskovalne komisije na podlagi 93. člena Ustave, za kar je predlog dala Liberalno-demokratska stranka."
48,"Sam predlog sklepa ste poslanci dobili, obravnavala pa sta ga dva skupščinska odbora oziroma Komisija za volitve, imenovanja in administrativne zadeve, ki je predlog sklepa podprla in Odbor za javne finance in proračun, ki sicer ni bil sklepčen, ampak je več kot polovica prisotnih članov predlog sklepa podprla."
2,Hvala lepa.
10,"Dajem pa pobudo v razpravo, upam, da ni mimo procedure."
4,Želi še kdo razpravljati?
19,"Potem dajem najprej na glasovanje predlog, da se s tem problemom ukvarja posebna raziskovalna komisija po 93. členu ustave."
26,"Če smo za to, prosim, da prej glasujemo o tem, potem bi se pa morali zmeniti tudi, da Komisija za volitve in imenovanja imenuje posebno komisijo."
1,Hvala.
10,"Če smo za ta predlog, prvič, da se uvede preiskava."
4,"Kdo je, prosim, za?"
3,Kdo je proti?
2,In vzdržani?
6,"Ugotavljam, da je ta predlog sprejet."
23,"Komisija za volitve in imenovanja naj potem v skladu s tem sklepom pride s svojim predlogom za komisijo, ki bo to raziskavo vodila."
4,Želi še kdo razpravljati.
12,"V kolikor ne, potem dajem predlog za razrešitev Maksa Bastla na glasovanje."
8,"Kdo je, prosim, za to, da se razreši?"
3,Kdo je proti?
2,In vzdržani?
14,"Ugotavljam, da je Maks Bastl razrešen dolžnosti člana vlade in dolžnosti ministra za trgovino."
12,">PREDSEDNIK VLADE PREDLAGA, DA SKUPŠČINA IMENUJE JOŽEFA JERAJA ZA MINISTRA ZA TRGOVINO."
9,"Predlog ste prejeli, tudi mnenje komisije, ki predlog podpira."
4,Želi predstavnik predlagatelja pojasniti.
1,Ne.
4,"Poročevalec komisije, tudi ne."
20,"Prosim predsednika odbora za splošne in gospodarske zadeve, Franca Grašiča, da skupščini poroča o predstavitvi kandidata za ministra temu zboru."
5,"Spoštovani predsednik, poslanke in poslanci!"
47,V skladu z drugim odstavkom 112. člena Ustave Republike Slovenije se je na seji Odbora Skupščine Republike Slovenije za splošne in gospodarske zadeve 11. februarja 1992 pred imenovanjem za člana Vlade Republike Slovenije in ministra za trgovino predstavil gospod Jožef Jeraj in odgovarjal na vprašanja članov Odbora.
69,"Uvodoma je gospod Jeraj predstavil svoje poglede in smeri delovanja Ministrstva za trgovino in pri tem poudaril, da se bo zavzemal za tržno gospodarstvo, za tržno oblikovanje cen, za aktivno sodelovanje z Gospodarsko zbornico in drugimi strokovnimi institucijami, za varstvo potrošnikov, za oblikovanje Sveta za trgovino kot posvetovalnega organa, za uspešno delovanje inšpekcijskih služb ter da bi si Ministrstvo za trgovino pridobilo večjo vlogo pri zagotavljanju stabilnosti na trgu."
42,"V razpravi je gospod Jeraj odgovarjal na vprašanja članov odbora glede bodočega vodenja politike cen, uvoza, odpravljanja lokalnih monopolnih organizacij, delovanja državnih rezerv in postavljanja ravnovesja na tržišču ter o smotrnosti združevanja opravil pri notranjih in zunanje-trgovinskih poslih v enem vladnem resorju."
28,"Na podlagi opravljene predstavitve odbor podpira predlog predsednika Vlade Republike Slovenije, da se gospoda Jožeta Jeraja izvoli za člana Vlade Republike Slovenije in imenuje za ministra za trgovino."
1,Hvala.
2,Hvala lepa.
5,Želi o predlogu kdo razpravljati.
7,"Če ne želi, potem prehajamo na glasovanje."
34,"Po določbah 2. in 3. odstavka 26. člena začasnega poslovnika se o izvolitvi oz. imenovanju članov vlade glasuje javno, razen, če skupna seja na predlog predsednika Skupščine ali poslanca sklene, da se glasuje tajno."
10,"Če se glasuje javno, potem se glasuje s posamičnim izjavljanjem."
26,"Torej jaz predlagam, da o tem predlogu glasujemo tajno, predvsem glede na to, da imamo potem še nekaj drugih predlogov, ker bi uporabili približno enako metodo."
12,"Če ste za to, da bi bilo tajno, dajem predlog na glasovanje."
3,Kdo je za?
3,Kdo je proti?
1,Vzdržani?
17,"Ugotavljam, da je ta predlog sprejet, torej da se o imenovanju Jožeta Jeraja za ministra glasuje tajno."
16,"Glasovanje bom vodil jaz, pomagal mi bo generalni sekretar in trije v ta namen izvoljeni poslanci."
17,"Iz Družbenopolitičnega zbora predlagam Petra Bekeša, iz Zbora občin Franca Lovšina in Zbora združenega dela Andreja Murna."
5,Se strinjate s tem predlogom?
1,Proti?
1,Vzdržana?
5,"Ugotavljam, da je predlog sprejet."
10,"Mislim, da lahko zdaj preidemo na naslednjo točko dnevnega reda."
14,"PREDSEDNIK VLADE PREDLAGA, DA SKUPŠČINA RAZREŠI PAVLA KORBUNA DOLŽNOSTI NAMESTNIKA MINISTRA ZA MALO GOSPODARSTVO."
12,"Predlog ste prejeli, prav tako tudi mnenje Komisije za volitve in imenovanja."
4,Želi besedo predstavnik predlagatelja?
2,Ne želi.
2,Poročevalec komisije?
2,Tudi ne.
5,Želi o predlogu kdo razpravljati?
2,Tudi ne.
4,Potem preidemo na glasovanje.
3,Kdo je za?
1,Proti?
1,Vzdržani?
12,"Ugotavljam, da je Pavel Korbun razrešen dolžnosti namestnika ministra za malo gospodarstvo."
16,"Nadalje PREDSEDNIK VLADE PREDLAGA, DA SKUPŠČINA IMENUJE DR. NACETA POTOČNIKA ZA NAMESTNIKA MINISTRA ZA MALO GOSPODARSTVO."
11,"Predlog ste prejeli, tudi mnenje komisije, ki pa predloga ne podpira."
4,Želi besedo predstavnik predlagatelja?
3,"Prosim, gospod Brezar."
4,Spoštovani poslanci in poslanke!
51,"Glede na to, da je Komisija za imenovanja dala negativno stališče na imenovanje Naceta Potočnika za mojega namestnika, ob tem pa ni dala nobene obrazložitve, pač pa je o tem samo glasovala menim, da je vseeno prav, da vam pojasnim, v kakšnim okoliščinah je prišlo do tega mojega predloga predsedniku vlade."
5,Delo namestnika ministra ni enostransko.
9,Delo namestnika je interdisciplinarno in zahteva velik obseg znanj.
9,"In sicer predvsem pravna, sociološka, psihološka, tudi tehnična znanja."
16,"Po drugi strani pa gre tudi za širok profil, ki zahteva določene osebnostne oziroma karakterne lastnosti."
37,"Predvsem je potrebna razvojna naravnanost, ustvarjalnost in glede na to, da je Nace Potočnik opravil najvišje šole, ki jih določa Vatikanska država in tudi teološka fakulteta v Ljubljani, menim, da tem mojim mnenjem in mojim zahtevam odgovarja."
32,"Glede na to, da je tudi Republika Slovenija priznala Teološko fakulteto kot enakopravno šolo v Sloveniji, menim, da smo tukaj in zdaj tudi mi na preizkusu, ali je to zares ali ne."
2,Hvala lepa.
7,"Prosim, želi kdo razpravljati o tem predlogu."
2,Ne želi.
7,Če ne želi potem prehajamo na glasovanje.
5,Kdo je za ta predlog?
3,Kdo je proti?
2,In vzdržani?
17,"Ugotavljam, da je na podlagi glasovalnega rezultata dr. Nace Potočnik imenovan za namestnika ministra za malo gospodarstvo."
21,"Dalje PREDSEDNIK VLADE PREDLAGA, DA SKUPŠČINA IMENUJE PROF.DR. MARICO MAROLT - GOMIŠČEK ZA NAMESTNICO MINISTRA ZA ZDRAVSTVO, DRUŽINO IN SOCIALNO VARSTVO."
15,"Tudi ta predlog ste prejeli, sicer šele danes, prav tako tudi mnenje Komisije za volitve."
4,Želi besedo predstavnik predlagatelja?
2,Ne želi.
1,Komisije?
2,Tudi ne.
5,Želi o predlogu kdo razpravljati?
2,Ne želi.
8,"Če ne želi, potem dajem predlog na glasovanje."
4,Najprej ugotovimo še sklepčnost.
2,Družbenopolitični zbor?
2,Zbor občin?
3,Zbor združenega dela?
5,"Ugotavljam, da je sklepčnost dana."
8,"Ker ni razprave o predlogu, prehajamo na glasovanje."
3,Kdo je za?
1,Proti?
1,Vzdržani?
18,"Ugotavljam, da je prof. dr. Marica Marolt - Gomišček imenovana za namestnico ministra za zdravstvo, družino in socialno varstvo."
16,"Ob tej priložnosti želi minister za zdravstvo, družino in socialno varstvo dr. Božidar Voljč nekaj spregovoriti."
7,"Spoštovani gospod predsednik, spoštovane poslanke in poslanci!"
12,"Zahvaljujem se vam za izkazano zaupanje, ker ste potrdili kandidaturo prof. Maroltove."
13,Rad bi se zahvalil gospodu predsedniku Peterletu in vodstvu Skupščine za pospešen postopek.
33,"Ker pa menim, da je prav, da profesorico spoznate glede na to, da bo večkrat stopila za ta oder, upam uspešno, ko bo branila stališča Ministrstva za zdravstvo, bi vam jo rad predstavil."
12,"Prosim, gospa Marolt - Gomišček, namestnica ministra za zdravstvo, družino in socialno varstvo."
4,Hvala lepa za zaupanje.
14,"Upam, da bom skupaj z gospodom ministrom kar največ naredila za zdravje državljanov Slovenije."
2,Hvala lepa.
1,Naslednje.
23,"PREDSEDSTVO REPUBLIKE SLOVENIJE PREDLAGA, DA SKUPŠČINA IZVOLI ZA SODNIKE USTAVNEGA SODIŠČA REPUBLIKE SLOVENIJE: DR. MILANA GASPARIJA, DR. IVANA KRISTANA IN MAG. JANEZA SNOJA."
10,"Predlog ste prejeli, prav tako tudi mnenje Komisije za volitve."
4,Želi besedo predstavnik predlagatelja?
7,"Ga ni tukaj, poročevalec komisije ne želi."
5,Želi o predlogih kdo razpravljati?
3,"Prosim, gospod Feltrin."
7,"Spoštovano predsedstvo, spoštovane delegatke in spoštovani delegati!"
18,"Vprašanje imam, ne samo jaz osebno, vprašujem predsedstvo v imenu tistih telefonskih klicev, ki jih dobivam zadnje čase."
51,"Bo morda res nova slovenska vlada sestavljena iz, bom zelo grdo rekel, tistih, ki so še takrat, ko so tu grmele puške in ko so v Beogradu govorili proti Sloveniji, se odločali o njej, spreminjali ustavo, sodelovali z njo, postali naši usodni ljudje, ki bodo o nas odločali po ustavni zakonodaji."
31,"Zavedati se moramo, da smo kot nova država z novo ustavo dobili druge regerence in ti ljudje nam bodo devet let lahko krojili usodo, dobro ali slabo, tudi po ustavni zakonodaji."
55,"Bom kar spomnil ta zbor, da sem jaz osebno predlagal amandmaje pri ustavi in ki niso bili niti malo podprti z nobene strani, samo povem, da jih imam napisane, zato tudi menim, da je tu dr. Ivan Kristan za mene osebno in za tiste, ki so me klicali, nepristojen za tako mesto v naši državi."
19,"Nič ne rečem, ko bo minilo devet let, ko bodo en mandat dali skoz, da naj se ne javi."
4,Ampak preizkušnja je treba.
16,"Poglejte, tudi na zboru, na Gospodarski zbornici se pojavljajo ljudje, ki so do zadnjega služili dol."
17,"Mislim, da se tu moramo zavedati, ne govoriti zdaj o stroki, imamo strokovne ljudi tudi v Sloveniji."
23,"Kaže kot da so tisti, ki govorijo o stroki, kaže kot da so samo strokovnjaki v Beogradu, v Sloveniji smo pa sami tepci."
25,"Imamo veliko strokovnjakov v Ljubljani in je treba tiste poiskati, ki so bili v Ljubljani za ves čas in so ves čas gradili našo Slovenijo."
1,Hvala.
2,Hvala lepa.
4,Želi še kdo razpravljati?
2,Gospod Školč.
4,Hvala lepa za besedo.
17,"Ne bi se oglasil, če bi kdor koli drug v tej dvorani po takem govoru dvignil roko."
23,"Vi, ki dosti sveto pismo čitate in govorite o tistih kamnih, ki jih je treba metati, si takih govorov ne bi smeli dovoliti."
11,V zadnjih časih je bilo o kandidaturi prof. Kristana dosti diskusij.
20,"Zdi se mi korektno, ker je tokrat mogoče priložnost, da se del teh stvari le razčisti, da se zgodbe povedo."
14,"Ena zgodba je, da kroži del dokumentov Ustavnega sodišča iz Beograda po različnih pisarnah."
12,"Pošiljajo jih nepodpisani zainteresirani, da pač gospod Kristan ne bi bil izvoljen."
14,"Ni problem, če se pošiljajo dokumenti, problem je, ker se ne pošiljajo celi dokumenti."
23,"Se pravi, ne pošilja se tisti del dokumenta, kjer oba ustavna sodnika iz naše republike izražata ločeno mnenje do spornih odločitev Ustavnega sodišča."
18,"Na račun drugih pa seveda kasirata tisto, za kar sta tudi z zavezo republiškega vodstva delala v Beogradu."
21,"Natančno se spomnim, da so sodniki in drugi spraševali, kaj jim je storiti, ali še hoditi tja po plebiscitu ali ne."
7,Tja so hodili z zavezo republiškega vodstva.
8,"Za predsedstvo vem gotovo, za druge ne vem."
18,"Korektno bi bilo, če bi se oglasil tukaj tudi gospod Lojze Peterle, ki je nastopil v primeru Drobnič."
25,"Mislim, da gre tukaj tudi za odnos do tega, kako je ta država nastala in povedal, ali je hodil tja proti volji vlade ali ne."
94,"Kar se pa tiče zaslug za to t.i. slovensko pomlad, bi pa marsikdo, ki je sodeloval tudi pri pisateljski ustavi, ki je sedaj na neki način inkriminirana, lahko povedal, da je bil gospod Kristan tisti, ki nas je prvi podprl v tem zboru za ustavo, na osnovi katerega v prvem delu so nastali ustavni amandmaji in on je bil vodja tiste strokovne skupine, ki je vodila zunaj skupščine ljudi, da so vztrajali na tem, da je potrebno spremeniti volilni sistem in druge stvari, zato da je lahko prišlo do volitev, kakršne so bile."
15,"Vodja druge skupine za pripravo nove ustave, če se ne motim, je bil prof. Bučar."
27,"Vse pa je bilo pod kapo Zbora za ustavo in to lahko zelo vehementno trdim, ker sem ga nekaj časa jaz vodil, pozneje pa gospod Igor Bavčar."
25,"S tega stališča bi bilo korektno, da se to tem ljudem prizna, da ne govorijo, kje je kdo bil, kadar je za kakšno stvar bilo."
10,"Verjamem, da si je vsak po svoje za to prizadeval."
16,Gospod Kristan si je pa za to javno prizadeval in zato si ne zasluži takih diskvalifikacij.
27,"Če pa gre za to, da je potrebno sprostiti mesta za druge, potem je treba razpravljati o ključih, ne pa diskvalificirati ljudi, ki tukaj nastopajo kot kandidati."
2,Hvala lepa.
2,Hvala lepa.
2,Gospod Starman.
6,"Spoštovano predsedstvo, drage kolegice in kolegi!"
13,Poslanski klub Demos je danes razpravljal o predloženih kandidatih Predsedstva za ustavne sodnike.
27,"Ob tem smo širše obravnavali problematiko statusa Ustavnega sodišča po novi ustavi, ki ga verjetno predsedstvo, ki je 20.12.1991 oblikovalo ta predlog, ni moglo tako daleč predvideti."
52,"Menimo namreč, da je funkcija pristojnosti Ustavnega sodišča, da ne moremo imeti v sestavu Ustavnega sodišča pretežno, da ne rečem v večini, sodnikov, ki se ukvarjajo z ustavnim pravom, celo z mednarodnim primerjalnim ustavnim pravom, ampak da nujno potrebujemo zaradi t.i. ustavne pritožbe strokovnjake s področja civilnega in tudi kazenskega prava."
13,"Poleg tega smo ugotovili, da v predlogu in dosedanjem sestavu ni nobene sodnice."
39,"Menimo namreč, da ob tem, da ima Slovenija več kot polovico žensk v pravosodju, med njimi tudi izjemno dobre juristke, v mislih imam profesorico Pravne fakultete za civilno pravo, Ado Polajnar - Pavčnik, in še vrsto drugih bi lahko naštel."
12,Ne mislim pa pri tem predsednice Vrhovnega sodišča ali Družbeno pravobranilko samoupravljanja.
76,"Zato na podlagi teh izhodišč in na podlagi tega, da je Ustavno sodišče in ustavni sodniki zaradi kompentenc, ki jih imajo, izjemno homogen in trdno določen organ in da po ustavi praktično ni mogoče zamenjati ustavnega sodnika in da ustavni sodniki odločajo o zadevah tudi nad državnim zborom, kadar gre za razlago mednarodnih pogodb, smo ocenili, da je tak predlog, kot je, z argumenti, ki so bili v nekem smislu že podani, danes nesprejemljiv in nepopoln."
30,"Zato smo se odločili, da ne podpremo dveh kandidatov, in sicer dr. Milana Gasparija in dr. Ivana Kristana in da je potrebno za ta dva kandidata dobili druge, tudi sodnice."
7,"Zato predlagam, da teh dveh ne podpremo."
2,Hvala lepa.
5,Ali želi še kdo razpravljati?
2,Gospod Bekeš.
6,"Gospod predsednik, spoštovane kolegice in kolegi!"
32,"Ne bom branil teh kandidatov, ker jih njihovo delo brani, je pa korektno dodati še nekaj stvari k temu in tudi opozoriti na nekatere notranje kontradikcije v izvajanju mojega nekdanjega tovariša Starmana."
3,Govorim zgolj dejstva.
18,"Zanimivo je, da daje prednost kandidatu, ki je dosegel nižjo akademsko stopnjo, skratka magistru pred dvema doktorjema znanosti."
26,"Zanimivo je, da pridejo predlogi, ki so prav gotovo legitimni, danes na skupni seji pred nas, ko je vendar bil čas prej, da se jih predloži."
25,"Osebno tudi mislim, da bo dobro priti do kandidatk, vendar mislim, da je v tem postopku v tej fazi nekoliko pozno priti s temi predlogi."
20,"Zanimivo je, da nam kolega Starman predlaga, naj ne podpremo kandidata, ki je vodilni slovenski strokovnjak za primerjalno ustavno pravo."
9,"Mimogrede, v Sloveniji tudi sicer ni veliko teh strokovnjakov."
17,"Imel sem vtis, da v tej skupščini podpiramo tisti kriterij kvalitete, ki je grajen na mednarodnih primerjavah."
13,"V svetu nekaj velja samo tisto, kar doživi potrditev v širših mednarodnih okvirih."
23,"Prepričan sem, tudi sam sem nekaj let delal kot svetovalec Ustavnega sodišča, da mora biti zastopan v ustavno sodni praksi ta primerjalni kriterij."
23,"Na najboljši možen način je zastopan, če pri njegovem uveljavljanju kot sodnik sodeluje vodilni slovenski strokovnjak, vsaj v stroki mu to zaenkrat priznavamo."
8,Rad bi slišal argumentiran ugovor zoper to stališče.
11,"To je tudi razlog, zaradi katerega bom osebno podprl to zadevo."
18,"Glede dr. Gasparija bi rad rekel, da je dolga leta delal kot praktik v pravosodju kot civilni sodnik."
17,Pozneje je delal na Ustavnem sodišču in tam lep del svoje strokovne kariere preživel kot strokovni sodelavec.
32,"Delal je v tej skupščini kot predsednik Zakonodajno-pravne komisije in s tega vidika obvlada tisto fazo nastajanja prava, ki je zelo dragoceno,oziroma je znanje vedno izredno dragoceno pri ustavno sodnem delu."
20,"Skratka, je človek točno s tisto strokovno in teoretično izkušnjo in širino pogleda, ki je potrebna za uspešno delo tukaj."
25,"To so razlogi, zaradi katerih me tudi ta dva kandidata prepričata in povedal sem jih zato, ker mislim, da je prav, da jih vsi poznamo."
1,Hvala.
2,Hvala lepa.
4,Gospod Starman želi replicirati.
16,"Mislim, da je replika kolegu več kot utemeljena, ker je že s samim pozdravom nastopil strankarsko."
18,"Moje izhodišče in moji argumenti temeljijo strogo na profilu, ki ga zahteva sedanji ustavno pravni status Ustavnega sodišča."
24,"Mislim, da si tudi težko predstavljamo Ustavno sodišče brez profila, kot ga nam ponuja - ker smo zelo omejeni v kadrih - prof.dr. Janez Kranjc."
17,"Med sedanjimi izvoljenimi strokovnjaki so praktično vsi, ki poznajo vsaj toliko kot dr. Kristan, mednarodno primerjalno pravo."
7,To smo videli tudi v oblikovanju ustave.
37,"Zato strogo zagovarjanje kompetenc oziroma stališč, ki jih je iz izkušenj dobil kolega Bekeš, ko je sodeloval pri oblikovanju raznih samoupravnih odločb, ki jih je oblikovalo dosedanje Ustavno sodišče, ne more biti kriterij za podporo tem kandidatom."
2,Hvala lepa.
2,Hvala lepa.
2,Gospod Zabukovec.
22,"Spoštovani, iz ocene v uvodu je videti, da smo vsi tisti, ki smo se za slovensko stvar borili tudi zunaj Slovenije, sumljivi."
16,"Imeli smo pač to srečo, da smo bili malo prej in malo bolj v prvih vrstah."
19,"Moram reči, da bilo je med ljudmi, s katerimi sem delal, zelo malo takih, ki so zatajevali slovenske koristi."
11,"Bilo je predvsem vprašanje občutka, tehnike, strategije, ki jo bomo uporabljali."
32,"Cilj pa nam je bil precej jasen in precej enak, najprej ne na začetku, pozneje pa se nam je vedno bolj kristaliziral, kakor bolj so bile hude okoliščine, v katerih smo delali."
14,V malo ljudi sem podvomil in med njimi prav gotovo ni bilo prof. Kristana.
59,"Res pa je, da se je boril za slovensko stvar nekoliko bolj vzvišeno, na neki bolj strokovni ravni, morda ne tako štirioglato, kot sem npr. počel jaz, ali pa, ker smo morali tako početi v nekaterih trenutkih, smo pa spremljali z dovolj strokovnim pristopom, tudi za vsak primer, ker mednarodna javnost zgolj štirioglatih načinov uveljavljanja svojih koristi ne priznava."
26,"Nazadnje sem bil s prof. Kristanom skupaj, ko sem bil pooblaščenec Republike Slovenije v sporu o veljavnosti ali neveljavnosti tistega zakona, ki je razveljavil kosovsko skupščino."
9,"Kot vem, je znano je Slovenija sprožila ustavni zbor."
32,"Kljub močnim pritiskom je bila podana s strani obeh naših ustavnih sodnikov in tudi s strani sodnika poročevalca, na katerega sta tudi ona dva vplivala, zelo primerna ocena in zelo primerno stališče."
21,"Torej, na splošno kolikor sem se srečeval s prof. Kristanom in konkretno, jaz ne dvomim o njem in bom glasoval ""za""."
1,Hvala.
2,Hvala lepa.
6,Besedo ima gospa Darja Lavtižar Bebler.
4,Hvala lepa za besedo.
4,"Spoštovane poslanke, spoštovani poslanci!"
48,"Ne bi mogla iz te dvorane mirne vesti, če ne bi poskušala prispevati k temu, da se vendar le nekaj konkretnega pove, ne samo tako mimo grede, v zvezi s kandidaturo dr. Milana Gasparija, kajti samo omenjen je bil kot neprimeren, ni pa bilo slišati nobenega tehtnega argumenta."
24,"V prid gospoda prof. Kristana so drugi govorili, jaz se v to ne bom spuščala, tudi se ne bom spuščala v kvalifikacijo dr. Feltrina."
21,"Mislim pa, da kar zadeva stališče v zvezi z dr. Gasparijem kot kandidatom, bi rada povedala oziroma opozorila na en argument."
27,"Namreč, Ustavno sodišče je z novo ustavo dobilo dodatno pristojnost, in sicer da odloča v primeru ustavne pritožbe, kadar gre za kršitve človekovih pravic in temeljnih svoboščin."
21,"Dr. Milan Gaspari je med vidnejšimi strokovnjaki, ki se je do sedaj teoretično ukvarjal s problematiko človekovih pravic in temeljnih svoboščin."
43,"Moram povedati tudi to, da je v komisiji, ki sem jo vodila v okviru ustavne komisije, se pravi v okviru komisije za poglavja o človekovih pravicah in temeljnih svoboščinah, zelo tvorno sodeloval in nam s svojim strokovnim znanjem zelo konkretno in temeljito pomagal."
19,"Zato ne bi rada videla, da bi tukaj ostal vtis, da dr. Milan Gaspari ni primeren za ustavnega sodnika."
1,Hvala.
2,Hvala lepa.
4,Besedo ima gospod Feltrin.
45,"Moram javno povedati, da jez nisem noben doktor in te diskvalifikacije ne bi bilo potrebno, ampak sem se svojemu kolegu dr. Buserju opravičil, če je pa pomota prišla pri tisku, tukaj pa ni moja krivda in bi se morala opravičiti javna sredstva, ne pa jaz."
1,Hvala.
2,Hvala lepa.
4,"Prosim, gospa Lavtižar Bebler."
8,"Gospod Feltrin, potem sem vam jaz dolžna opravičilo."
14,"Nisem vedela, čitala sem v časopisu in se vam torej opravičujem, če niste doktor."
4,Želi še kdo razpravljati?
4,Besedo ima gospod Gros.
17,"Jaz se pa o takšnih zadevah ne bi pogovarjal, o raznih diskvalifikacijah, kot je gospa Beblerjeva govorila."
24,"Jaz nisem nič slišal, da bi gospod Feltrin koga diskvalificiral, ampak bi predlagal, da se na list, ki smo ga prejeli, popravi ustavna podlaga."
47,"Tam piše še na osnovi stare ustave in sicer bi predlagal, da se na podlagi 143. člena Ustave Republike Slovenije, te, ki smo jo sedaj sprejeli, Predsedstvo predlaga in tako naprej, da bo pač zadeva v skladu z ustavo, da ne bomo prišli v kakšen ustavni spor."
2,Hvala lepa.
2,Hvala lepa.
21,"Opozorilo, mislim, da je na mestu in bomo Predsedstvu sporočili, da mora v prihodnje svoje predloge temeljiti na pravih ustavnih členih."
4,Želi še kdo razpravljati?
3,"Prosim, gospod Ribičič."
16,"Spoštovane kolegice in kolegi, ne bom govoril o razlogih, zakaj bom jaz glasoval za predložene kandidate."
45,"Rad bi pa povedal nekaj argumentov, ki govorijo, po mojem mnenju, zelo prepričljivo zoper to, da bi bilo možno sprejeti v tej skupščini utemeljitev, da si prof. dr. Ivan Kristan ne zasluži izvolitve na to funkcijo, ker je imel neustrezen odnos do osamosvajanja Republike Slovenije."
54,"Nekaj teh argumentov je že kolega Školč povedal in z njimi se v celoti strinjam, to je aktivnost dr. Kristana v Zboru za ustavo, to so njegovi zelo kritični teksti o ustavnih dopolnilih iz leta 1988, ki jih je zelo ostro, veliko ostreje kot drugi kolegi, ocenil kot poskus ponovne centralizacije in unitarizacije Jugoslavije."
59,"Rad bi vas opozoril, čeprav se mi zdi, da bi nekateri od vas te tekste lahko poznali, da je dr. Kristan v Novi reviji, v dokaj znameniti 95. številki, ki govori o samostojni Sloveniji, objavil članek o slovenski samoodločbi in tukaj na osrednjem mestu, z ustavno pravnega in še nekaterih drugih vidikov, utemeljuje trajnost pravice slovenskega naroda do samoodločbe."
65,"Če torej upoštevamo besedila dr. Kristana o ustavnih amandmajih, o samoodločbi v zvezi z nastajanjem nove slovenske ustave in pa že omenjena ločena mnenja zoper vse tiste odločbe Ustavnega sodišča Jugoslavije, katerega član je bil, ki so poskušali onemogočati osamosvajanje Republike Slovenije, potem seveda lahko ugotovimo, da je utemeljitev zoper njegovo kandidaturo, ki bi kakorkoli povezovala to z neustreznim odnosom do osamosvajanja Slovenije, čista izmišljotina."
2,Hvala lepa.
2,Hvala lepa.
4,Besedo ima gospod Šeligo.
5,"Spoštovani predsednik, spoštovani poslanci, poslanke!"
8,"Nisem mislil govoriti, nisem strokovnjak za to področje."
5,Ta moja priglasitev je izsiljena.
15,Najmanj dva govorca sta citirala položaj oziroma delež prof. Kristana pri tako imenovani pisateljski ustavi.
22,"Glede na vse, predvsem glede na to, da mislim, da to gibanje hočeš nočeš, najbolj poznam, moram na kratko opredeliti ta položaj."
18,"Gibanje se je začelo 1987 leta, meseca marca v Cankarjevem domu v zvezi z amandmaji k zvezni ustavi."
25,"Takrat je bil prof. Kristan ostro proti temu gibanju, proti formulacijam, ki so prihajale ne samo iz pisateljskega društva, ampak tudi od drugih slovenskih intelektualcev."
38,"Druga faza je bila izdaja knjižice - če tako rečem - ""Prispevki k slovenski ustavi"", tisto čemur smo rekli zametek slovenske ustave, nato je bila sklicana konferenca oziroma razprava na centralnem komiteju; takrat je prof. Kristan ostro nasprotoval temeljnim zamislim."
40,"Čez nekaj mesecev se je o svojem mišljenju, svojem prepričanju tudi za mene dosti radikalno obrnil in je dejansko začel podpirati, od takrat naprej bi kar jaz rekel od konca 1988 leta, zamisli tako imenovane pisateljske ustave in celotno gibanje."
8,To je najbrž samo za premik v taktu.
68,"To kar je govoril gospod Školč, bi rad malo dopolnil na ta način: Zbor za ustavo, teklo je na ta način, bi lahko rekel, da se je gibanje začelo na društvu, prelilo se je v Zbor za ustavo, ki ga je na začetku vodil gospod Školč, pozneje gospod Bavčar in ta zbor se je na nek način, ne direktno, pa vendarle transformiral v ta parlament, ki ga imamo."
28,"Tako imenovana pisateljska ustava je prestopila parlamentarni prag na ta način, da se je iz 1988 leta v december 1990 leta tukaj pojavila kot osnutek nove slovenske ustave."
44,"Ta osnutek je bil v tem parlamentu v prvi fazi zavrnjen, po enem letu se je duh te ustave vrnil, tako da smo 26. decembra sprejeli Ustavo Republike Slovenije, ki je po svojem duhu enaka pisateljski ustavi, tako imenovani pisateljski ustavi iz 1988. leta."
12,To je okvir in ta okvir se mi je zdelo potrebno povedati.
2,Hvala lepa.
6,"Gospod Peterle, predsednik Vlade Republike Slovenije."
4,Spoštovane poslanke in poslanci!
19,Ne vidim potrebe po paralelah med Drobničem in gospodom Kristanom ali kom drugim iz spiska predlogov za ustavne sodnike.
13,"Priključil bi se samo na dve besedi, ki sta jih dva predgovornika rekla."
9,"Eden se je vprašal po ključu, drugi po kriterijih."
9,"Tudi mene to zanima, tako doma kot po svetu."
50,"Vprašal sem na najpristojnejšem mestu, kako urejajo te zadeve po svetu, posebej glede na to, da naš predlog nikakor ni prišel skozi, in sem ugotovil, da po svetu upoštevajo pri tako pomembnih funkcijah ne samo strokovne kriterije oziroma kriterij strokovnosti in delovnih izkušenj, ampak upoštevajo tudi kriterij nazorske sestave prebivalstva."
30,"To je povsem legitimen in legalen kriterij in vidim v obrazložitvi Predsedstva, da gre samo na delovne izkušnje in na stroko, vtis pa imam, da stvar tendira k preizkušenim kadrom."
4,Taka je moja ocena.
1,Hvala.
2,Hvala lepa.
22,"Če ni več razpravljalcev, potem razpravo zaključujem in dajem ponovno samo v preveritev sklep, da tudi o teh treh predlogih glasujemo tajno."
6,"Prosim, kdor je za ta predlog?"
3,Kdo je proti?
4,Kdo se je vzdržal?
6,"Ugotavljam, da je ta predlog sprejet."
49,"Prehajamo tudi na tajno glasovanje o sodnikih in prosim generalnega sekretarja in člane komisije, da gredo v sobo 103, kjer bodo prejeli glasovnico in drugo gradivo, mi bomo pa glasovali o tej stvari že po ustaljenem redu, to se pravi, zunaj bomo dobili listke, kdor je za, kandidata obkroži."
2,Zaenkrat toliko.
2,Hvala lepa.
26,"Opozoril bi na to oziroma predlagam, ko bomo mi glasovnice oddali in ko bo komisija štela glasove, bi takrat mi lahko nadaljevali z našim dnevnim redom."
7,"Prosim poslance, če bi prišli v dvorano."
4,"Predlagam, da nadaljujemo sejo."
4,Najprej moramo ugotoviti sklepčnost.
7,"Prosim poslance Družbenopolitičnega zbora, da ugotovimo prisotnost."
1,Premalo.
2,Zbor občin?
3,Zbor združenega dela?
11,"Vidim, da se prisotnost spreminja in bi, prosim, še enkrat poizkusil."
2,Družbenopolitični zbor?
2,Zbor občin?
3,Zbor združenega dela?
4,"Ugotavljam, da ni sklepčnosti."
4,Počakali bomo 5 minut.
7,Strokovne službe bi šle pogledat v bife.
3,Poskusimo še enkrat.
14,"Poslanke in poslance Družbenopolitičnega zbora prosim, da s pritiskom na gumb potrdijo svojo prisotnost."
2,Zbor občin?
7,"Prosim, da še enkrat poskusimo, Zbor občin?"
3,Zbor združenega dela?
8,Bomo še malo počakali na poslance Zbora občin.
10,"Strokovne službe prosim, da poskušajo še en napad na bife."
4,"Torej Zbor občin, prosim?"
3,Še dva potrebujemo.
9,"Zbor občin, prosim, da še enkrat potrdi svojo prisotnost."
9,Zdaj še enkrat vsi zbori da bo prisotnost zagotovljena.
2,Družbenopolitični zbor?
2,Zbor občin?
3,Zbor združenega dela?
19,"Ugotavljam, da je na podlagi tega glasovalnega rezultata podana sklepčnost zborov in prehajamo na 7. točko volitev in imenovanj."
98,"SODNI SVET REPUBLIKE SLOVENIJE PREDLAGA, DA SKUPŠČINA IZVOLI MARIJO BOLHA ZA SODNICO TEMELJNEGA SODIŠČA V CELJU; MATJAŽA KAUČIČA IN TATJANO PLUT ZA SODNIKA TEMELJNEGA SODIŠČA V NOVEM MESTU IN DA RAZREŠI JOŽO OSOJNIK DOLŽNOSTI SODNICE VIŠJEGA SODIŠČA V LJUBLJANI; JANEZA GOLIČIČA DOLŽNOSTI SODNIKA TEMELJNEGA SODIŠČA V KRANJU; FRANCA DOBROVNIKA DOLŽNOSTI SODNIKA TEMELJNEGA SODIŠČA V LJUBLJANI; DORO VRAČKO DOLŽNOSTI SODNICE TEMELJNEGA SODIŠČA V MARIBORU; RADA JAVORNIKA DOLŽNOSTI SODNIKA TEMELJNEGA SODIŠČA V MARIBORU; ANDREJA ŠOEMNA DOLŽNOSTI SODNIKA TEMELJNEGA SODIŠČA V MARIBORU; BOJANA ŽUNIČA DOLŽNOSTI SODNIKA TEMELJNEGA SODIŠČA V MURSKI SOBOTI IN DANICO KOSTEVC DOLŽNOSTI SODNICE TEMELJNEGA SODIŠČA V NOVEM MESTU."
10,Predlog Sodnega sveta ste prejeli pismeno in tudi mnenje komisije.
4,Želi predstavnik Sodnega sveta?
1,Komisije?
2,Tudi ne.
5,Želi o predlogu kdo razpravljati?
20,"Če ne želi nihče več razpravljati, prehajamo na glasovanje in zato dajem najprej na glasovanje predlog za izvolitev Marije Bovha."
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
12,"Ugotavljam, da je Marija Bovha, izvoljena za sodnico Temeljnega sodišča v Celju."
7,Glasujemo o predlogu za izvolitev Matjaža Kaučiča.
6,"Kdor je za, naj prosim, glasuje."
3,Je kdo proti?
4,Se je kdo vzdržal?
13,"Ugotavljam, da je Matjaž Kaučič izvoljen za sodnika Temeljnega sodišča v Novem mestu."
8,Na glasovanje dajem predlog za izvolitev Tatjane Plut.
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
13,"Ugotavljam, da je Tatjana Plut izvoljena za sodnico Temeljnega sodišča v Novem mestu."
8,Na glasovanje dajem predlog za razrešitev Jože Osolnik.
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
14,"Ugotavljam, da je Joža Osolnik razrešena dolžnosti sodnice Višjega sodišča v Ljubljani z 29.2.1992."
9,Potem dajem na glasovanje predlog za razrešitev Janeza Goličiča.
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
14,"Ugotavljam, da je Janez Goličič razrešen dolžnosti sodnika Temeljnega sodišča v Kranju z 29.2.1992."
5,Glasujemo o razrešitvi Franca Dobrovnika.
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
16,"Ugotavljam, da je Franc Dobrovnik razrešen dolžnosti sodnika Temeljnega sodišča v Ljubljani, prav tako z 29.2.1992."
7,Glasujemo o predlogu za razrešitev Dore Vračko.
6,"Kdor je za, naj, prosim, glasuje?"
3,Je kdo proti?
4,Se je kdo vzdržal?
14,"Ugotavljam, da je Dobra Vračko razrešena dolžnosti sodnice Temeljnega sodišča v Mariboru z 29.2.1992."
5,Glasujemo o razrešitvi Rada Javornika.
6,"Kdor je za, naj, prosim, glasuje?"
3,Je kdo proti?
4,Se je kdo vzdržal?
14,"Ugotavljam, da je Rado Javornik razrešen dolžnosti sodnika Temeljnega sodišča v Mariboru z 31.3.1992"
5,Glasujemo o razrešitvi Andreja Šoemna.
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
15,"Ugotavljam, da je Andrej Šoemen razrešen dolžnosti sodnika Temeljnega sodišča v Mariboru z dne 29.2.1992."
5,Razrešujemo o razrešitvi Bojana Žuniča.
6,"Kdor je za, naj, prosim, glasuje?"
3,Je kdo proti?
4,Se je kdo vzdržal?
15,"Ugotavljam, da je Bojan Žunič razrešen dolžnosti sodnika Temeljnega sodišča v Murski Soboti z 15.3.1992."
6,Glasujemo še o razrešitvi Danice Kostevc.
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
15,"Ugotavljam, da je Danica Kostevc razrešena dolžnosti sodnice Temeljnega sodišča v Novem mestu z 29.2.1992."
31,"Javni tožilec Republike Slovenije predlaga, da skupščina imenuje Vladimirja Prezlja za namestnika javnega tožilca Temeljnega javnega tožilstva v Ljubljani, Irmo Pavlinič - Krebs za namestnico javnega tožilca Temeljnega javnega tožilstva v Mariboru."
10,"Predlog ste prejeli hkrati z mnenjem komisije, ki predlog podpisa."
7,Želi besedo predstavnik Javnega tožilstva republike Slovenije?
1,Ne.
2,Poročevalec komisije?
2,Tudi ne.
5,Želi kdo o predlogu razpravljati?
2,Tudi ne.
8,"Če ne želi nihče razpravljati, prehajamo na glasovanje."
9,Dajem najprej na glasovanje predlog za imenovanje Vladimirja Prezlja.
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
15,"Ugotavljam, da je Vladimir Prezelj imenovan za namestnika javnega tožilca Temeljnega javnega tožilstva v Ljubljani."
10,Na glasovanje dajem zdaj predlog za imenovanje Irme Pavlinič - Krebs.
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
16,"Ugotavljam, da je Irma Pavlinič - Krebs imenovana za namestnico javnega tožilca Temeljnega javnega tožilstva v Mariboru."
21,"Dalje, Komisija za volitve, imenovanja in administrativne zadeve predlaga, da Skupščina imenuje Alenko Wolf - Jurca za namestnico javnega pravobranilca Republike Slovenije."
3,Predlog ste prejeli.
4,Želi besedo predstavnik predlagatelja?
2,Ne želi.
5,Želi o predlogu kdo razpravljati?
1,Ne.
9,"Če ne želi nihče razpravljati, dajem predlog na glasovanje."
6,"Kdor je za, naj, prosim, glasuje."
3,Je kdo proti?
4,Se je kdo vzdržal?
13,"Ugotavljam, da je Alenka Wolf - Jurca imenovana za namestnico javnega pravobranilca Republike Slovenije."
18,"Vsem, ki so bili na današnji seji izvoljeni, o katerih so dobili obvestila, oziroma imenovanim, čestitam k izvolitvi."
11,Počakajmo še na volilne rezultate glede sodnikov oz. ministra za trgovino.
11,Poročilo iz glasovanja za imenovanje Jožeta Jeraja za ministra za trgovino.
27,"Komisija za izvedbo glasovanja, ki je potekalo na skupni seji vseh zborov Skupščine Republike Slovenije, 12. februarja 1992 je ugotovila, da se je glasovanja udeležilo 181 poslancev."
14,"Oddanih je bilo 181 glasovnic, neveljavnih ni bilo, za kandidata je glasovalo 108 poslancev."
54,"Komisija ugotavlja, da je bil na podlagi prvega odstavka 112. člena Ustave Republike Slovenije in v povezavi z 2. členom ustavnega zakona za izvedbo Ustave Republike Slovenije in 72. člena ustavnega amandmaja k Ustavi Republike Slovenije iz leta 1974 gospod Jože Jeraj imenovan za ministra za trgovino, ker je dobil potrebno večino glasov poslancev."
20,"Dovolite mi, da v imenu vseh poslancev in v svojem imenu čestitam gospodu Jožetu Jeraju k imenovanju ministra za trgovino."
13,"V skladu s 113. členom Ustave Republike Slovenije, izreče minister po imenovanju prisego."
9,"In prosim gospoda ministra, Jožeta Jeraja, da da prisego."
2,Spoštovani zbor!
5,Zahvaljujem se vam za zaupanje.
29,"Tako kot vi, si tudi jaz predstavljam, da bo Slovenija v bodoče pravi most med Sredozemljem in severno in vzhodno Evropo, tako kot tudi most med Zahodom in Balkanom."
49,"Tu vidim mesto, ki smo si ga izborili v zgodovini in želim, da ga naprej ohranimo in ker je trgovina ena tistih dejavnosti, ki je najbolj prožna in ki tudi je najbolj prispevala k razvoju, želim, da mi pri tem pomagate, tako kot zbor in kot tudi ustrezne komisije."
4,Hvala lepa še enkrat.
21,"Prisegam, da bom spoštoval ustavni red, da bom ravnal po svoji vesti in z vsemi svojimi močni deloval za blaginjo Slovenije."
2,Hvala lepa.
13,"Naslednje, preberem poročilo, iz glasovanja za izvolitev treh sodnikov ustavnega sodišča Republike Slovenije."
37,"Komisija za izvedbo glasovanja, ki je potekalo na skupni seji vseh zborov Skupščine Republike Slovenije, dne 12. februarja 1992 je ugotovila: glasovanja se je udeležilo 181 poslancev, oddanih je bilo 181 glasovnic, neveljavna je bila samo ena."
21,"Kandidati so dobili naslednje število glasov: dr. Milan Gaspari 87 glasov, dr. Ivan Kristan 78 glasov, mag. Jože Snoj 150 glasov."
52,"Komisija ugotavlja, da je bil na podlagi 163. člena Ustave Republike Slovenije v povezavi z 2. členom ustavnega zakona za izvedbo Ustave Republike Slovenije in 72. ustavnim amandmajem k Ustavi Republike Slovenije leta 1974, izvoljen za sodnika Ustavnega sodišča Republike Slovenije mag. Janez Snoj, ki je dobil potrebno večino glasov vseh poslancev."
68,"Medtem, ko je potekalo volilno glasovanje, sem dobil predlog naslednjih poslancev: dr. Jože Arzenšek, Franc Avberšek, Stanislav Brglez, Franc Gradišar, Franc Grašič, Andrej Magajna, Dejan Murko, Franc Perko, Bogo Rogina, Majda Slokan, Jože Smole in Zdravko Zabukovec in sicer vstavljajo predlog, ki se glasi: ""Na podlagi prvega odstavka 116. člena Ustave Republike Slovenije vlagamo predlog za izvolitev mag. Marka Voljča, roj. 5.12.1949 za novega predsednika Vlade Republike Slovenije."
24,"Imenovani je magister ekonomije, zaposlen je bil v Narodni banki Slovenije, trenutno pa je direktor oddelka za Srednjo Ameriko pri Svetovni banki v Washingtonu."
72,"Ker je z 2. členom ustavnega zakona z izvedbo Ustave Republike Slovenije izrecno določeno, da do konstituiranja Državnega zbora in Državnega sveta sprejemajo zbori Skupščine Republike Slovenije zakon in druge akte na način in po postopku, določenim z Ustavo Republike Slovenije iz leta 1974 ter z njenimi spremembami in dopolnili, predlagamo, da o predlogu za izvolitev novega predsednika vlade v smislu 116. člena Ustave Republike Slovenije, odločajo vsi zbori na skupni seji."
14,Tak postopek izhaja iz 4. točke amandmaja k Ustavi Republike Slovenije iz leta 1974.
31,"Utemeljitev: poslanci Skupščine Republike Slovenije so v preteklem letu ob razpravah o posameznih konceptualnih zakonodajnih zasnovah, razvojnih strategijah in drugih pomembnih vprašanjih pogosto kritično razpravljali tudi o delu Vlade Republike Slovenije."
36,"Vsi dosedanji poskusi za sprožitev mehanizmov skupščinskega preverjanja zaupanja v Vlado Republike Slovenije so izhajali iz ocene o neučinkovitosti vlade ter iz njene nesposobnosti, da obvladuje in razrešuje vedno težji gospodarski položaj in naraščajoče socialne probleme."
39,"Svojo pobudo utemeljujemo s splošno ugotovitvijo, da v obdobju težkega ekonomskega in socialnega položaja sedanja vlada zaradi notranjih neusklajenosti ni sposobna najti konstruktivnega pristopa, ki bi ustrezno povezal aktivnosti ter ustvarjalno moč slovenskega gospodarstva in državo Slovenijo na sploh."
36,"Predlagamo, da v skladu s svojimi ustavnimi pooblastili ter določbami Ustave Republike Slovenije, ki določajo postopek za izpeljavo nezaupnice vladi, zagotovite, da bo Skupščina Republike Slovenije o našem predlogu odločala v najkrajšem, z ustavo določenem roku."
33,"Hkrati je priložena tudi izjava Marka Voljča, in sicer je datirano Tegucigal, Honduras, 11.2.1992, kjer pravi: ""Soglašam, da me skupina neodvisnih poslancev Skupščine Republike Slovenije predlaga za mandatarja za sestavo nove slovenske vlade""."
30,"Glede na 116. člen ustave, ki pravi; ""Državni zbor lahko izglasuje nezaupnico vladi le tako, da na predlog najmanj 10 poslancev z večino glasov vseh poslancev izvoli novega predsednika vlade."
20,"S tem je dotedanji predsednik vlade razrešen, mora pa skupaj s svojimi ministri opravljati tekoče posle do prisege nove vlade."
37,"Med vložitvijo predloga za izvolitev novega predsednika vlade in volitvami mora poteči najmanj 48 ur, razen če državni zbor z 2/3 večino glasov vseh poslancev ne sklene drugače ali če je država v vojnem ali izrednem stanju."""
30,"Torej na podlagi tega je moja dolžnost, da to obvestilo, ki sem ga prebral, dajem skupščini na znanje in predlagam, da najmanj v roku 48 ur ponovno skličem sejo zbora."
1,Dobro.
18,Dajem na znanje in bom v skladu s svojimi ustavnimi pooblastili sklical sejo najkasneje po preteku 48 ur.
2,Hvala lepa.
4,S tem zaključujem sejo.
