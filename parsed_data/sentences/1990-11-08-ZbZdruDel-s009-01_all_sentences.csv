10,"Spoštovane poslanke in poslanci, dragi gostje in vsi ostali sodelavci."
92,"Današnjo sejo smo sklicali na podlagi 94. člena poslovnika Skupščine Republike Slovenije z namenom, da obravnavamo in uskladimo različne odločitve zborov, in sicer: predlog zakona o izdaji obveznic za pospeševanje izvoza v letu 1990, predlog zakona o spremembah in dopolnitvah zakona o RTV Slovenija, predloga zakona o dopolnitvi zakona o začasni prepovedi sečnje v gozdovih v družbeni lastnini in začasni prepovedi prometa z nepremičninami v družbeni lastnini, predlog za izdajo zakona o turistični taksi z osnutkom zakona in eventualne druge zadeve iz nedokončanih dnevnih redov 7. seje Družbenopolitičnega zbora in Zbora občin."
36,"Hkrati vas obveščam, da smo na klop prejeli predlog zakona o posebnem prispevku solidarnosti za odpravljanje posledic poplav v letu 1990 in predlog stališč Skupščine Republike Slovenije do nekaterih zakonov iz pristojnosti Zveznega zbora Skupščine SFRJ."
16,"S tema dvema točkama vam bomo predlagali, da razširimo dnevni red današnje seje Zbora združenega dela."
27,"Obveščam vas tudi, da bo ob 14.30 v veliki dvorani Skupščine Republike Slovenije skupno zasedanje vseh zborov, ki ga bo vodil predsednik Družbenopolitičnega zbora dr. Ludvik Toplak."
26,Na skupnem zasedanju bomo poslušali informacijo predsednika IS Skupščine Republike Slovenije gospoda Lojzeta Peterleta o stanju in posledicah poplav v Republiki Sloveniji ter o predlogu ukrepov.
12,Na klopi ste prejeli stališča Predsedstva Republike Slovenije v zvezi s poplavami.
36,"Do sedaj nas je že več kot 45 poslancev zbranih, tako da smo sklepčni in bi predlagal, glede na to, da imamo še nekaj časa, da se mi vseeno pogovorimo o dnevnem redu za današnjo sejo."
66,"Najprej, kljub temu, da še nismo slišali te informacije, ampak jaz mislim, da je to tako pomembno, da to verjetno ne more biti vprašanje, predlagam, da najprej dnevni red razširimo še s predlogom zakona o posebnem prispevku solidarnosti za odpravljanje posledic poplav v letu 1990, ki ga je predložil IS Skupščine Republike Slovenije na podlagi 314. člena poslovnika Skupščine Republike Slovenije, to je po hitrem postopku."
16,Želi predstavnica Republiškega sekretariata za varstvo okolja in urejanje prostora v zvezi s tem kaj povedati?
39,"Ja, jaz mislim, da gre za znano tako pomembno zadevo s katastrofalnim obsegom škode, da je nujno, da se že danes dogovorimo o delu sredstev, ki ga je potrebno zbrati poleg rednih virov, zato prosim, da ta predlog sprejmete."
4,Želi še kdo razpravljati?
9,"Če ne, bi zaključil v zvezi s tem razpravo."
12,Najprej dajem na glasovanje predlog za razširitev dnevnega reda s to točko.
3,Kdo je za?
3,Je kdo proti?
4,Se je kdo vzdržal?
9,"Še enkrat, to se pravi, to je soglasno sprejeto."
13,"Kako se to banalno sliši, ampak vseeno, koliko nas je prisotnih, še enkrat."
4,Koliko nas je prisotnih?
5,"Pa to ni logično, no."
15,"Soglasno sprejeto je bilo 42, zdaj nas je pa 47; zato sem pa rekel, ne."
4,"Dobro, soglasno je sprejeto."
11,"Ampak, lepo vas prosim; ja, sprejeto je soglasno z 42 glasovi."
10,"Na glasovanje dajem predlog, da zakon sprejmemo po hitrem postopku."
3,Kdo je za?
1,Hvala.
3,Je kdo proti?
4,Se je kdo vzdržal?
9,"Ugotavljam: 45 glasov je za, nihče proti, nihče vzdržan."
16,"Torej smo dnevni red, našega zasedanja s to točko tudi razširili; in to po hitrem postopku."
39,"Izvršni svet Skupščine Republike Slovenije je predložil mnenje v zvezi z nekaterimi zakoni iz pristojnosti Zveznega zbora Skupščine SFRJ, zato predlagam, da razširimo dnevni red še s točko: stališča Skupščine Republike Slovenije do nekaterih zakonov iz pristojnosti Zveznega zbora."
5,Želi kdo o tem razpravljati?
23,"Kdo je za to, da razširimo dnevni red, s točko stališča Skupščine Republike Slovenije do nekaterih zakonov iz pristojnosti zveznega zbora Skupščine SFRJ."
3,Kdo je za?
3,Je kdo proti?
4,Se je kdo vzdržal?
1,Hvala.
24,Torej z večino glasov je tudi ta točka dnevnega reda - stališča Skupščine Republike Slovenije do nekaterih zakonov iz pristojnosti zveznega zbora Skupščine SFRJ - sprejeta.
10,"Vse razširitve, ki so bile predlagane, je naš zbor sprejel."
64,"Sedaj predlagam, da sprejmemo z razširitvami celotni dnevni red, ki ga imate tudi napisanega na posebnem listu, in sicer: 1. točka je obravnava in usklajevanje različnih odločitev zbora, 2. točka je predlog zakona o posebnem prispevku solidarnosti za odpravljanje posledic poplav v letu 1990 po skrajšanem postopku in 3. točka so stališča Skupščine Republike Slovenije do nekaterih zakonov iz pristojnosti Zveznega zbora Skupščine SFRJ."
6,Kdo je za takšen dnevni red?
3,Je kdo proti?
4,Se je kdo vzdržal?
8,Torej je dnevni red z večino glasov sprejet.
12,"Sedaj bi pa predlagal, da gremo v veliko dvorano Skupščine Republike Slovenije."
14,Po ekspozeju gospoda Peterleta pa pridemo takoj nazaj in pričnemo z našim rednim delom.
2,Najlepša hvala.
6,Pred formalnim pričetkom še neformalno obvestilo.
55,"Prosim vas, da glede naslednje seje, ki je sklicana za 20. in 21. november 1990 vzamete na znanje dvoje: 1. da bomo mi zasedali v mali dvorani v poslopju Skupščine Republike Slovenije in ne tako kot je bilo navedeno (ker mi smo na vrsti, da gremo sedaj v malo dvorano, da se ne bomo iskali)."
16,"2. če ste prejeli in pregledali dnevni red, je za 20. in 21. predvidena dvodnevna seja."
15,Če ne bomo zaključili z vsemi točkami bomo nadaljevali to sejo v torek 27. novembra.
13,"Tako da tudi torek, 27. novembra, nekako rezervirate čas za delo v skupščini."
4,To se pravi dvoje.
35,"Tam bomo v mali dvorani Skupščine in da si tudi rezervirate še čas za 27. november, če bomo pa dobro delo opravili v vseh treh zborih, pa bo 27. naš delovni dan v delovnih organizacijah."
10,1. TOČKA DNEVNEGA REDA - OBRAVNAVA IN USKLAJEVANJE RAZLIČNIH ODLOČITEV ZBOROV.
15,NAJPREJ V ZVEZI S PREDLOGOM ZAKONA O IZDAJI OBVEZNIC ZA POSPEŠEVANJE IZVOZA V LETU 1990.
23,"30. oktobra 1990 sta zbor ZZD in DPZ sprejela predloženi zakon, vendar v različnem besedilu, medtem ko ZO predloženega zakona sploh ni sprejel."
30,"Ker predlog zakona ni bil sprejet v enem zboru, postavijo zbori, na podlagi 262. člena prečiščenega besedila Ustave Republike Slovenije, skupno komisijo, v katero izvoli vsak zbor enako število članov."
9,Skupna komisija naj pripravi predlog za uskladitev spornih vprašanj.
20,"Z namenom, da prispeva k ureditvi spornih vprašanj, je IS Skupščine Republike Slovenije danes predložil tudi amandma k 8. členu."
12,Skupna komisija naj prouči amandma IS ter naj predloži zborom sporazumen predlog.
16,"Za člane skupne komisije predlagam: Franca Grašiča, Vilijama Maka, Davorina Bizjaka, Majdo Oblak in Vinka Drčo."
33,"Predlagam, da so ti člani tudi člani skupne komisije za usklajevanje PREDLOGA ZA IZDAJO ZAKONA O TURISTIČNI TAKSI Z OSNUTKOM ZAKONA, tako da bi ta komisija delo opravila kar za dva neusklajena zakona."
6,Želi kdo razpravljati o predlaganih članih?
14,"Če ne želi nihče razpravljati o predlaganih članih, najprej prosim, da ugotovimo našo prisotnost."
11,"Kdo je za te člane, ki naj opravijo to dvojno nalogo?"
3,Je kdo proti?
4,Se je kdo vzdržal?
7,Torej je komisija z večino glasov sprejeta.
20,"Lepo vas prosim, da greste takoj člani komisije v sobo 217, kjer boste uskladili te sporne zadeve za dva zakona."
19,"Sedaj bi prekinili obravnavo zakona o izdaji obveznic za pospeševanje izvoza v leto 1990, ker mora naprej delati komisija."
53,"Tudi pri predlogu za izdajo zakona o turistični taksi z osnutkom zakona, ki ga ZZD ni sprejel, na podlagi 276. in 282. člena poslovnika Skupščine Republike Slovenije, ki določata, da se v primeru, ko se stališča zborov glede poglavitnih rešitev v predlogu za izdajo zakona in v osnutku zakona različna, opravi usklajevalni postopek."
13,Opravili ga bomo na podlagi drugega odstavka 306. člena poslovnika Skupščine Republike Slovenije.
43,"Skupno komisijo, ki naj prouči razloge, zakaj predlog za izdajo zakona z osnutkom zakona ni bil sprejet v ZZD smo že imenovali; pripravi naj vsebinski sklep z usmeritvami za sprejem ali zavrnitev predloga za izdajo zakona z osnutkom zakona v vseh treh zborih."
16,Komisijo smo imenovali in tudi v zvezi s to točko prekinjam razpravo in nadaljujemo s 3.
44,"Pri PREDLOGU ZAKONA O DOPOLNITVI ZAKONA O ZAČASNI PREPOVEDI SEČNJE V GOZDOVIH V DRUŽBENI LASTNINI IN ZAČASNI PREPOVEDI PROMETA Z NEPREMIČNINAMI V DRUŽBENI LASTNINI, se tudi po dveh zaporednih obravnavah zbori niso zedinili glede besedila predloga zakona; sporen je amandma ZO, če se spomnite."
21,"Tudi v zvezi s tem, na podlagi 262. člena prečiščenega besedila Ustave Republike Slovenije, predlagam, da izvolimo člane v skupno komisijo."
10,Skupna komisija naj pripravi predlog za uskladitev spornega amandmaja ZO.
10,Tudi tu bi predlagali člane skupne komisije iz našega zbora.
12,"Predlagal bi mag. Franca Perka, Franca Zalarja, Stanislava Berleza in gospoda Dretnika."
2,Gospod Zalar?
2,Ni ga.
11,"Se kdo namesto njega javi iz tega področja, da smo hitrejši?"
3,"Gospod Peršolja, lahko?"
6,Kdo želi razpravljati o predlogu komisije?
5,Kdo je za predlagano komisijo?
3,Je kdo proti?
4,Se je kdo vzdržal?
7,Torej je komisija z večino glasov sprejeta.
22,Ta zdaj še ne gre zasedati; ko bo pa čas za zasedanje bomo pa obvestili in tudi rekli v kateri sobi bo.
13,Prehajamo na OBRAVNAVO ZAKONSKEGA PREDLOGA O SPREMEMBAH IN DOPOLNITVAH ZAKONA O RTV SLOVENIJA.
20,Obvestila vseh treh zborov o sprejetih besedilih in pregled sprejetih amandmajev v različnih zborih po členih ste prejeli na klop.
49,"Da bi se uskladilo besedilo zakona med zbori, bomo na podlagi 305. člena poslovnika zbori nadaljevali obravnavo zakonskega predloga in znova glasovali o spornih vprašanjih, potem ko bomo dobili mnenje delovnih teles, v katerih pristojnosti spada zakon oziroma skupin delegatov, imenovanih na sejah zborov, Zakonodajno-pravne komisije in predlagatelja zakona."
23,"V ta namen smo zaprosili za mnenje o spornih vprašanjih Komisijo Skupščine Republike Slovenije za informiranje in zakonodajno-pravno službo, ki sta predložila poročila."
14,Poročilo službe za zakonodajo ste prejeli na klop in tudi dodatno komisije za informiranje.
28,"Služba za zakonodajo nas obvešča, da so v zvezi z amandmajema, sprejetima k 1. členu predloga zakona, preverili tudi potek sprejema teh dveh amandmajev po magnetogramu seje zbora."
38,"Iz razprave o sprejemanju teh dveh amandmajev je bilo očitno, da je zbor, to je naš zbor, glasoval najprej o drugem amandmaju Komisije za informiranje k 1. členu, nato pa o amandmaju delegata Romana Jakiča k istemu členu."
46,"Iz poteka razprave tik pred glasovanjem o amandmajih je razvidno, da se je predstavnik ZSMS Jaša Zlobec, v imenu katere je vložil amandma Roman Jakič, strinjal z amandmajem Komisije za informiranje k 1. členu,k ki se v enem delu odraža tudi na amandma Romana Jakiča."
27,"To z drugimi besedami pomeni, da iz razprave ob sprejemanju amandmaja Romana Jakiča izhaja, da ima amandma Komisije za informiranje svoj odraz tudi na amandmaju Romana Jakiča."
36,"Ker se je s sprejetim amandmajem komisije za informiranje število predstavnikov delavcev v Svetu RTV povečalo od 3 na 5, je logično, da ima ta odločitev odsev tudi na takoj za tem sprejeti amandma Romana Jakiča."
47,"Če bi namreč amandma Romana Jakiča - v delu, ki se nanaša na število predstavnikov delavcev v Svetu RTV - ostal nespremenjen, bi namreč prišlo do neskladja s prvim stavkom tega člena, kjer je bilo število članov Sveta RTV s sprejetjem amandmaja Komisije za informiranje že povečano na 27."
58,"Res pa je, da to dejstvo na zboru ni bilo posebej ugotovljeno in protokolirano, zato predlagam, da se z glasovanjem zbor o ugotovitvi tega dejstva naknadno opredeli in torej ugotovi, da je amandma Romana Jakiča k drugemu odstavku 1. člena predloga zakona sprejet tako, kot je bil predložen: da se besedi ""tri člane"" nadomesti z besedama: ""pet članov""."
37,"S tako ugotovitvijo, o kateri bi zbor tudi glasoval, bi zbor samo potrdil tisto, kar bi sicer za nas kot redakcijsko službo že izhajalo iz obeh sprejetih amandmajev, ob upoštevanju izrečenih izjav tik pred odločanjem o njih."
15,"O taki ugotovitvi pa bi bilo potrebno ostala dva zbora seveda, v izogib nejasnostim obvestiti."
26,"Predlagam, da z glasovanjem odpravimo to nejasnost, da se v amandmaju Romana Jakiča k drugemu odstavku prvega člena besedi ""tri člane"" nadomesti z besedama ""pet članov""."
5,Želi kdo o tem razpravljati?
0,.
3,Kdo je za?
0,.
3,Je kdo proti?
0,.
4,Se je kdo vzdržal?
0,.
13,"Torej je ta amandma, tako kot je bilo predlagano, z večino glasov sprejet."
44,"Nadalje nam služba za zakonodajo priporoča, da sprejmemo amandma Komisije za informiranje k drugemu odstavku 2. člena predloga zakona, ki pomeni samo redakcijsko uskladitev s predlaganimi spremembami iz 1. člena in prvega odstavka 2. člena predloga zakona, po katerih ni več dvoumnosti pri odločanju."
31,"Služba za zakonodajo meni, da je postopek ob različnih sprejetih besedilih v posameznih zborih jasen, predlaga pa, da se upošteva redakcijska narava tega amandmaja in dejstvo, da pomeni samo logično posledico."
19,"S sprejetjem tega redakcijskega amandmaja tudi v našem zboru, bi se zmanjšalo število neusklajenih oziroma spornih vprašanj med zbori."
23,"Predlagam, da se amandma Komisije za informiranje - ki glasi: ""Odločitev o zadevah iz tega člena je sprejeta, če jo sprejme večina članov"" - sprejmemo."
7,Kdo je za to spremembo redakcijskega značaja?
3,Je kdo proti?
4,Se je kdo vzdržal?
17,"Potem je tudi to sprejeto in moramo takoj oba zbora obvestiti, da smo te popravke tudi popravili."
20,"Sedaj pa prosim poročevalca Komisije za informiranje, da nam poda eventualni predlog za uskladitev neusklajenih oziroma spornih vprašanj med zbori."
3,Pisno ste prejeli.
4,"Gospod Franček Rudolf, prosim."
56,"Ker z 31. decembrom poteče veljavnost zakona - ki je bil julija sprejet ravno v tej skupščini in ki je zahteval, da se nova skupščina RTV na podlagi zakona, ki je bil sprejet marca, preden smo mi nastopili mandat - je izredno važno, da je ta zakon o spremembah zakona o RTV čimprej sprejet in da je sprejet."
37,"Zato ni posebno ne pametno ne smotrno, da je prišlo do razkoraka pri sprejemanju teh sprememb, ki so vendarle začasnega značaja in ki vseeno pomenijo samo to, da se vodstvo televizije zamenja v skladu s pluralistično situacijo."
30,"To povem v uvod zato, da se zavedate, kako nima nobenega smisla zavlačevati stvari z nekimi spremembami, ki so deloma formalnega značaja, ki pa poslovne situacije prav nič ne spreminjajo."
24,"Jaz bi predlagal, da enostavno ta zbor poskuša sprejeti nekako tisto, kar je sprejel ZO: da se približa temu, kolikor se pač lahko približa."
28,"Jaz mislim, da tale določba o tretjini ni naletela na razumevanje v ostalih dveh zborih; problem je tudi tole razmerje treh ali petih, ki jih imenuje kolektiv RTV."
12,Komisija za informiranje je o tem zelo razpravljala in imela deljena mnenja.
35,"Jaz trdim, da če 5 članov sprejme komisija, mislim, tudi če povečamo število članov pa o tem odloča Skupščina, ni nobenega problema in se ravnotežje ravno tako ohrani; dobro, v drugih zborih niso tega mnenja."
20,"Samo te stvari niso tako grozno važne in niso tako strašno usodne, da jih ne bi mogli ta hip uskladiti."
25,"Mislim, da je vseeno bolje, da na nek način to zadevo uskladimo, kot pa da televizijo puščamo v negotovosti in ustvarjamo zmedo na tem področju."
5,Danes se je komisija sestala.
14,Člani komisije pri eni in drugi strani pač ne popuščajo; razlike so precej hude.
11,Da bi prišli do nekega jasnega soglasja ne bi bilo mogoče.
11,"Jaz mislim, da bo ta medzborovska komisija prišla do nekega soglasja."
21,"Samo vseeno bi bilo bolje, če bi samo zbor nekako sprejel sklepe, ki bi že nakazovali pot k poenotenju tega zakona."
7,"To je pravzaprav vse, kar lahko povem."
1,Hvala.
18,"Vi veste iz neposrednih razgovorov s poslanci iz ostalih dveh zborov, da so tu dejansko kar precejšnje razlike."
17,"Tako Zbor občin, ko je obravnaval, ni sprejel niti enega našega amandmaja, ampak je ostal pri svojih."
63,"Enako je storil tudi DPZ in mi moramo po našem poslovniku in ustavi o teh predlogih, ki smo jih mi sprejeli zadnjič na zadnji seji, ponovno glasovati, jih spremeniti ali pa potrditi in to na tak način, da moramo to proceduro opraviti od začetka do zaključka, potem pa, glede na to kako vse skupaj kaže, tudi imenovati komisijo, ki naj pripravi enoten predlog."
21,"O tem enotnem predlogu bomo glasovali v celoti; če ga bomo sprejeli ga bomo, če ga ne bomo, ga ne bomo."
5,Takšna je danes pravno-formalna procedura.
2,Ne gre.
9,"Mi moramo formalni postopek izpeljati tako, da bo neoporečno."
8,Glede na informacijo gospoda Rudolfa želi kdo razpravljati?
3,Prosim gospod Zlobec.
4,Bil bi čisto kratek.
13,"Ne vem namreč, ali je moj vtis čisto takšen, kot je bil Frančkov."
37,"Gre za to, da Zbor občin (o DPZ sploh težko govorimo, ker je zavrnil predlog v celoti) ni pristal niti na tiste amandmaje in celo na neobvezna priporočila, ki jih je soglasno sprejela sama komisija za informiranje."
73,"Se pravi, da Zbor občin doslej ni pokazal niti najmanjše želje do kakršnegakoli kompromisa, in če se ne bo nič spremenilo, se v tem trenutku - če bi naš zbor začel po polemikah, natezanjih in medsebojnih prepričevanjih spreminjati naše sklepe - pridružujem pismenemu predlogu Frančka Rudolfa oziroma njegove komisije, da se na tem zboru ne bi spuščali v nove debate, ker smo že na zadnjem zasedanju povedali tako rekoč vse, kar smo imeli za povedati."
25,"In predlagam, da bi se zbrali člani medzborovske komisije, ki je po mojem v tem trenutku sploh edina možna - če je kdorkoli zmožen - najti kompromis."
35,"Predlagal bi, da ne bi šli glasovat od točke do točke, ampak da bi eno glasovanje potrdilo to, kar smo potrdili na prejšnjem zasedanju, hkrati pa dali proste roke komisiji, da poskuša najti najboljši kompromis."
23,"Mene preprosto zanima samo to, ali je mogoče dovoljeno po poslovniku o eni in isti stvari, kar smo že izglasovali, še ponovno glasovanje."
8,"Da, seveda, še celo tretjič bomo, celo moramo."
22,"Je pa seveda tu predlog gospoda Zlobca, in jaz prosim, da o tem še kdo kaj pove, da dejansko ne bi razpravljali."
8,Tu sta seveda potem dve možnosti: prvo je;
29,"Mi moramo sprejeti zdaj najprej v celoti naš predlog s tema dvema spremembama, ki smo ju opravili, zato moramo glasovati o zakonu v celoti z obema spremembama amandmajev najprej."
2,Ste razumeli?
16,"In zato, ker gre zdaj za to odločanje, vas še enkrat prosim, da ugotovimo našo prisotnost."
1,Prosim.
17,"Zdaj bi predlagal (ste dobro razumeli?), da bi glasovali o celotnem zakonu z našima današnjima dvema spremembama."
17,"Mi smo zadnjič sprejeli naš zakon, samo danes smo dopolnili ta naš predlog s tema dvema spremembama."
11,Kdo je za ta zakon v celoti s tema dvema spremembama?
3,Kdo je za?
3,Je kdo proti?
4,Se je kdo vzdržal?
3,Še enkrat prosim.
4,Se je kdo vzdržal?
10,Torej je pri nas zakon s tema dvema amandmajema sprejet.
3,Zdaj pa drugo.
35,"Predlog gospoda Zlobca je bil, da mi ne bi razpravljali o tem, ampak da bi potrdili vse spremembe, ki jih je zbor sprejel in potem na podlagi tega imenovali komisijo, ki naj gre na usklajevanje."
5,"Sem prav povedal, gospod Zlobec?"
5,Želi kdo o tem razpravljati?
12,"Ker ne želi nihče več o tem predlogu razpravljati, dajem na glasovanje."
25,"Kdo je za to, da ostanemo pri tem, kar je ZZD sprejel na zadnji seji, s tema dvema spremembama, ki smo ju danes opravili, skupaj?"
3,Kdo je za?
3,Je kdo proti?
4,Se je kdo vzdržal?
4,Torej smo to potrdili.
33,"Mi smo zadnjič že imenovali to komisijo za usklajevanje, vendar se mi zdi, da je prav, da še enkrat preberem, in sicer: Milan Aksentijević, Roman Jakič, Andrej Muren, Franc Erce in Franček Rudolf."
5,Kdo je za to komisijo?
9,"Gospoda Murna ni, ali predlagate nekoga iz njegove stranke?"
3,Gospod Šter Andrej.
5,Samo nekaj bi rad vprašal?
12,"Ali mora ta komisija tam zagovarjati stališča, ki smo jih tukaj sprejeli?"
1,Da.
6,Kdo je za tak sestav komisije?
3,Je kdo proti?
4,Se je kdo vzdržal?
8,Komisija naj gre kar delat v sobo 311
0,.
13,"Prosim vas, da pridete res z enotnim predlogom, da bo potem delo lažje."
19,Smo pri 2. TOČKI DNEVNEGA REDA - PREDLOG ZAKONA O POSEBNEM PRISPEVKU SOLIDARNOSTI ZA ODPRAVLJANJE POSLEDIC POPLAV V LETU 1990.
11,Predlog zakona je v obravnavo predložil Izvršni svet Skupščine Republike Slovenije.
28,"Slišali ste obe uvodni poročili in Odbor za proračun in javne finance je danes oblikoval amandmaja k 1. in 3. členu, ki ste ju prejeli danes na klop."
5,Predstavniki Izvršnega sveta so prisotni.
3,Ali želijo besedo?
0,.
4,Želijo besedo predlagatelji amandmajev?
0,.
2,Pričenjam razpravo.
3,Kdo želi razpravljati?
11,Ali ima Izvršni svet že kakšno mnenje glede na amandmaje odbora?
10,"Prosim, Marija Ferlež, republiška podsekretarka v Republiškem sekretariatu za finance."
9,"K zakonu menim, da ni potrebno dajati posebnih pojasnil."
10,Gre za dva enodnevna zaslužka v mesecu novembru in decembru.
48,"Predlagani amandma odbora za proračun in javne finance se nanaša na to, da lahko delavci organizirajo dodatno delo za izpolnitev te obveznosti do konca novembra oziroma decembra in v tem primeru ne plačajo enodnevnega zaslužka iz čistega osebnega dohodka, ampak ta dodatni dan namenijo za odpravo posledic poplav."
6,Izvršni svet temu amandmaju ne nasprotuje.
12,Drugi amandma pa je redakcijski in tudi temu Izvršni svet ne nasprotuje.
13,"Ugotavljam, da Izvršni svet amandmajema Odbora za proračun in javne finance ne nasprotuje."
5,Ali želi še kdo razpravljati?
3,"Prosim, gospod Arzenšek."
36,"Prosim predlagatelja sledeče: v 9. členu piše: ""Sredstva solidarnosti, zbrana po tem zakonu, se ne uporabljajo za gospodarsko infrastrukturo republiškega pomena in za dejavnosti, ki so v pristojnosti Republike Slovenije in se financirajo iz republiškega proračuna""."
17,"Sprašujem, zakaj ne oziroma kateri pa so tisti viri sredstev, da bomo reševali posledice v teh dejavnostih?"
1,Hvala.
3,Želi še kdo?
3,"Prosim, Marija Ferlež."
16,"Že v uvodu predsednika Izvršnega sveta in gospoda Bogataja ste slišali, za kakšen obseg škode gre."
10,Govorili smo o številkah med 8 do 10 milijard dinarjev.
44,"Skupaj s sredstvi solidarnosti, ki se zbirajo po zakonu o oblikovanju sredstev, torej tisti redni vir, ki ga imamo na razpolago v višini 220 milijonov dinarjev in sredstev po tem zakonu, ki je danes predmet obravnave, bi imeli na razpolago okoli 700 milijonov dinarjev."
15,"To pomeni, da bi lahko le zelo majhen delček namenili oziroma usmerili v prizadeta področja."
62,"Zato je predlog Izvršnega sveta tak, da bi za tisti del dejavnosti, kjer so sredstva namenjena v republiškem proračunu, izločili ta del in iz republiškega proračuna pomagali tem dejavnostim, medtem ko tam, kjer vira v republiškem proračunu ni, pa bi z rednimi sredstvi in s posebnim zakonom usmerili lahko večji del sredstev solidarnosti; gre za promet, zveze, za elektro in vodno gospodarstvo."
39,"V komunalnem in stanovanjskem gospodarstvu bi moralo priti do sofinanciranja (pomeni tudi en del teh sredstev, o katerih se danes pogovarjamo), medtem ko za obrt, gozdarstvo, kmetijstvo in ostalo pa bi morali v celoti pokriti iz republiških sredstev solidarnosti."
1,Hvala.
4,Želi še kdo razpravljati?
79,"Mogoče bi v zvezi s tem vseeno predlagali Izvršnemu svetu, ne da bi sedaj spreminjali zakon in delali težave, ampak da bi verjetno bilo potrebno za te dejavnosti, ki se financirajo iz proračuna, najti druge oblike pomoči, na primer, da vsem najbolj prizadetim, ali pa bolj prizadetim dejavnostim, to so v zdravstvu in šolstvu, da se dejansko na primer ukinejo vsi prispevki iz osebnih dohodkov, najrazličnejše finančne zadeve, ki prihajajo v naše delovne organizacije, potem pa se zopet vračajo."
30,"Mogoče bo kdo rekel, da bi s tem načeli cel sistem, ampak po vsej verjetnosti ne gre za napad, na sistem proračunskega financiranja, ker na koncu niso vsi maksimalno prizadeti."
20,Šolam in bolnicam pa bi morali nuditi nekaj več in bi lahko te prispevke odpisali; enako velja tudi za občinske.
32,"Verjetno bi se dalo tudi kaj pogovoriti za plačilo stroškov, ki sedaj nastajajo, saj bodo začeli prihajati računi za elektriko, za vodo (ki smo jo sedaj morali pretirano uporabljati) in še kaj."
16,"To je cel splet, kjer gre samo za pretakanje denarja iz enega žepa v drug žep."
25,"Ta denar naj tem delovnim organizacijam, ki so bile najbolj prizadete, ostane, ne pa, da ga bomo vračali - in s tem bi lahko marsikaj naredili."
4,To dajem v premislek.
16,"Tu je gotovo več možnosti in se mi zdi, da je ta dvodnevni zaslužek odločno premalo."
3,"Prosim, gospa Ferlež."
31,"Tukaj moram povedati, da v bistvu mi danes nimamo zaključene finančne konstrukcije za pokritje celotne škode in da bo potrebno vas informirati o vseh virih, za katere se trenutno še pogajamo."
45,"Predsednik Izvršnega sveta je govoril o medrepubliški pomoči, pogovarjamo se z Mednarodno banko, tukaj gre za en del sredstev, pogajajo se s sosednjimi republikami, danes govorimo o tem posebnem zakonu, do prestrukturiranja bo prišlo v republiškem proračunu, predvsem ti nacionalni programi, kjer bodo narejene korekcije."
18,"To kar predlagate, bo verjetno moralo biti tudi predmet razgovora, ko bomo enkrat imeli pred očmi celotno sanacijo."
24,"Trenutno pa govorim o tem: mi moramo na ogroženem območju takoj plasirati en del sredstev, da preprečimo nadaljnjo škodo in zavarujemo premoženje prizadetih ljudi."
1,Hvala.
3,Prosim gospod Arzenšek.
18,"Sprašujem zaradi tega, ker sem recimo slišal, da so ta sredstva iz rezerv približno 300, 400 milijonov dinarjev."
29,"Po prvih ocenah, govorim samo za celjsko bolnico, brez zdravstvenega doma in ostalega, je tam približno blizu milijarde DIN škode s tem, da bi se ta stvar sanirala postopno."
11,Zdi se mi preveč pomanjkljivo in zelo odprto reševanje teh stvari.
34,"Zato tudi prosim predsednika, da bi z naše strani mogoče dali dve pobudi (če ni sedaj prilika) in dejansko pokazali stvari, kako izgledajo v slikovnem materialu in bi se o tem vsaj delno prepričali."
34,"Ni vprašanje, ali ta solidarnost ja ali ne, vendar mene zanima, zakaj je to neto OD, ker ljudje bi pričakovali, da če že nekaj delajo, da dajejo v celoti, da je to bruto OD."
13,Zakaj je potrebno tudi iz tega solidarnostnega dela OD plačati tudi vse prispevke?
19,"Po mojem mnenju bi bilo bolj primerno, ali je enodnevni bruto OD ali je pa tudi dvodnevni bruto OD."
32,"In bodo ljudje to zelo z razumevanjem sprejeli, ker bodo ugotovili, da država oziroma ostale dejavnosti niso tudi na ta del solidarnostna sredstva, svoj delež vzele in nič prispevale k tej solidarnosti."
16,"Glede te pobude bi rekla naslednje: iz OD plačujemo prispevke za pokojninsko, zdravstveno in druge dejavnosti."
7,"Če se tu odpovemo, potem tu zmanjka."
12,Kako naj vam rečem: če se odpovemo rednim virom nastane nekje deficit.
28,"Zato pa se predlaga, da če gre za primer dodatnega dela, to se pravi tistega, ki je nad rednim delovnim časom, vplačilo za to solidarnost v bruto znesku."
27,"V nasprotnem primeru moramo dodatno zagotavljati sredstva za pokojninsko zavarovanje ali za zdravstveno zavarovanje ali za druge dejavnosti, za katere se sredstva zagotavljajo s prispevki iz OD."
10,"To sta dva sistema, ki se prepletata eden v drugem."
1,Hvala.
43,"Da, nekaj bi vprašal, ker slučajno poznamo zadeve iz prejšnjih let, da kar se je v družbene dejavnosti natekalo viška iz teh prispevkov, so potem v proračunu to prerazporejali; nikoli ni dobilo ne zdravstvo ne, recimo, telesna kultura oziroma šport, v katerem delam."
27,"Če se je nateklo več denarja, so tisti denar dali nekam drugam; ni šel v zdravstvo ali pa v šport, ampak je šel v neke druge namene."
5,"Torej, verjetno ne bo držalo."
22,"Če se nateče, mislim, za dva bruto OD v dveh mesecih, je verjetno umesten predlog gospoda Vukoviča, da gre vse za solidarnost."
15,"Samo toliko, ali pa, če mogoče lahko pojasnijo iz našega IS, če to ni res."
37,"Jaz bi želel opozoriti na to, da bo najbrž se marsikateri kolektiv trudil, da najde dodatna sredstva, da pravzaprav ta dan izplača in se bo na ta način pravzaprav tam pač, kjer bo to možno, masa povečala."
13,"To je razlog več, da seveda vztrajamo na tem, da je to bruto."
47,"Zdaj, če se izide z enodnevnim bruto, bi bila verjetno najboljša varianta, če pa to ne, če sta pa že dva dneva, bi pa zopet bilo prav, da sta bruto, ker sicer bo vendarle, je možno predvidevati, teh sredstev za tiste, ki jih niso planirali, nekoliko več."
22,"In mislim, da ni čisto pošteno, da tako nesrečo pravzaprav zdaj malo zlorabljamo še zato, da bo še komu drugemu kaj padlo."
2,Hvala lepa.
6,"Mislim, da je to zelo enostavno."
17,"Kolegica z IS je prišla na dan z logiko, ki mi ni všeč, ker je preveč državotvorna."
17,"Vsi namreč razumemo, da če je nekje luknja in jo prelagamo, bo ta črna luknja zmeraj ostala."
44,"Ampak jasno je, da če pride do take katastrofe, da je treba to luknjo pokriti - in vsem nam je logično, da bomo mi s svojim zaslužkom to luknjo pokrivali - se nam zdi vsem, da je to logično, o tem ni nihče izrazil senčice dvoma."
32,"Da pa predstavnica države reče: ""Država si pa ne more sama privoščiti, ker bo nekje drugje zmanjkalo"", se vprašam, a mi si pa moramo vsi privoščiti, da nam bo zmanjkalo v proračunu."
19,"V redu, privoščimo si brez enega samega mrmranja, ampak na takšen način argumentacije države pa res ne morem pristati."
54,"Na hitro sem preletel tale zakon tukaj, na mizo je prišel vsem, tudi meni, zaradi tega mogoče nisem opazil ali pa mogoče nisem videl dobro: prilično dobro je razdelana tehnologija zajemanja pomoči, to se pravi, od kje bomo vzeli, približno koliko bomo vzeli, ne morem pa zaslediti tehnologije kontrole razdeljevanja, mogoče prednostnih list itd."
21,"Jaz mislim, da točno toliko je važno kdaj komu dati in kako dati, kakor zbrati; tu ne smemo delati nobene razlike."
39,"Ravno danes sem bil na neki seji, ki je obravnavala škodo malega gospodarstva na tem področju in seveda pravijo: prvo je treba reševati delovna mesta, kjer bomo ustvarjali dohodek, da se začne delati, in tako dalje, in tako dalje."
25,"Jaz sem namreč iskal po tem materialu da vidim, če je kaj rečeno, kje, kako se bomo lotevali tega, pa tega notri ne morem zaslediti."
6,Jaz bi rad to slišal tukaj.
21,"Kot je že gospa Ahčanova povedala, je v konstrukciji zagotavljanja sredstev za odpravo posledic te elementarne nesreče gotovo tudi republiški proračun."
11,"Tako da ne moremo reči, da proračun ne bo ničesar prispeval."
13,Za naslednje leto bo pokrivanje te škode v raznih oblikah prav gotovo zajeto.
24,"Zato se opravičujem, ker sem hotela samo plastično povedati, da je pravzaprav obseg škode tako velik, da ga ne moremo pokriti v republiški pristojnosti."
10,To je gotovo začetek pokrivanja in odpravljanja posledic te škode.
15,"Zagotovo pa ne moremo naenkrat in s tem, da vse druge dejavnosti podfinanciramo, to reševati."
6,Najbrž to tudi ni namen predlagatelja.
36,"Amandma odbora za proračun pa ravno govori o tem, da če pa gre za dodatno delo, če se organizira dodatno delo izven rednega obsega, pa se plača ta dan v bruto znesku v celoti za solidarnost."
14,"Glede kontrole razdeljevanja in porabe teh sredstev, je gospa Ahčanova sicer že natančno obrazložila."
23,"Mislim pa, da se bodo uporabljale vse določbe zakona o sredstvih solidarnosti in družbenega dogovora o načinu uporabe in upravljanja s temi sredstvi."
29,"Drugi odstavek 9. člena k predlogu zakona, če sem prav razumela, pomeni ravno to, to je: da bo proračun vstopil v vse druge strukture financiranja na področju gospodarske infrastrukture."
1,Hvala.
1,Hvala.
2,Še kdo?
1,Prosim.
4,Jaz bi tako rekel.
4,"Mislim, zakon je pomemben."
18,"Mislim, da ga sprejmemo, vendar ne bi smeli vztrajati na tem, da to iz čistih osebnih dohodkov damo."
30,"Mislim, če lahko odločamo v imenu delavcev, da bodo morali plačati ta del prispevka, lahko danes parlament tudi odloči, da tudi tisti drugi del bruto gre za ta namen takoj."
7,"Ker kdor hitro da, dvakrat da, pravimo."
18,"Potem dajmo vsi skupaj; bruto namenimo za to; potem se bomo odločali o drugih stvareh, kako bomo dalje."
3,"Prosim, gospod Židanik."
46,"Da, jaz sem tudi za to, da se v celoti prispeva, se pravi tudi iz bruto OD, vendar bi v tem trenutku morali spremeniti tisti drugi odstavek tistega 9. člena, ki pravi, da se sredstva solidarnosti ne uporabljajo za dejavnosti, ki se financirajo iz republiškega proračuna."
26,"Namreč, v tem trenutku to pomeni, da bomo za zdravstvo pokrili vse te stroške ali izgubo, ki jo imamo v teh poplavljenih področjih iz republiškega proračuna."
21,"Torej bi republiški proračun potreboval tudi prispevek iz bruto osebnega dohodka iz teh dveh dni, da lahko ta dodatni strošek krije."
22,"V tem trenutku bi seveda bilo potrebno, da se da ta bruto v proračun, ki financira ostalo, kar je v njegovi domeni."
5,"Ne vem, če me razumete."
5,Isto je za občinski proračun.
5,Seveda je tukaj sedaj izjema.
40,"Če je bilo 35 občin prizadetih, potem bi vsekakor morali tisti svoj del proračuna za družbene dejavnosti pokriti, ostale občine, ki niso bile prizadete, pa bi bilo nesmiselno, da se jim zbira iz tega dne še za njihove družbene dejavnosti."
7,Če lahko še sam povem tri stavke.
12,"Mi smo zdaj tu, o čemer se v našem zboru večkrat pogovarjamo."
12,"O tem, kaj gospodarstvo da, kaj družbene dejavnosti potrebujejo in tako naprej."
18,"Skratka, tu se začenja razprava, ki ima lahko velike razsežnosti in lahko zopet govorimo o tem, več ur."
20,"O teh stvareh smo se že pogovarjali in jaz ne bi želel, da bi ob tej priliki načenjali to vprašanje."
7,"Zdi se mi mogoče, da napravim kompromis."
43,"V tem smislu, da mi zdaj skušamo zakon z amandmajema sprejeti in tako, kot sem že prej dejal zaradi teh prispevkov, in vse te stvari, tudi s to razpravo o bruto in neto, naj Izvršni svet do 20. tega meseca, te stvari ovrednoti."
11,"Ampak ne v tistem smislu, na katerega je opozoril gospod Zlobec."
23,"Jaz tudi sam ne morem več sprejemati te administrativne in birokratske logike, ki je je še vedno v Izvršnem svetu tako strašno veliko."
3,Vsi samo kupčkajo.
54,"Iz enega zornega kota, iz ene pisarne gleda in samo gledaš, aha, tu mi bo zmanjkalo, tam bom imel viške in govoriš predvsem o tistih luknjah, o viških nikoli (kar smo slišali tudi kar je gospod Daneu povedal) in zato zahtevamo, da se tudi v Izvršnem svetu začenja miselnost iz te kamene dobe spreminjati."
11,"In zato morajo oni priti z bolj konkretnimi, bolj življenjskimi predlogi."
20,"Veste, mi smo tu, tudi takšni, ki smo osebno prizadeti, tudi takšni, ki smo po podjetjih in šolah fantastično prizadeti."
13,In ne moremo prenašati mirno kupčkanja s tem denarjem gor ali pa dol.
26,"Glavno je, da so zdaj ljudje, delavci, intelektualci ogromno delo opravili in jaz mislim, da bi se morali najprej tem posameznikom zahvaliti, kako fantastično so delali."
27,"Ti ljudje so garali - ostale službe so seveda pomagale - ampak na te posameznike, ki so po 12, 14, 20 ur delali, na te smo pa skoraj pozabili."
37,"In zato se mi zdi, da ta razprava malo že prehaja v nek drug okvir, ki, mislim ni v čast razpravi, da ne govorim o tem, da ne koristi vsem tem ljudem, ki so bili strašno prizadeti."
32,"Jaz bi predlagal, da tu ne bi več razpravljali o tem neto in bruto, zato ker moramo zopet čakati na oba ostala zbora in usklajevati in ne vem kaj še vse skupaj."
7,"Sprejmimo, ampak zahtevajmo, da na naslednji seji"
32,"dobim zopet pod 1. točko (bomo pač spremenili te stvari), kaj bo Izvršni svet še konkretno potegnil v zvezi s to pomočjo; ker vemo sami, da ni denarja toliko kolikor je škode."
7,Gre za milijardo mark oziroma dolarjev najmanj.
31,"In to je tak znesek, ki se nam vsem skupaj zavrti v glavi in zato bi predlagal, da bi, če res kdo nima zares zelo pomembnega predloga, da bi prekinili razpravo."
3,"Prosim, gospod Puc."
8,"Namreč, poglejte, mislim, da se mi ne razumemo."
37,"Gospa Izvršnega sveta je hotela povedati tole: ali je smisel, da šole en dan več učijo in spet nek denar gre za šolstvo, je bruto, ali je bolje, da nič ne učijo in da gre direktno denar."
21,"Ali pa recimo ena občinska uprava eno soboto dela, ko nihče ne bo prišel delat, torej je bolje, da damo direktno."
49,"Zato je to normalno, da tukaj je neto zaslužek pri teh upravnih organih, glede na to, da pač bo on dobil toliko manj plače ali pa v šoli isto, medtem ko delavec v tovarni naj bi en dan ali pa dva dneva več delal, in je zame popolnoma logično."
3,Še mogoče kdo?
4,"Zdi se, da ne."
7,"S tem bi, če dovolite, zaključil razpravo."
1,Lahko?
17,"Potem bi najprej glasovali o predloženih amandmajih, prvem, ki je redakcijski in o četrtem, ki je vsebinski."
14,"Izvršni svet, ste pa slišali, nima nič proti tema dvema amandmajema in ju sprejema."
17,"Prvi amandma k 1. členu: v drugi alinei drugega odstavka se beseda ""edini"" nadomesti z besedo ""redni""."
5,Kdo je za ta amandma?
3,Je kdo proti?
4,Se je kdo vzdržal?
2,Soglasno sprejet.
86,"No in potem še k 3. členu: Za 3. členom se doda nov 4. člen, ki se glasi: ""če za izpolnitev obveznosti iz 2. in 3. člena zakona delavci v podjetju ali drugi pravni osebi s področja gospodarstva in delavci zaposleni pri fizični osebi, ki samostojno opravlja dejavnost kot redni poklic dodatno organizirajo delo preko polnega delovnega časa, do 30. novembra oziroma do 31. decembra 1990, in tako doseženi enodnevni OD plačajo v bruto znesku kot posebni prispevek iz tega OD, ne plačajo davkov in prispevkov""."
5,Kdo je za ta amandma?
3,Je kdo proti?
4,Se je kdo vzdržal?
5,Soglasno sprejet tudi drugi amandma.
10,In sedaj dajem zakon z amandmajema v celoti na glasovanje.
3,Kdo je za?
3,Je kdo proti?
4,Se je kdo vzdržal?
6,Zakon z amandmajema je soglasno sprejet.
1,Hvala.
28,"Zdaj, pod to točko bi pa jaz prosil vseeno gospodar Arzenška, dajmo mu posvetiti nekaj minut, da bo nas na kratko seznanil z dejanskimi razmerami iz enega kolektiva."
17,"Zdi se mi, da je prav, da mi kot poslanci ZZD te stvari bolj vidimo in občutimo."
2,"Prosim, Jože."
4,"Spoštovano predsedstvo, spoštovani zbor!"
37,"Jaz sem prinesel z ozirom na našo odločitev, prvo informacijsko gradivo, pa bi vam ga mogoče zdaj vmes najprej posredoval in prosil predsednika zbora, da bi ga potem posredoval tudi samemu predsedstvu, da se s tem seznani."
16,"Pustil bi ga tu, ker bi se potem spet vrnil na svoje delovno mesto, če lahko."
10,"Zadolžen sem, da naj bi dal dve zahtevi oziroma pobudi."
8,"Preden bi pa to podal, bi povedal sledeče."
43,"Od dneva, to se pravi 1. do 2. dneva, to je od 1.11. na 2.11. se je začela kriza oziroma kritična situacija okrog 15. - 16. ure, s tem da je celotna zdravstvena dežurna ekipa začela z reševanjem določenih stvari že okrog 9. ure."
29,"Zanesla se je na poročila radijskih postaj, ki so pripovedovala, da se pojavljajo težave, da pa v tem celjskem prostoru trenutno v danem momentu še ne grozi taka nevarnost."
31,"Glede na to, da so kasneje ta poročila dobila nekoliko višjo stopnjo, se je seveda pristopilo k reševanju vsega, kar se je dalo iz tistih prostorov, ki bi naj bili ogroženi."
43,"Celjska bolnišnica je, po zagotovilih urbanistov in drugih, zgradila okrog sebe tako imenovane membrane (to bo vedel verjetno gospod Bolič) membrano, ki naj bi zaščitila praktično pred vsakršno poplavo, razen meteorske vode ali če bi Savinja, ki je samo delno regulirana, prestopila bregove."
20,"Moram dati podatek, če drži, ki sem ga dobil, da je bil vodostaj v Celju 7 metrov višji od normalnega."
36,"Potem smo se odločili v drugi stopnji, ko smo ugotovili, da nas je voda že precej zalila, za evakuacijo sami in z javnim vpoklicem vseh predstojnikov, da smo premestili vse paciente iz pritličja v prvo nadstropje."
17,"Za tistim je v roku pol ure voda prišla tako visoko, da je segla tudi do pritličja."
24,"Glede na to, da je veliko stvari (od garderob, nekih ambulant, vseh instalacij in še kaj) postavljeno v kleteh, je seveda praktično vse uničeno."
18,"Ostali smo tisti dan brez zveze s svetom, brez vode, brez elektrike, brez plina, brez toplote; brez vsega."
14,Zaradi tega smo se morali omejiti na najnujnejše delo in začeti takoj z reševanjem.
38,"S pomočjo gasilcev, pripadnikov JLA in vseh drugih javnih služb, smo nekako vzpostavili stanje, da smo lahko zadržali ob približno 800 pacientov 200 pacientov, ostale smo pa kljub temu, da ni bila končana hospitalizacija, poslali v domačo oskrbo."
27,"Zelo neumestne so izjave in ocene, celo kompetentnih oseb, predstavnikov vlade, ko pravijo: ""Kakšna je to bolnica, da odpušča ljudi, če gredo lahko domov in zadrži najnujnejše""."
15,"Zato bomo zahtevali, da se poročilo o tem tudi strokovno posreduje na naslednji seji Skupščine."
9,"Moram reči, da je to v tem trenutku neprimerno."
12,"Določeni ljudje, jaz med njimi, smo spali do danes samo 10 ur."
26,"Drugače smo zdaj vzpostavili tako delovanje, da deluje cca 90% poliklinike in da bodo v roku 10 - 15 dni skoraj povsem zasedene bolniške postelje pod ..... pogoji."
2,Nimamo zvez.
11,Poslužujemo se na 16 točkah vojaških poljskih telefonskih povezav in kurirjev.
21,"Trenutno nam je PTT, po velikih naporih in naših zahtevah zagotovila neke začasne številke za kontakt s svetom med nekim oddelkom."
16,"Vrednost nove centrale z napeljavo, najmanjša, je tri milijone petsto tisoč din, in še in še."
3,Ne bi našteval.
51,"Zato sem to tudi prej omenil in vprašal predstavnico Izvršnega sveta, kaj to pomeni, če je groba ocena (jaz druge ne bi dajal) našega stanja, da bo sanacija trajala najmanj dve leti in pol, če bi redno dotekala sredstva za to sanacijo s tem, da to predstavlja vrednost blizu milijarde dinarjev."
7,"Lahko celo več, tega jaz ne vem."
8,"No, poglejte improvizacija je taka, v enem primeru."
4,Nimamo ničesar od sterilizacije.
2,Nimamo laboratorija.
5,Imeli smo ga v primerni ...
7,"Marlesovi zgradbi, ki ni bila v kleti."
23,"Voda je bila čez okna in so praktično neuporabni tisti aparati, ki so vitalnega značaja, ker so bili težki, jih nismo mogli umakniti."
6,V laboratoriju delajo pa predvsem ženske.
7,In še in še bi lahko našteval.
24,"Zato bi prosil, da se parlament s tem seznani in sprejme tudi sklep, naj vsaka oseba, predvsem kompetentna, preden da kakršnokoli izjavo, krepko premisli."
21,"Prebral bi samo to, kar me zadolžuje ta sredina, iz katere izhajam, če bi sprejeli pobudo ali zahtevo z naslednjo vsebino."
41,"Znano je, kljub temu, da smo slišali danes informacijo, ki jo je podal predsednik Izvršnega sveta gospod Lojze Peterle in kljub oceni, ki je bila bolj vsebinska, ne pa celovita, ki jo je podal poveljnik za civilno zaščito gospod Miro Bogataj."
18,"""Znano je, da je tudi Celje,"" to smo pač navedli kot dejstvo ""zadela 1.11.1990 naravna katastrofa, nepojmljivih razsežnosti."
15,Na osnovi prvih ocen je med najbolj prizadetimi področji kompleks celjske bolnišnice in zdravstvenega doma.
65,"Z ozirom na neprecenljivo škodo in potrebe po ogromnih sredstvih za sanacijo razmer v nekaj letih dajem pobudo oziroma zahtevo, da se problematika reševanja posledic katastrofe uvrsti kot posebna točka na redni skupni seji vseh zborov Skupščine Republike Slovenije v dneh 20., 21. 11."" z obrazložitvijo, da bodo šele takrat znane podrobnejše ocene stanja, višine škode, kar je pa osnova za daljnje aktivnosti odpravljanja posledic."
28,"Danes smo slišali samo prve ocene tega in mislim, da je na mestu, da se te stvari rešuje po vzorcu, kdor prvi da in hitro da, največ da."
21,"""Mi bomo do tega datuma pripravili okvirno poročilo o tem stanju in oceno potrebnih sredstev za postopno reševanje oziroma odpravo posledic."
28,"Dajemo poleg tega tudi drugo pobudo, da bi IS proučil možnost oprostitve plačevanja carine in davkov pri nabavah opreme, ki smo jo izgubili pri odpravljanju posledic naravne katastrofe."""
4,Za primer dajem tole.
32,"Odzvalo se je namreč neko privatno podjetje, ki nam je dalo na razpolago, z ozirom na to, da so ugotovili, da nimamo nobenega vozila, vozilo Toyota corola karavan za prevoz določenih stvari."
8,"Zdaj imamo probleme, ker ga ne moremo prevzeti."
4,Moramo namreč plačati carino.
4,So še druge razsežnosti.
14,"Moram reči, da trenutno nisem zaradi... toliko zbran, da bi lahko vse razsežnosti podal."
10,"Naše poročilo pa mislim, da bo na približno 150 straneh."
31,"Trenutno smo Republiškemu sekretariatu za zdravstvo posredovali 6 ali 7 strani najnujnejše opreme, ostalo pa kasneje, čeprav so posamezni predstojniki oddelkov posredovali od tega, kar so izgubili na približno 70 straneh."
53,"Moram reči, da bi se s tega mesta rad zahvalil tudi preko skupščine vsem, ki so nam dejansko priskočili na pomoč, poleg že prej omenjenih javnih služb, gasilcev, JLA, ki nam bodo praktično zdaj trenutno, ko nimamo lifta, zagotavljali tudi fizično prenašanje oseb, potem varovanje tistih stvari, katere smo po oceni lahko zadržali."
14,"Širijo se namreč govorice, da se mečejo v kontejner stvari, ki so še uporabne."
20,"Mi smo namenoma pustili dva dni ..... zato, da so zdaj na soncu, pa so iverice in vse ostale stvari razpadle."
19,"Ker nimamo varovanja v lastni hiši v takem obsegu, nam varujejo predstavniki milice oziroma policije in pa pripadnikov JLA."
16,"Da ne govorim o tem, da so se pojavili prvi poskusi kraje še tega, kar imamo."
49,"Zahvalil bi se tudi vsem zdravstvenim ustanovam, zavodom - najbližjim in pa daljnjim, ki so takoj reagirali na to stanje, tako da npr. dializa, (imamo 80 dializnih bolnikov) poteka trenutno na ta način, da jih vozimo v bolnico Trbovlje, Maribor, Ljubljano, Slovenj Gradec in Novo mesto; in še in še."
6,Morali smo praktično poskrbeti za vse.
3,Hvala za pozornost.
3,"Hvala, gospod Arzenšek."
10,"Mogoče, če lahko zaključim to točko s takšnim našim stališčem."
35,"Mi smo že tako in tako pred sprejemom tega zakona opozarjali na nekatera nerazčiščena vprašanja, npr. bruto pa neto OD, glede opravičevanja, ali pa oprostitve prispevkov iz republiškega, pa iz občinskega, pa še marsikaj drugega."
35,"Zdaj je tu konkretna pobuda gospoda Arzenška in jaz bi predlagal, da damo mi to pobudo tudi ostalima dvema zboroma in da jo imamo kot skupno 1. točko 20. novembra v veliki dvorani Republiške Skupščine."
33,"Problematika je tako pereča, jaz mislim, da bi bilo skoraj nečloveško, če ne bi tega predloga sprejeli, in bi na tak način naprej o tem razpravljali, potem pa še o vseh ostalih stvareh."
7,"Jaz mislim, da bi bilo to sežeto."
55,"No, in v tem predlogu, ne samo razpravi, ko mora IS priti s konkretnimi potezami, aktivnostmi, bi bilo - glede plačevanja carine, to verjetno naši ne bodo mogli narediti sami - ampak, da bi šla vsaj akcija takoj naprej, da dobimo potem že iz Beograda to potrditev, da bi teh carin ne plačevali in še marsikaj drugega."
44,"Mislim, da so tu možne, sam sem že včeraj na odboru za šolstvo ugotavljal, da smo kar uspešni pri ocenjevanju, pa tudi pri nekih akcijah, ki jih sami vodimo, potem pri potezah, ki morajo slediti kratkoročnemu in dolgoročnemu načrtovanju smo pa velikokrat zelo šibki."
9,In tu se začenja potem tisto mencanje in cincanje.
20,"In da bi to cincanje nekako presekali, predlagam, da naš zbor sprejme pobudo gospoda Arzenška kot pobudo Zbora združenega dela."
5,Želi kdo o tem razpravljati?
14,"Vprašam vas, kdo je za predlog, da je pobuda gospoda Arzenška tudi pobuda ZZD."
3,Kdo je za?
0,.
3,Je kdo proti?
4,Se je kdo vzdržal?
4,Torej je soglasno sprejeta.
12,"Imamo pobudo ZZD, da razpravljamo 20.11. pod prvo točko o tej problematiki."
3,Ne samo načelno.
2,Tudi konkretno.
6,Akcijske poteze morajo biti tudi zapisane.
5,K temu še gospa Anka.
2,"No, prosim."
17,"Predlagam, da bi se aktivnosti za neplačevanje carine, ko stoji avto na meji, lahko začele že takoj."
13,Prav tako bi mi lahko 20. 11. že imeli kakšno informacijo o tem.
12,"Take formalnosti se mi zdijo v tem primeru, v tej katastrofi banalne."
3,Se popolnoma strinjam.
1,Hvala.
2,Še prosim.
4,Imam še en predlog.
22,"Predhodno je bilo rečeno, da moramo hitro pomagati poplavljenim pa mi je prišlo na misel, da bi tudi poslanci dali svoj prispevek."
32,"Predlagam, da bi prispeval vsak posameznik po 1.000,00 DIN, da to ne bi pobirali, ampak bi od dnevnic ali našega nadomestila takoj poslali prizadetim in za ta znesek zmanjšali naš žiro račun."
18,"Na ta način bi nekaj le pomagali, saj bi od vseh poslancev Skupščine lahko zbrali cca 220.000,00 DIN."
6,Želi še kdo razpravljati o tem?
6,To je sedaj zelo konkreten predlog.
22,"Predlagamo, da prispevamo vsi poslanci takoj po tisoč DIN in da naj se to odtrga od tistega prispevka, ki ga pač prejemamo."
5,Kdo je za ta predlog?
0,.
8,"Ja, mi ne moremo odločati za druge zbore."
5,Mi predlagamo ostalima dvema zboroma.
5,Predloge bomo takoj poslali tja.
3,Je kdo proti?
4,Se je kdo vzdržal?
3,Soglasno sprejet predlog.
2,Še kdo?
4,"Če ne, bi zaključil."
24,"Najprej nisem mislil o tem govoriti, ampak zdaj, ko smo videli te fotografije iz celjske bolnišnice, me je pa stvar razjezila resnično do konca."
60,"Ne vem, koliko poslanci berete časopise, ampak glede na to in glede na informacijo, da je bila kolegica Katja Boh tudi sama fizično v celjski bolnišnici, da smo pa danes lahko prebrali v Delu kratko izjavo z njenega obiska v izolski bolnišnici, kjer je rekla, citiram, ker je zelo kratko: ""Iz celjske bolnišnice so v minulih dneh odpustili 400 bolnikov."
8,"Odšli so domov, kot kaže, brez velike škode."
21,"Verjamem, da jih je dobršen del odšlo po sili razmer, vendar nikomur ni bilo doma tako hudo, da bi prišel nazaj."
17,"Seveda ne trdim, da so vsi po nepotrebnem ležali v bolnišnici, prav gotovo pa primer daje misliti""."
26,"Osebno sem zgrožen ob tem, ne predlagam nobenega stališča, nobenega glasovanja, samo jeza mi resnično dobesedno ni dala miru, da ne bi protestiral proti takšni izjavi."
1,Poglejte.
7,Jaz sem v uvodu povedal te stvari.
8,"Mislil sem, da daje take izjave kompetentna oseba."
17,"Ena od teh kompetentnih oseb je tudi prof. dr. Katja Boh, ki jo jaz v osnovi spoštujem."
11,"Ko je prišla tja na lice mesta, je prvo rekla - katastrofa."
59,"Povedati vam moram, da nismo imeli pogojev, da bi lahko paciente zadržali, da niso bili pripravljeni iti domov, da nam je dal pomoč Maribor, da bi lahko vseh 200, 300 kanalizirali tja, pa se pacienti, nekateri s tem niso strinjali oziroma .... pri nas ocenili, da bomo vzpostavili pač pogoj, da se lahko vrnejo, ko bodo za to dani pogoji."
10,"Jutri bomo obvestili, da so za to dani omenjeni pogoji."
38,"Odpustili smo pa tiste, zdravniki in drugi vedo, ko bi morali biti zaradi posledic po operaciji, zaradi postoperativne nege, recimo, po poškodbah in podobnih stvareh, še kakšna dva dni do tri v bolnici, pa smo jih poslali domov."
5,Konkretno za naš dermatološki oddelek.
13,"Vem, da sem poslal domov z vročino ...., luskavičarja, ko je bil ves rdeč."
4,Če to ni indikacija.
8,"Moram reči, da je zelo zelo nekompetentna izjava."
14,"Rekel sem, da te izjave naj dajo tisti ljudje, ki se na to spoznajo."
12,"Rekel sem, da naj bi se to upoštevalo, zato bomo pripravili poročilo."
34,"Moram reči, da sem prizadet zaradi tega, še posebno ob izjavi prof. Bohove, ki ju je dala po sredstvih javnega obveščanja in po TV, da si ni znala predstavljati, da je to sploh mogoče."
5,To je bilo pretekli ponedeljek.
2,Hvala lepa.
5,"Dobro, človek je pač zaprepaden."
11,"Zlasti tisti, ki smo prizadeti in ki smo vse to opazovali."
7,"Razmišljam celo, kakšne bodo tudi psihične posledice."
53,"Ljudje, ko so gledali, kaj se z njihovim premoženjem dogaja, osebnim in družbenim premoženjem, bom rekel, ko si bil totalno nemočen, ko si videl okrog svojih oken, npr. kaj vse je plavalo, kako so se cisterne prevračale, kako je bila voda oljnata, grda, s svinjami, kravami, z debli in ne vem kaj še."
35,"Ko si gledal, kako je voda tekla v tvoje prostore, ki si jih 30 ali 40 ali pa 50 let delal, zbiral denar in si gledal, kako to propada, mislim, da bodo psihične posledice fantastične."
29,"Mlajši bodo to že bolje preživeli, tisti pa, ki so celo življenje garali in v teh dveh ali pa treh urah izgubili praktično vse, zanje pa je to grozljivo."
10,"To so nekateri dogodki, ki jih dejansko ni mogoče opisati."
67,"Mislim, da bi morali imeti vrhunske pisce realiste, zdaj bi jih moral človek poklicati nazaj, da bi te stvari znali opisati in na tak način, ne bi hotel biti več preveč sentimentalen zaradi tega, ker vsi smo se pač tudi tolažili, da bomo delali, da smo zdaj nekaj izgubili, zdaj bomo, tako kot je pri nas tudi običaj, le stopili skupaj, pa bomo premagali tudi te težave."
3,Je pa hudo.
82,"Veste, jaz ne maram preveč te besede, ampak dejansko se je pojavila kopica mrhovinarjev, ki so prihajali in npr. tam, ko so nosili ljudje iz kleti ozimnico in te stvari to ozimnico, ki je bila totalno pokvarjena, pobasali, jo umivajo in jo bodo zdaj nekje prodajali, mogoče tudi tukaj v Ljubljani ali pa v Kopru ali pa kjerkoli, ker niso bili prizadeti, pa bodo prizadeti sedaj, ker so odnašali najrazličnejše stvari od tam, kamor je mestna snaga odvažala ves ta zaliti material."
23,"Tam je bila kopica ljudi, s policijo je bilo treba stražiti vse te odvržene stvari in to je nepojmljivo, kakšni so lahko ljudje."
35,"In tako, da se mi bojimo vsi, ki smo te stvari doživljali, da bodo posledice dolgoročne, ne samo te materialne, ki so zdaj, ampak se bodo začele pojavljati nekje, ko nihče več ne bo pričakoval."
9,"Vseeno bi želel, da bi to točko počasi zaključili."
1,Prosim.
6,Samo en stavek bi še dodal.
5,Poglejte bi še to rekel.
3,Dali smo komunike.
27,"Nihče čez noč, ko ni bila možna evakuacija, ker je bila voda pred bolnico približno meter in pol, nihče od pacientov niti od osebja ni bil ogrožen."
38,"Mislim, da je dobro, da zve javnost, da smo z gasilskim avtomobilom, ki se lahko potopi do te vode, pa z vojaškim, vseeno opravili 3 porode čez noč v tej ustanovi, pa operirali enega otroka po preiskavi vranice."
19,"Moram reči, da dobro okreva in če si zato zaslužimo tako izjavo, je treba reči, da je najmanj nekorektna."
1,Hvala.
13,"Jaz mislim, da smo v našem zboru vseeno dovolj o teh stvareh razpravljali."
60,"Spremeniti zdaj ne moremo več ničesar, delali bomo, pomagali si bomo in jaz upam, da si je tudi gospod Arzenšek - povedati moram, on je praktično od prvega dne do danes spal le dobrih 8 ur, ker je šef bolnice, da si potem lahko predstavljate kakšno trpljenje je dal skozi - že malo opomogel, je pa živ, to je pa že veliko."
21,"Zaključil bi to 2. točko in predlagam, da bi še obravnavali 3. točko, potem bi pa videli, kako daleč so usklajevalci."
8,"Ste za to, da gremo k 3. točki?"
1,Dobro.
17,3. TOČKA DNEVNEGA REDA - STALIŠČA SKUPŠČINE REPUBLIKE SLOVENIJE DO NEKATERIH ZAKONOV IZ PRISTOJNOSTI ZVEZNEGA ZBORA SKUPŠČINE SFRJ.
37,"V zvezi s pojasnilom, ki sem ga dal na zadnji seji glede obravnave aktov iz pristojnosti Zveznega zbora Skupščine SFRJ, vas obveščam, da je Izvršni svet Skupščine Republike Slovenije za današnjo sejo predložil mnenja k naslednjim zakonom:"
32,"1. k predlogu za izdajo zakona o spremembah in dopolnitvah zakona o nadomestilih osebnega dohodka delegatov v Skupščini SFRJ in o osebnih dohodkih funkcionarjev, ki jih razglasi, voli in imenuje Skupščina SFRJ;"
23,2. k predlogu za izdajo zakona o spremembi zakona o temeljih sistema državne uprave in o Zveznem izvršnem svetu ter zveznih upravnih organih;
22,"3. k predlogu za izdajo zakona o spremembi in dopolnitvi zakona o popisu prebivalstva, gospodinjstev, stanovanj in kmetijskih gospodarstev v letu 1991."
29,Navedene zakone obravnava po hitrem postopku na jutrišnji seji Zvezni zbor Skupščine SFRJ in zato bi bilo potrebno za delegate iz Republike Slovenije v tem zboru danes pripraviti stališča.
57,"Ker so zakoni obravnavani po hitrem postopku, so jih delegati v Zveznem zboru prejeli šele v tem tednu, razen predloga za izdajo zakona o spremembah in dopolnitvah zakona o popisu prebivalstva, gospodinjstev, stanovanj in kmetijskih gospodarstev v letu 1991, ki vam je bil že poslan in je predviden za obravnavo na sejah 20. in 21. novembra 1990."
17,"Zaradi časovnih razlogov vam tako ni bilo mogoče predložiti dveh zakonov, o katerih je potrebno pripraviti stališče."
28,"Iz mnenj Izvršnega sveta k tem trem zakonom, ki ste jih danes dobili, izhaja bistvena vsebina zakonov in tudi predlogi za stališča, ki naj bi jih zbor sprejel."
33,"Predlagam, da razpravlja zbor najprej o navedenih zakonih in se po končani razpravi opredeli, na podlagi predlogov Izvršnega sveta, do stališč, ki naj bi jih uveljavili naši delegati v Zveznem zboru Skupščine SFRJ."
21,"Čisto normalno je, da bi mi sprejeli sklep v zvezi s tem, odlok in potem še en poseben sklep našega zbora."
7,Sklep pa naj bi se glasil takole:
115,"""1. delegati iz Republike Slovenije v Zveznem zboru Skupščine SFRJ naj ob obravnavi predloga za izdajo zakona o spremembah in dopolnitvah zakona o nadomestilih osebnega dohodka delegatom v Skupščini SFRJ in osebnih dohodkov funkcionarjev, ki jih razglasi, voli ali imenuje Skupščina SFRJ, predloga za izdajo zakona o spremembi zakona o temeljih sistema državne uprave in o Zveznem izvršnem svetu ter zveznih upravnih organih in predloga za izdajo zakona o spremembi in dopolnitvi zakona o popisu prebivalstva, gospodinjstev, stanovanj in kmetijskih gospodarstev v letu 1991 uveljavijo načelne in konkretne pripombe, tako kot izhajajo iz mnenj Izvršnega sveta Skupščine Republike Slovenije, in se pri odločanju o teh zakonih opredeljujejo tako, kot predlaga Izvršni svet Skupščine Republike Slovenije."
15,"2. Sestavni del tega sklepa so mnenja Izvršnega sveta Skupščine Republike Slovenije k navedenim zakonom."""
26,"Za današnjo sejo je Izvršni svet Skupščine Republike Slovenije predložil tudi mnenja do nekaterih zakonov, ki jih je Zvezni zbor Skupščine SFRJ sprejel na prejšnji seji."
79,"Mnenja so predložena k zakonom, ki so bila objavljena v Uradnem listu SFRJ št. 61/90, 63/90, in sicer: k zakonu o spremembah in dopolnitvah zakona o računovodstvu, k zakonu o dopolnitvah zakona o finančnem poslovanju, k spremembam in dopolnitvam proračuna federacije za leto 1990, k zakonu o spremembah in dopolnitvah zakona o podjetjih, k zakonu o prenehanju veljavnosti zakona o temeljih družbenih svetov in o zveznih družbenih svetih in k zakonu o temeljih geodetske dejavnosti, pomembne za vso državo."
36,"Tako kot sem že v uvodu omenil, je potrebno, na podlagi 3. točke amandmaja 96 k Ustavi Republike Slovenije, da se Skupščina Republike Slovenije do njih opredeli, ker sicer ti zakoni v Republiki Sloveniji ne veljajo."
17,Iz mnenj Izvršnega sveta je razviden predlog glede celotne ali delne veljavnosti teh zakonov v naši republiki.
10,Na podlagi teh mnenj je Zakonodajno-pravna komisija pripravila predlog odloka.
17,"Predlagam, da zbor razpravlja o navedenih gradivih in po razpravi sprejme predlog odloka, ki ga tudi imate."
4,Ali želi kdo razpravljati?
3,"Prosim, gospod Starc."
10,Da bi vsaj malo bolj otipljivo vedeli dimenzije tega odločanja.
31,"Vemo, da je ta demonstracijski efekt pri močnem zvišanju plač zvezne administracije sprožil plaz vsesplošnega povišanja plač v pretežnem delu Jugoslavije in da je to tudi bil začetek konca Markovičevega programa."
11,To smo tudi včeraj po televiziji slišali od avtorja tega programa.
54,"Ker so te posledice in odgovornosti zelo velike in je nacionalna škoda, da smo žrtvovali 5 do 10% družbenega proizvoda in da smo sedaj z našo inflacijo tam, kjer smo bili pred letom in pol, me zanima, kakšne so dejansko te plače v absolutnem znesku in o kakšnih zneskih se pogovarjamo v tem znižanju."
7,Ali ni to samo blef vse skupaj?
6,Če je možno to informacijo dobiti.
4,Želi še kdo besedo?
10,Ali bi lahko morda gospod Pučko odgovoril na to vprašanje?
8,"Prosil bi, da od ustreznih služb dobite informacije."
15,"Jaz lahko kvečjemu kakšen individualni primer navedem, kar pa prav gotovo ni odločujoče za opredeljevanje."
11,Se strinjam s tem tudi jaz in predlagamo to pobudo naprej.
1,Prosim.
45,"Samo tole bi pripomnila, da smo mi na eni izmed zadnjih sej tudi sprejeli pobudo, da zahtevamo sploh pregled osebnih dohodkov, tudi po institucijah, po organih v Republiki Sloveniji in isto velja za zvezo, kjer je bila, po mojem, upoštevana vojska in vsi ti organi."
49,"Ker to, kar se dogaja na področju osebnih dohodkov je dejansko nekaj, kar buri duhove in menim, da bomo imeli v najkrajšem času maso ljudi na ulicah, ker proizvodnja osebnih dohodkov ne more deliti, kolektivnih pogodb v bistvu vse panoge še nimajo podpisanih, tako da je to resen problem."
18,"Menim, da moramo zahtevati, da dobimo na naslednji seji odgovor na vse tisto, kar smo že zadnjič postavili."
1,Hvala.
4,Še želi kdo razpravljati?
15,"Če ne, bi predlagal, da zaključim razpravo in glasujemo o sklepu, ki sem ga prebral."
14,"Mislim, da je korektno sestavljen in da daje vse možnosti za delo naše delegacije."
5,Kdo je za predlagani sklep?
3,Je kdo proti?
4,Se je kdo vzdržal?
1,Hvala.
6,Z večino glasov je sklep sprejet.
10,In sedaj še odlok o soglasju za teh 6 zakonov.
21,"Sestavljen je iz treh točk in menim, da jih ni treba še posebej prebrati, ker jih imate tudi vsi pred seboj."
6,Kdo je za sprejem takšnega odloka?
3,Je kdo proti?
4,Se je kdo vzdržal
7,Torej je odlok z večino glasov sprejet.
13,"S tem smo zaključili dnevni red, moramo pa še počakati na usklajevalne postopke."
37,"Mi imamo tudi več stvari, več vprašanj odprtih in preden bi odredil odmor, bi bilo dobro, da če bo še kaj neusklajenega, če je še kaj, da v teku razprave, ena komisija je že prišla, vse uskladimo."
65,"Gospod Grašič, lepo vas prosim, mi smo zdaj ravno sprejeli odlok in sklep v zvezi z ""beograjskimi"" zadevami in vem, da imate tudi posebno pobudo in ker ste prišli, mislim, da kljub temu, da sem zaključil, da ne bo nihče zameril, ker je pač bil drugje in je delal sočasno za nas, če bi povedal svojo pobudo, ki bi jo kot ZZD predlagali našemu IS."
1,Lahko?
1,Prosim.
5,"Spoštovani predsednik, poslanke in poslanci."
22,"Kot ste mi sporočili, je sprejet odlok, s katerim je med drugim potrjena tudi veljavnost spremembe zakona o računovodstvu za področje Slovenije."
15,"Ta sprememba opredeljuje namreč to, da davki in prispevki ne morejo biti večji od dobička."
22,"To je sprememba, ki je že veljala v tem zakonu do 27. julija, pa je bila potem ukinjena, zdaj se ponovno vpeljuje."
24,"V času, ko je veljala, je bilo precej nesporazumov kaj zdaj, to je, kateri je tisti dobiček, katerega davki in prispevki ne smejo preseči."
35,"Zaradi tega predlagam sklep, da bi IS (oziroma sekretariat za finance) Skupščine Republike Slovenije zadolžili, da naj dajo jasno in razumljivo tolmačenje, kateri je tisti dobiček, od katerega davki in prispevki ne smejo biti višji."
5,"Razlog zakaj, sem pa obrazložil."
13,"Jaz mislim, da je to prav, ker je tu pa tam kakšna nejasnost."
11,Želi kdo o tej pobudi in o tem dodatnem sklepu razpravljati?
9,"Ker ni razprave predlagam, da o dodatnem sklepu glasujemo."
6,Kdo je za sprejem dodatnega sklepa?
0,.
3,Je kdo proti?
0,.
4,Se je kdo vzdržal?
0,.
7,Soglasno sprejet dodatni sklep za naš IS.
38,"No in ker bo pri zakonih potrebno usklajevanje še po 306. členu poslovnika Skupščine Republike Slovenije oziroma 362. prečiščenega besedila Ustave Republike Slovenije, predlagam, da IZVOLIMO ČLANE ZA SKUPNO KOMISIJO, ki bo pripravila predloge za uskladitev spornih vprašanj."
18,"Kot člane komisije iz našega zbora predlagam: Franca Gradišarja, Marjana Vilfana, Barbaro Zupanc, Petra Starca in Vinka Drčo."
2,Kaj menite?
23,"Mislim, da tudi po tem kar ste sami slišali, verjetno ste nekateri tudi sami prebrali, da mi, baje, marsikaj ne izpeljemo do kraja."
9,"Jaz mislim, da smo dosedaj resnično vse korektno izpeljali."
16,"Možno je, da nič ne bo treba delati, da se prav razumemo, možno pa, da veliko."
2,Gospod Starc.
5,Tam je en Franc Starc.
4,Verjetno en tretji Starc.
5,Tule sta Peter pa Marjan.
1,Peter!
16,"Kdo je za to komisijo, ki bi naj te skupne zadeve obravnavala z ostalima dvema zboroma?"
3,Kdo je za?
3,Je kdo proti?
4,Se je kdo vzdržal?
10,"Verjetno je, da boste danes še kje zasedali, bomo videli."
12,"Sedaj bi pa morali skupaj ugotoviti z ostalima dvema zboroma, kje smo."
7,Ali lahko tudi vi nekaj več poveste?
1,Prosim.
31,"Jaz se opravičujem, ne vem do kam je ta zbor prišel z razpravo, imam pa predloge IZ OBČINE ŽALEC GLEDE POPLAVNIH PODROČIJ, menda ste ta zakon oziroma ta predlog že zaključili."
31,"Sedaj, jaz ne vem, ali ima to smisel, je pa prav, da vsaj zbor informiram o tem, kakšne so pobude občine Žalec; žal nisem bila prej prisotna, da bi bilo pravočasno."
65,"Gre za predlog, ki bi ga naj naslovili Izvršnemu svetu, in sicer, da bi pri nabavi materiala za sanacijo oprostili plačila davka od prometa proizvodov in storitev vsaj fizične in pravne osebe, ki so bile prizadete pri elementarni nesreči 1. nov. in pa, da se začasno odloži plačilo davkov in prispevkov iz dohodka in OD vsem pravnim osebam iz prizadetih območij, ki so utrpele škodo."
11,"To je pobuda oziroma sugestija IS, da naj bi to uredil."
24,"Še ena pobuda, enako iz Skupščine občine Žalec, in sicer, da bi se enodnevni bruto zaslužek zaposlenih v SR Sloveniji v mesecu nov. uvedel."
17,"To je v zakonu itak predvideno, še več, dva; upam da ste tako sprejeli v tem zakonu?"
59,"Ja, no ne vem, se opravičujem, ker nisem bila zraven; je še pobuda da bi v okviru realizacije tega sklepa Skupščina Republike pooblastila skupščino občine, v kateri je prizadetost večja, to je Žalec, Celje in Mozirje in verjetno še neke druge občine, da nameni enodnevni zaslužek vseh delavcev te občine za sanacijo razmer po elementarni nesreči v tisti občini."
25,"Se razumemo, zaslužki tistih delavcev v tisti občini direktno v občinskem saniranju, vse ostalo pa usmerjati tako, kot je v zakonu predvideno v skupni akciji."
5,Bom povedal še dva stavka.
7,Mi smo se o tem tudi pogovarjali.
8,"Z zahtevo, da naj te stvari do 20.11."
23,"IS pripravi konkretno, ker bomo imeli skupno zasedanje in s prvo točko dnevnega reda s temi zadevami, ki ste jih tudi vi povedali."
2,Je korektno.
18,"Vi ste bili na delu v komisiji in na tak način tudi niste vedeli, da smo to dodali."
1,Dobro.
7,"Prosim, da vidimo, kako daleč ste prišli."
29,"Ja, mi smo bili zadolženi, da poskušamo uskladiti stališča do zakonov o obveznicah, vezanih na izvozno gospodarskih in stališča predloga za izdajo zakona z osnutkom zakona o turističnih taksah."
6,Najprej glede prvega zakona o obveznicah.
9,"Najprej smo na usklajevalni skupini ugotovili, kakšno je stanje."
5,Na kratko ga samo ponovim.
35,"DPZ je sprejel zakon z vsemi amandmaji IS, ZZD smo sprejeli ta zakon z amandmaji IS, ki so do takrat bili, ker smo mi že 25. oktobra to sprejemali, in pa z amandmajem gospoda Studenčnika."
8,"ZO je sprejel sicer amandmaje, ni pa zakona."
77,"Že na zadnji seji Odbora za splošne gospodarske zadeve je bil dan predlog gospodu Kranjcu, republiškemu sekretarju za finance, da naj bi IS ponovno obdelal in preveril, ali obstoji kakšna možnost, da bi rešili osnovni problem, ki smo ga videli v teh amandmajih IS, da bi bil tečaj, po katerem se vrednost obveznice, izražene v nemških markah, preračuna v dinarje pri plačilu davkov in prispevkov s temi obveznicami ne na dan izdaje obveznic, ampak na dan plačila."
80,"Ker je v tem času s strani IS prišel nov amandma, mi smo ga dobili, s katerim je korak v to smer narejen, ker je s tem amandmajem predlagano, da se za plačilo davkov in prispevkov s temi obveznicami uporabi tečaj na dan plačila davkov in prispevkov - res je, da je poleg tega še ustrezna diskontna stopnja, vendar smo na usklajevalni skupini ugotovili, da je s tem amandmajem zakon primeren za sprejem, tak kot je predlagan, z vsemi amandmaji IS."
46,"To pa seveda za naš zbor pomeni, da spremenimo odločitev o sprejetju amandmaja Odbora za splošne gospodarske zadeve (da tega zavrnemo) in da spremenimo odločitev o sprejetju amandmaja gospoda Studenčnika (ga tudi zavrnemo) in da sprejmemo ta dva nova amandmaja IS, od 30. oktobra in današnjega."
11,Taka odločitev je bila sprejeta na usklajevalni skupini z večino glasov.
1,Hvala.
9,Želi kdo o tem sporazumnem predlogu skupne komisije razpravljati?
6,"Gospod Studenčnik, kje ste, kaj menite?"
2,Se strinjate?
1,Ja.
11,"Gospod Grašič kot predstavnik odbora, se vi tudi strinjate s tem?"
23,"Ja, tu je zdaj korak narejen v smer in tako stališče je sprejemljivo na osnovi razprave tudi za odbor za splošne gospodarske zadeve."
24,"To se pravi, da se oba strinjata in potem imamo, sprejmemo potem samo amandmaje IS in potem pa zakon v celoti s temi spremembami."
4,Je v redu tako?
19,"Da, samo zdaj ne vem kakšna je procedura glede amandmajev, ki smo jih že sprejeli, pa jih moramo zavrniti."
4,Amandma Studenčnika in odbora.
3,Samo vi umikate.
14,"O tem moramo glasovati, kljub temu, da predlagatelja umikata. (Da bom zdaj prav povedal."
13,"Da, saj je prav, samo iščem primerno besedo, zaradi tega, ker moramo glasovati)."
8,Kdo je najprej za umik amandmaja gospoda Studenčnika?
6,Kdo je za umik tega amandmaja?
3,Je kdo proti?
4,Se je kdo vzdržal?
16,"In še drugič, kdo je za umik amandmaja odbora, ki se tudi s tem umikom strinja."
3,Kdo je za?
3,Je kdo proti?
4,Se je kdo vzdržal?
8,Torej sta oba amandmaja v bistvu soglasno zavrnjena.
34,"In zdaj so tu še amandmaji IS, za katere meni skupna komisija, da so sprejemljivi in zato dajem najprej amandma IS k 7. členu na glasovanje: Za 7. členom se doda nov 8. člen."
4,Ali lahko oboje skupaj?
1,Dobro.
28,"To se pravi, da imamo 7. in 11. člen, skupaj in 8. Kdo je za sprejem teh amandmajev za 7., 8. in 11. člen, ki jih predlaga IS."
3,Kdo je za?
3,Je kdo proti?
4,Se je kdo vzdržal?
2,Soglasno sprejeto.
11,In sedaj še glasujemo o zakonu v celoti s sprejetimi amandmaji.
3,Kdo je za?
3,Je kdo proti?
4,Se je kdo vzdržal?
21,"Torej je soglasno sprejet zakon o izdaji obveznic za pospeševanje izvoza v letu 1990 v celoti, tako kot smo se dogovorili."
15,Ali lahko zdaj razpravljamo O PREDLOGU ZA IZDAJO ZAKONA O TURISTIČNI TAKSI Z OSNUTKOM ZAKONA?
3,"Prosim, gospod Grašič."
29,"Stanje na tem področju je sledeče: Tako DPZ kot ZO sta sprejela predlog za izdajo zakona z osnutkom zakona, ZZD ni sprejel predloga za izdajo zakona z osnutkom zakona."
37,"V razpravi v tej komisiji smo ugotovili, da so tudi v razpravi o predlogu za izdajo zakona in z osnutkom zakona povsem podobni predlogi sprememb in dopolnitev tudi v ostalih dveh zborih, kot smo jih mi dali."
75,"In prav zaradi tega smo sprejeli sklep da o tem v ZZD ponovno odločamo s predlogom, da bi v našem zboru sprejeli predlog za izdajo zakona z osnutkom zakona - seveda vzporedno gre vse tisto kar je bilo v obravnavi predlagano, omenjeno, da je to potrebno, da se upošteva pri oblikovanju predloga - in še posebej sklep, da se predlagatelj zavezuje, da pri izdaji predloga najde stik oziroma da skupaj z angažiranjem predstavnikov turistične zveze to naredi."
30,"Predstavnik predlagatelja, ki je bil tudi prisoten na tej usklajevalni komisiji, je prosil, da opravičimo napako, ki se je dogodila, ko ni bil prisoten obrazlagalec tega predloga na našem zboru."
21,"Predlagam, da poskušamo ta korak narediti, da bi bili usklajeni in da sprejmemo sklep o sprejetju predloga zakona z osnutkom zakona."
1,Hvala.
6,Želi kdo o tem predlogu razpravljati?
16,"Če ne želi, bi zaključil razpravo in glede na pobudo komisije za usklajevanja predlagam, da glasujemo."
19,"Kdo je za to, da sprejmemo predlog komisije, da pride do izdaje zakona o turistični taksi z osnutkom zakona?"
31,"Jaz mislim, da smo si na jasnem, za predlog za izdajo zakona o turistični taksi z osnutkom zakona in tudi s tem posebnim sklepom, ki ga je gospod Grašič jasno opredelil."
19,"Mislim, da mi ni treba še enkrat vsega ponavljati, ker je to zajeto in mislim, da bi bilo prav."
2,Kaj menite?
1,Ja?
3,"Predlagam, da glasujemo."
9,"Kdo je za ta predlog in poseben sklep, oboje?"
3,Je kdo proti?
4,Se je kdo vzdržal?
1,Hvala.
16,Torej smo se na tak način kar dobro že uskladili o dveh zadevah v republiški skupščini.
26,"Skupina za sečnjo, ki smo jo prej imenovali, bo morala zdaj oditi, samo malo naj počaka, da ji točno določimo prostor, kam naj gre na usklajevanje."
6,Potem imamo pa seveda še RTV.
20,"V sobo 84 gre skupina, ki jo imamo za sečnjo: gospod Perko, Peršolja, Berglez, Berlec in Dretnik v sobo 84."
3,In to takoj.
6,"Mislim, da bi bil potreben odmor."
11,"Do tričetrt na šest je odmor, to se pravi pol ure."
4,"Pa prosim, pridite nazaj."
4,Spoštovane poslanke in poslanci.
2,Bi nadaljevali.
22,"Mi naj bi danes zvečer še marsikaj postorili, kot se temu reče in predlagam, da to, kar lahko zdaj storimo, ne odlašamo."
13,"Mi imamo zdaj najprej možnost, da se izjasnimo glede zakona o RTV Slovenija."
23,"Komisija za usklajevanje je opravila svojo nalogo in prosim gospoda Štera, da najprej poroča v imenu komisije, kaj predlagajo in kaj so sklenili."
6,"Torej, poročilo komisije bo zelo kratko."
26,"Skupna komisija, ki se je sestala na podlagi 73. amandmaja k ustavi, v dokaj burni razpravi ni oblikovala nobenega predloga, ki bi ga lahko predložila zboru."
41,"Komisija je pooblastila člane iz posameznih zborov, da v svojih zborih predlagajo, naj zbor poda zahtevo, da se opravi skupna seja vseh zborov Skupščine Republike Slovenije za uskladitev spornih vprašanj, v skladu s četrtem odstavku 73. amandmaja k Ustavi Republike Slovenije."
1,Hvala.
3,Slišali ste poročevalca.
3,Želi kdo razpravljati?
33,"Glede na to, da to ni usklajeno, predlagam, ker je Zbor občin o tem tudi razpravljal in je že sporočil pisno zahtevo po skupni seji, da se tudi naš zbor s tem strinja."
1,Predlagam:
5,"1. da sprejmemo poročilo, in"
21,"2. da se strinjamo s skupno sejo, na kateri bi obravnavali problematiko predloga o spremembah in dopolnitvah zakona o RTV Slovenija."
3,Glasujemo o poročilu.
3,Kdo je za?
3,Je kdo proti?
4,Se je kdo vzdržal?
14,Torej je predlog z večino glasov sprejet in bomo potem razpravljali na skupni seji.
10,Časa za skupno sejo vam sedaj še ne morem povedati.
12,"Ker pa imamo še nekaj časa vas prosim, da prisluhnete temu pismu:"
8,"""Gospod Jože Zupančič, predsednik ZZD Skupščine Republike Slovenije."
3,Spoštovani gospod predsednik.
32,"Dovolite mi, da se vam v imenu Društva novinarjev Slovenije zahvalimo za možnost, ki ste nam jo dali med razpravo o zakonu o RTV Slovenija, da smo lahko predstavili stališča stanovskega društva."
32,"To nam je bilo toliko bolj dragoceno, ker v pripravah in razpravah na republiškem sekretariatu za informiranje, v skupščinskih komisijah in drugih telesih Društvo novinarjev Slovenije ni imelo možnosti predstaviti svojih stališč."
30,"Na mojo intervencijo v ZZD, 30.10. t.l., se je oglasil republiški minister za informiranje gospod Stanič, ki je skušal oporekati trditvi, da smo bili povsem izključeni iz procesa posvetovanj."
19,"Navajal je, da je bil naš predsednik gospod Bergant povabljen na neke seje, da se jih je tudi udeležil."
12,Njegovo intervencijo je bilo razumeti kot negiranja verodostojnosti naših podatkov in stališč.
27,"Opravili smo nepristransko preverjanje trditev gospoda ministra, preverili knjige prejete pošte v Društvu novinarjev Slovenije in RTV Slovenije in ugotovili, da ugotovitve gospoda ministra ne ustrezajo dejstvom."
19,Društvo novinarjev Slovenije ali naš predsednik nista prejela nobenega vabila na nikakršni posvet v zvezi z zakonom o RTV.
38,"Gospod Bergant se je udeležil samo strokovnega sestanka na republiškem sekretariatu za informiranje dne 11.7.1990, kamor je bil povabljen kot ekspert in na pobudo vodstva RTV Slovenija; po tem sestanku pa niti kot ekspert ni bil nikamor povabljen."
44,"Na dejstvo, da Društvo novinarjev Slovenije ni udeleženo v osnovanju zakonodaje, medtem ko so na sestankih vabljeni sodelovali nekateri drugi z neprimerljivo manjšim zaledjem članstva, kot npr sindikat kulturno-umetniških delavcev RTV, smo gospoda ministra pismeno obvestili tudi v uradnem dopisu dne 3.10. t.l."
27,"Bili bi vam hvaležni, ker v razpravi 30.10. ni bilo ne možnosti ne mesto, za popravo oziroma repliko, če bi s tem pojasnilom seznanili spoštovane člane zbora."""
11,Jaz sem to opravil in s tem bi to točko zaključili.
4,Sečnja je že tukaj.
7,"Gospod Perko, bi še vi povedali svoje?"
29,"USKLAJEVALNA KOMISIJA JE obravnavala to problematiko, ki je nastala, in z večino glasov sprejela sklep, da se zavrne amandma gospoda Grosa in predlaga vsem trem zborom da storijo isto."
17,"Če ne bo doseženo soglasje, bo potrebno skupno zasedanje, da gre tudi ta točka na skupno zasedanje."
17,"Zaenkrat pa je predlagano, da to vsebino, to je zavrnitev tega amandmaja, ponovno obravnavajo vsi trije zbori."
1,Hvala.
3,Slišali ste poročilo.
31,"Naše stališče v zboru, se spomnite, je jasno; podpira ga tudi IS in enak sklep so sprejeli tudi pri DPZ, tako da je samo vprašanje ZO, da se opredeli do tega."
5,Želi kdo razpravljati o tem?
31,"Predlagam, da glasujemo o poročilu gospoda Perka s tem, da mi ostanemo pri tem, kar smo pač izglasovali in da, če ne pride do uskladitve, je ta skupna seja še danes."
9,"Ja, zbor zahteva, da se to še danes opravi."
5,Kdo je za ta predlog?
3,Je kdo proti?
4,Se je kdo vzdržal?
4,Torej je soglasno sprejeto.
10,"Sedaj pa, ker smo to dvoje opravili, še glede usklajevanja."
5,Obvestiti vas moram o naslednjem.
227,"Najprej to, da Zbor občin ni sprejel odloka o soglasju k zakonom, ki jih je predlagala Skupščina SFRJ, da na kratko povem, in katerega smo mi obravnavali že 25.10. cel odlok, ki je sestavljen iz 9. točk: gre za zakon o začasnih ukrepih o regresiranju dela obresti na kredite, ki se koristijo v določene namene v kmetijstvo, zakon o začasnem ukrepu o dopolnitvi odloka o višini regresa za umetna gnojila, sredstva za varstvo rastlin in kvalitetno sortno seme za leto 1990, zakon o začasnem ukrepu o spremembah zakona o skupnem obsegu proračunskih odhodkov federacije za leto 1990, zakon o začasnih ukrepih o spremembi odloka o predračunu odhodkov tečajnih razlik iz določenih zunanjih kreditov za leto 1990, zakon o začasnih ukrepih o spremembah in dopolnitvah zakona o Narodni banki Jugoslavije in enotnem monetarnem poslovanju narodnih bank republik in narodnih bank avtonomnih pokrajin, zakon o začasnih ukrepih o spremembah in dopolnitvah odloka o ciljih in nalogah skupne monetarne politike ter skupnih temeljev kreditne politike v letu 1990, zakon o začasnem ukrepu o spremembah zakona o zagotovitvi sredstev za ustanoviteljsko vlogo federacije v Jugoslovanski banki za mednarodno ekonomsko sodelovanje, zakon o začasnih ukrepih o skupni devizni politiki in projekciji plačilne bilance Jugoslavije za leto 1990 ter zakon o začasnem ukrepu o predčasnem odplačilu obveznosti po kreditih do SZ, ki so zapadli v letu 1989 in ki zapadejo v naslednjih letih."
11,Ta odlok ni bil sprejet in bo treba še nadalje usklajevati.
10,In danes ZO ni sprejel 4. točke danes sprejetega odloka.
11,Tu gre za spremembe in dopolnitve proračuna federacije za leto 1990.
39,"Ker bo potrebno usklajevanje, mi smo se pa tudi pogovorili za komisijo, prosim, da člani komisije pazite, če bo prišlo do tega usklajevanja še danes, če ne bomo pač to naknadno usklajevali in sprejemali tako kot bo pač prilika."
4,To je pod prvič.
1,Drugič.
39,"V ZO in v DPZ so našo POBUDO, ki smo jo dali v zvezi s prispevkom nas poslancev, za prizadeto področje spremenili in predlagajo naslednje: vsi plačamo namensko dva tisoč DIN za terensko vozilo za zdravstveni dom v Lučah."
20,"To se pravi, da je to konkreten denar, za konkretno akcijo in bo ta denar tudi najhitreje in najbolje naložen."
13,"In jaz predlagam članom našega zbora, da bi takšen sklep tudi mi sprejeli."
3,Želi kdo razpravljati?
8,"Če ne, dajem ta skupen predlog na glasovanje."
3,Kdo je za?
3,Je kdo proti?
4,Se je kdo vzdržal?
4,Predlog je soglasno sprejet.
4,"Še gospod Jakič, prosim."
42,"Poslanci ste dobili na mizo POBUDO POSLANSKEGA KLUBA ZSMS in v imenu predlagateljev umikam pobudo o podpori Skupščine Republike Slovenije Predsedstvu Republike Slovenije o proučitvi ustavnosti in zakonitosti sklepa Predsedstva SFRJ, da poveljstvo nad TO Republike Slovenije prevzame poveljstvo 5. armadnega območja."
73,"Umik pobude utemeljujem s tem, da se predlagatelji predhodno nismo posvetovali s strokovno službo pri Predsedstvu Republike Slovenije; namreč, zvezno ustavno sodišče je z zavrnitvijo pobude Predsedstva Republike Slovenije - s tem formalnim ugovorom, da je za to pristojna Skupščina in iskanjem edinega sogovornika v slovenskem parlamentu - želelo in želi anulirati pristojnosti Predsedstva Republike Slovenije s področja teritorialne obrambe, ki mu ga je Skupščina z ustavnimi zakoni oziroma temi amandmaji dala, zato pobudo umikam."
1,Hvala.
1,Hvala.
5,Na ta način to črtamo.
5,Praktično smo s tem zaključili.
19,"Komisijo za nadaljnje usklajevanje imamo in imamo pa dve točki na skupni seji, ki jo bo vodil gospod Toplak."
7,"Zdaj je vprašanje, kdaj bo skupna seja."
19,"Jaz mislim, da bomo na skupni seji danes verjetno kar kmalu ugotovili, kaj bo možno napraviti in kaj ne."
60,"Dogovorimo se o naslednjem: zdaj nas je zanesljivo 51; lepo vas prosim, mi moramo tam na seji biti sklepčni, in zato vas lepo prosim, še enkrat, da gremo res tja zaradi tega, da ne bo očitka, da ne moremo razpravljati in sklepati o teh dveh zakonih zaradi tega, ker naš zbor ni sklepčen; verjetno bi nam bilo vsem skupaj nerodno."
10,Vzemite vse stvari in gremo v veliko dvorano republiške skupščine.
