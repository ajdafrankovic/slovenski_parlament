7,"Spoštovane poslanke in poslanci, gospe in gospodje!"
21,"Pričenjam drugo nadaljevanje 38. seje Zbora občin Skupščine Republike Slovenije, ki smo jo pričeli 12. maja letos, ter nadaljevali 13. maja."
28,"Za današnjo sejo zbora so se opravičili: Jože Grdadolnik, Marjan Dvornik, Marko Stadler, Bruno Podveršič, Andrej Železnik, Ivan Vodopivec, Boris Jež, Tone Partljič, Leo Frelih in Janos Bukovec."
9,Po podatkih službe je na seji prisotnih 42 poslancev.
6,"Prosim, da ugotovimo navzočnost v dvorani."
5,"Moramo počakati, da bomo sklepčni."
4,"Prosim, preverimo ponovno prisotnost."
6,Medtem je prišel vsaj še eden.
3,Zbor je sklepčen.
7,Zbor lahko pravno veljavno razpravlja in sklepa.
24,Za današnje nadaljevanje 38. seje so nam preostale za obravnavo zadeve od vključno 15. do 21. točke sprejetega in med zbori usklajenega dnevnega reda.
11,"S tem, da smo odložili tudi obravnavo osme in devete točke."
31,"To sta predlog o spremembah in dopolnitvah zakona o podjetjih in predlog zakona o spremembah in dopolnitvah zakona o družbenem kapitalu, dokler ne dobimo mnenja Zakonodajno-pravne komisije k tema dvema aktoma."
29,"Ker naj bi Zakonodajno-pravna komisija obravnavala ta dva zakona na seji, ki je sklicana za jutri, ugotavljam, da danes še ne bodo izpolnjeni pogoji za obravnavo teh dveh zakonov."
19,"Zato predlagam zboru, da odložimo ti zadevi na prihodnjo sejo, ker nima smisla, da zaradi tega nadaljujemo to sejo."
11,"Bolje, da damo to v predlog dnevnega reda za naslednjo sejo."
5,Ali kdo takemu predlogu nasprotuje?
13,"Ugotavljam, da se zbor strinja z odložitvijo teh dveh zadev na naslednjo sejo."
22,To sta predlog zakona o spremembah in dopolnitvah zakona o podjetjih in predlog zakona o spremembah in dopolnitvah zakona o družbenem kapitalu.
38,"Ob sprejemanju dnevnega reda je zbor soglašal, da bo predlog zakona o posebnem prispevku solidarnosti za pomoč beguncem obravnaval v okviru 20. točke, to je problematika beguncev, kot enega izmed ukrepov, ki jih skupščini predlaga Vlada Republike Slovenije."
15,"Obsežnejšo informacijo vlade s predlogi sklepov, ki naj bi jih sprejeli zbori skupščine, ste prejeli."
8,Prav tako ste prejeli tudi navedeni predlog zakona.
30,"Zato predlagam, da tudi formalno odločimo o predlogu vlade, da navedeni zakon uvrstimo na dnevni red te seje v okviru 17. točke, in da jo zbor obravnava po hitrem postopku."
12,Odbor za proračun in javne finance ta predlog podpira in nima pripomb.
20,"Želi v zvezi s tem predlogom, da se ta predlog zakona obravnava, in to po hitrem postopku, besedo predstavnik vlade?"
8,Želi kdo razpravljati v zvezi s tem predlogom?
3,"Prosim, gospod Feltrin."
2,Lep pozdrav!
7,"Predlagam, da zakon obravnavamo v dvofaznem postopku."
1,Zakaj?
5,Dosti nedorečenega je glede beguncev.
11,"Ničesar nimam proti beguncem, samo proti delu zunanjega in notranjega ministrstva."
11,"Ko beremo poročilo, ne vemo, ali so to razseljenci ali begunci."
25,"Enkrat govorijo, da so to razseljenci in govorijo v poročilu, da so, da ni govora oziroma da so begunci, da ni govora, da so razseljenci."
11,"Vedno se govori in piše v javnosti, da so to razseljenci."
26,"Treba je ugotoviti, in zahtevam od notranjega in zunanjega ministrstva, da, preden obravnavamo ta postopek v zadnji fazi, da da tudi poročilo o beguncih iz Hrvaške."
21,"Imamo 5.000 beguncev iz Hrvaške, po uradnih podatkih, vedno pa slišimo gospoda Tu|mana, kako govori, da je Hrvaška že samostojna."
9,"Mi, ki imamo težave, tudi to je še nekaj."
15,"Ves čas je bil govor, da Slovenija lahko prenese najprej 20.000 beguncev, potem maksimum 30.000."
23,"Danes se govori čez 45.000, po neuradnih podatkih pa je celo okoli 80.000 tistih, ki niso prijavljeni in živijo pri raznih družinah itd."
5,Brez teh podatkov bomo prejudicirali.
19,"Predlagam, da se vlada dogovori s sindikati, kako bo odtrgala delavcem tisti minimum, ki ga še imajo, dnevni zaslužek."
17,"Govorimo o ljudeh, ki dnevno ne morejo živeti in zamislimo si, da jim bomo še to vzeli."
17,"Nekdo je že danes rekel, ko smo metali levo in desno milijarde v proračunu, smo se prepirali."
21,"Danes se za 500 milijonov tolarjev gremo za to, da bomo še to pobrali od Slovencev, ki že tako težko živijo."
19,"Mislim, da mora vlada razmisliti in aktivnosti, ki jih vodi vlada v tej smeri mislim, da so zelo pičle."
28,"Nahajal sem se v ponedeljek v Trstu in moram reči, da sem se pogovarjal z gospodom generalnim konzulom, Jožetom Šušmeljem, ki je dejal, da naša vlada naredi premalo."
9,"Italijani so vzeli 900 beguncev, več jih ne bodo."
1,Zakaj?
9,"Zato ker pravijo, da so to begunci brez povratka."
9,"Prosim, da ne bi šli v vsebino same problematike."
4,Želi še kdo razpravljati?
6,"Gospod Miran Bogataj, namestnik obrambnega ministra."
4,"Spoštovani zbor, spoštovano predsedstvo!"
19,"Gotovo je cela vrsta vprašanj, o katerih bo potrebno podati poudarke in razjasnitve v razpravi o sami begunski problematiki."
44,"Dejstvo je, da je obseg tega problema tak, da če želimo to obvladati za silo v materialnem smislu, ponavljam predlog vlade, da se ta zakon obravnava po hitrem postopku, glede na to, da smo mi materialne možnosti v okviru državnega proračuna v celoti izčrpali."
15,"Zato še enkrat apeliram oziroma predlagam, da sprejmete in obravnavate ta zakon po hitrem postopku."
1,Hvala.
2,Hvala lepa.
2,Gospod Zakonjšek.
2,Spoštovani zbor!
16,"Podpiram predlog vlade, da se zakon uvrsti na dnevni red in se obravnava po hitrem postopku."
23,"Računam, da bo predstavnik vlade, ko bomo pričeli obravnavati ta zakon, dal širšo obrazložitev položaja in razlogov, zaradi katerih se ta prispevek uvaja."
18,"Če samo pomislim, danes sem prebral, na Hrvaškem je približno 500.000 beguncev, pri nas se številka približuje 50.000."
12,"Sigurno je to situacija, v kateri je treba hitro in učinkovito ukrepati."
11,"Poleg tega bodo potrebni še drugi ukrepi, da se stvar razreši."
14,"Vsekakor pa podpiram, da se danes razpravlja o tem zakonu in ga tudi sprejmemo."
2,Hvala lepa.
2,Hvala lepa.
4,Gospod Božič ima besedo.
2,Hvala lepa.
1,Spoštovani!
7,"Mislim, da o razseljencih ni mogoče govoriti."
16,"Razseljenci so lahko v isti državi, ne morejo pa biti v tuji državi - tuji državljani razseljenci."
7,Zaradi tega je ta terminološka razprava nepotrebna.
15,"Razseljenec je lahko nekdo, ki je šel iz Murske Sobote v Ljubljano ali nekaj podobnega."
21,"Če pa pride kdo iz druge države zaradi osebnih razmer, je pač begunec in zato o tem ne velja zgubljati besed."
1,Poglejte.
8,Junij mesec lanskega leta je še zelo blizu.
15,"Veste, da smo bili pred podobno tragedijo in lahko si zamišljamo, kakšne so te zadeve."
10,Mi smo izseljevali ljudi iz Škofij zaradi nevarnosti raketnega napada.
10,"Treba se je vživeti v pozicijo tega klanja, te morije."
59,"Verjetno bo vlada lahko poiskala še kakšne rešitve in verjetno lahko mi kot državljani Slovenije in ljudje, ki smo humani in ki razumemo te zadeve, naredimo tudi to, da bo še kdo od nas vzel koga od beguncev na dom, kar ne pomeni, da bodo ostali za vedno, ampak ga boš dal pod streho za nekaj mesecev, vsaj upajmo."
18,"In potem se bo to razrešilo po diplomatski poti, da jih bomo lahko zopet vrnili na njihove domove."
49,"Razpravljati o tem, da jih Italija, Avstrija in drugi ne vzamejo, o tem je treba razpravljati, to je stvar mednarodne skupnosti, ampak ta moment, tem trpečin ljudem, ki umirajo, medtem, ko se umikajo, od izstradanosti, od izčrpanosti zaradi vsega ostalega, je trebato razumeti in biti solidaren do vseh teh."
7,Seveda bo moral biti tudi svet solidaren.
43,"Zato je naloga diplomacije - slovenske in Združenih narodov in Visokega komisariata za begunce in še nekaterih drugih inštitucij - da te begunce v doglednem roku enakomerno porazdelimo breme in seveda, da diplomacija doseže to, da nam bodo tuje države v tem priskočile na pomoč."
17,"Za sedaj skromno, ampak, če se bodo stvari tako nadaljevale, bodo morali, ker nosijo za to odgovornost."
7,Vojne ni zakuhala niti Slovenija niti kdorkoli.
28,"Ta vojna se je pripravljala dolga desetletja in lahko rečemo, da bi jo že v prejšnjem stoletju lahko najavili, da bo prišlo še do nadaljnjih klanj na Balkanu."
31,"Problem je torej realen, treba ga je sedaj ta moment sanirati, ne čez nekaj mesecev in zato mislim, da je treba postopek peljati oziroma po čim krajšem postopku priti do zakona."
12,"Res trpimo ali pa mnogi trpijo, ker čutijo pomanjkanje v tej Sloveniji."
28,"Lahko vgradimo neko varovalko, da tisti, ki živijo na zajamčenem osebnem dohodku ali kaj takega, da se jih pač ne obremeni ali pa upokojence, ki so pod robom."
11,"Vsi ostali pa mislim, da smo dolžni prispevati za to zadevo."
4,To že zaradi bodočnosti.
9,Nekoč v bodočnosti se nam lahko zgodi karkoli drugega.
36,"Lahko se nam zgodi potres, poplave, vojna in vedeti, da takrat bo mednarodna skupnost tudi znala ceniti to, ali smo bili v tem momentu zdravi, zrela država, ali smo bili v tem momentu egoistični do konca."
14,"Vedeti morate, da celo Kenija ima 200 tisoč somalskih beguncev in jih ni nagnala."
14,"Ob tem, da Kenijci umirajo v severovzhodnem delu od lakote zaradi dolge suše itd."
6,Šest milijonov je v Afriki beguncev.
8,Slovenija je pa še vedno nekoliko bolj bogata.
34,"Zato predlagam, da ta problem hitro rešujemo in da ministrstvo, ki je pristojno za to oziroma gospod Bogataj, ki je neposredno operativec tu, da pomagamo njemu in sebi, da bi te zadeve čimprej reševali."
19,"Upam, da bo mednarodna skupnost na osnovi tega, kar mi delamo, tudi bolj uvidevna in bo priskočila na pomoč."
1,Hvala.
2,Hvala lepa.
4,Gospod Starman ima besedo.
23,"Mislim, da je razprava gospoda Božiča vsebinsko utemeljena, pretresljiva, vendar ne sodi pri obravnavi v vključitev v dnevni red in v fazo postopka."
19,"Verjetno ni nikogar tukaj, da ne bi sočustvoval, pomagal, urejal, sodeloval in tako naprej s tem, kar se dogaja."
32,"Vprašanje pa je ali je res potrebno, da parlament, mimo vlade, brez dovolj podatkov, po hitrem postopku, podpre neko začasno rešitev, ki ne bo ustrezala razmeram niti več kot za 14 dni."
18,"Mi imamo podatke iz poročila, da bi to zadostovalo za 30 dni, če bi imeli 39 tisoč beguncev."
11,Uradno jih imamo že okrog 50 tisoč in neuradno bistveno več.
55,"Ideja v Demosovem klubu je bila, da bi tudi tiste družine, ki imajo begunce - če niso formalno registrirani, ker status begunca tukaj tudi ni jasen, zato je verjetno pravilno stališče, da gre za začasne begunce, ki nimajo mednarodno-pravnega statusa zaradi verskih, političnih in drugih preganjanj - obravnavali kot vzdrževane osebe in to upoštevali pri davčnih olajšavah."
4,To je prava pot.
16,"Ali se bomo mi na vsakem zasedanju pogovarjali o tem, da obremenjujemo osebne dohodke naših ljudi?"
27,"Zato jaz predlagam, da razpravo o tem odložimo, da ne soglašamo s tem, da gre po hitrem postopku, ampak, da vlada pripravi platformo reševanja zadeve, politične aspekte."
11,"Kaj bo, če se pojavi jutri eksodus iz Kosova, iz Makedonije?"
5,Kako bo Slovenija to vzdržala.
13,"Zlasti, kar je izjemno pomembno, kakšne rezultate bo prinesla Dunajska konferenca o beguncih."
24,"Jasno mora tudi povedati zunanje ministrstvo, ali je vse naredilo, da bi Slovenija kot samostojna država dobila status, da gre tukaj dejansko za begunce?"
13,"In mednarodno-pravno Italija in Avstrija upravičeno trdita, da tukaj ne gre za begunce."
24,"Zato nimata obveznosti po mednarodnem pravu konvencije, kot jo citiram; ob vsem spoštovanju, ob vsej podpori, ob vsej pomoči do tragedije vseh teh ljudi."
25,"Zato predlagam, da tega danes ne obravnavamo tako kot je predlagano, ampak zahtevamo, da se hitro pripravi material, kjer bomo lahko kvalificirano in odgovorneje obravnavali."
2,Hvala lepa.
2,Hvala lepa.
4,Še dva sta prijavljena.
2,Gospod Zakonjšek.
16,"Jaz bi prosil, da čimprej sklenemo to razpravo, da ne bomo do poldneva pri dnevnem redu."
23,"Gospod Starman, gotovo vsa vprašanja, ki ste jih odprli in še mnoga druga, bo treba temeljito proučiti in vse pripraviti še na marsikaj."
29,"Jaz tudi trdim, da naša vlada doslej ni dovolj proučila, da je to morda eden od strateških ciljev veliko-srbske politike, izgnati prebivalce iz območja iz katerega jih sedaj izganjajo."
18,"Torej iz Bosne pognati na Hrvaško, del tega na Slovenijo in jih tudi ekonomsko, socialno in politično destabilizirati."
9,"Samo, o tej stvari bo potrebno odpreti širšo razpravo."
10,"Gre za trenutni poseg, kot pravita vlada in predstavnik vlade."
12,"Vse te možnosti, ki so na razpolago v proračunu, so praktično izčrpane."
45,"Ne samo, da gre tukaj za 30 dni, tudi če gre tukaj samo za 15 dni ali en teden, situacija se fantastično hitro spreminja in mislim, da bo to tista injekcija, ki bo omogočila tudi, da se trezneje in širše razmisli o celotni problematiki beguncev."
21,"Zato še enkrat prosim, da parlament zadrži, da danes zbor zadrži to točko na dnevnem redu, tako kot je vlada predlagala."
1,Hvala.
3,"Gospod Starman, replika."
4,Pogrešam stališča Zakonodajno-pravne komisije.
9,"Zanimivo je, da ta zakon nima niti ustavne podlage."
14,In načelno ustavno-pravno je vprašanje ali lahko parlament vzame neodtujlivo pravico do osebnega dohodka.
20,"Kako bi se obnašali delavci v Italiji, da bi celo brez dogovora in brez obvestila sindikatov sprejel parlament tak zakon?"
10,Mi smo preprosto isti kriterij uporabljali kot za naravne nesreče.
3,To je vprašanje.
19,"Zato bi prosil, če bi Zakonodajno-pravna komisija, preden glasujemo, o tem podala svoje stališče tudi iz tega zornega kota."
1,Hvala.
4,Gospod Štefančič je naslednji.
4,Spoštovane poslanke in poslanci!
13,"Na vsak način sem za to, da se stvar da na dnevni red."
12,"Vendar, kot je bilo tukaj vsaj nekajkrat že rečeno, po temeljitih proučitvah."
12,"Če hočemo te temeljite proučitve, potem pa vendar moramo imeti nekaj časa."
8,Nemogoče je tak zakon po hitrem postopku sprejeti.
10,Moč je ta zakon obravnavati in sprejemati po skrajšanem postopku.
1,Zakaj?
6,Realnost problema je bila tu poudarjena.
9,Ampak realnost tega problema je v internacionalizaciji tega problema.
4,To je največja realnost.
18,"Ta trenutek se dogaja, da se to vprašanje zdi, kot da se rešuje v okviru meja nekdanje Jugoslavije."
12,Zato se zunanji svet kar lepo in prepričljivo zapira pred tem problemom.
25,"To je tegoba in ta tegoba je taka, da pred nekaj tedni smo slišali o 25.000 beguncih, prejšnji teden o 30.000, sedaj slišimo o 50.000."
11,Saj sploh ne vem kaj je to in kaj je res.
19,"Vendarle so to stvari, ki bi jih morali vedeti in poznati, preden se odločamo o zakonu na hiter način."
9,"Dokler tega ni, je to lahko neka izsiljujoča stvar."
11,"Do kdaj, do kod se bodo te kolone širile in večale?"
22,"Ne gre za vsebinsko razpravo, gre za vprašanje, da imamo premalo podatkov, da bi lahko o tem zakonu odločali po hitrem postopku."
2,To poudarjam.
6,Jaz bi sedaj imel proceduralni predlog.
8,"Vidim, da se večina pritožuje nad pomanjkanjem podatkov."
9,Mi imamo točko problematika beguncev že na dnevnem redu.
19,"Mi smo se načelom odločili, da bomo tudi ta zakon obravnavali kot enega od ukrepov s tem v zvezi."
40,"Kaže, da glede postopka smo nekoliko v zadregi, zato predlagam, da se o tem odločamo šele v okviru tiste točke dnevnega reda, problematika beguncev, ko bomo opravili splošno razpravo, ko bomo dobili ustrezne informacije, postavili vprašanja in dobili odgovore nanje."
25,"Mislim, da je to bolje, kot da sedaj nadaljujemo to razpravo, ki morda ne bo prinesla končnega rezultata, ker vsi vzdihujemo, da ni dovolj podatkov."
12,"Bomo pa o tem tako in tako imeli priložnost, da podatke dobimo."
6,Ali se zbor s tem strinja?
3,Nihče ne nasprotuje.
5,Dva sta bila še prijavljena.
6,Ali bi kljub temu želela besedo?
2,Gospa Štularjeva?
12,"Razumem da je sprejet, tako da sedaj ne bi o tem odločali."
35,"Naj vas ob tem še obvestim, da sem na njeno željo povabil na sejo vodjo urada Visokega komisariata za begunce v Sloveniji in dogovor je ta, da naj bi prišla na sejo ob 13.30 uri."
18,"Mi imamo ob 12.30 uri odmor, potem bi se ob 13.30 uri lotili točke dnevnega reda, problematika beguncev."
24,Vodja urada želi tudi na kratko predstaviti stališče Visokega komisariata Združenih narodov za begunce v zvezi z vprašanjem beguncev in razseljenih oseb v Sloveniji.
20,"Toliko kot obvestilo in tudi kot poziv, da smo po odmoru ob 13.30 uri tu in začnemo z nadaljevanjem seje."
9,O postopku pri tem zakonu sedaj ne bomo odločali.
31,"Iz 37. seje zbora, ki je Družbenopolitični zbor še ni končal, smo med zbori neusklajeni pri predlogu za izdajo zakona o uporabi grba, zastave in himne Republike Slovenije, z osnutkom zakona."
13,"Naš zbor je namreč sprejel prvo fazo, to je predlog za izdajo zakona."
6,Zbor združenega dela pa tudi osnutek.
18,"In pa pri predlogu za izdajo zakona o nezdružljivosti opravljanja javne funkcije s pridobitno dejavnostjo, z osnutkom zakona."
11,Tudi to je naš zbor sprejel le predlog za izdajo zakona.
17,"Za oba zakona smo že izvolili usklajevalno komisijo, ko bo delala, ko bodo dani pogoji za to."
19,"Niso pa podani trenutno zato, ker Družbenopolitični zbor teh dveh zakonov še ni obravnaval, vsaj enega od njih ne."
8,"Ne vem, kdaj je drugega od njih že."
11,"Kot sem vas obvestil, naj bi imeli odmor ob 12.30 uri."
10,"Ob 13.30 in to točni, bi začeli točko problematika beguncev."
3,Prehajamo na 13.
11,TOČKO DNEVNEGA REDA - OBRAVNAVA PREDLOGA ZA IZDAJO ZAKONA O PROSTIH CONAH.
12,"Kot veste, je ta predlog za izdajo bil predlagan tudi z osnutkom."
13,"Zbor se je po usklajevanju odločil, da ga obravnava le v prvi fazi."
9,Predlagatelj akta je Komisija Skupščine Republike Slovenije za pomorstvo.
4,Želi njen predstavnik besedo?
7,"Prosim, gospod Starman, predsednik Komisije za pomorstvo."
4,Spoštovane kolegice in kolegi!
3,Bom zelo kratek.
8,Inštitut proste cone je znana in stara stvar.
6,Tudi po jugoslovanski zakonodaji ga imamo.
16,"V pristanišču v Kopru deluje, vendar v neki drugi obliki, v drugem konceptu, kot je predlagan."
9,Zakaj je prišlo do predloga v Komisiji za pomorstvo?
28,"Prišli smo v neko disonanco z Ministrstvom za zunanje zadeve, ki je zastopalo stališče, da je potrebno to vključiti v skupen projekt zunanjetrgovinske devizne, carinske in celotne zakonodaje."
33,"Praksa zahteva, da se to vprašanje obravnava ločeno, da se hitreje omogoči in usposobi določena geografska območja, da lahko pritegnejo zlasti tuj kapital, ""know-how"" in vrsto drugih ugodnosti, ki jih proste cone prinašajo."
14,"Kot vidite, v poročilu bivša vlada nekako izraža naklonjenost temu, vendar zahteva drug pristop."
14,"Zlasti je zanimivo stališče, da je potrebno izdelati tako imenovani koncept ""off shore"" cone."
7,"To je singapurski princip, Malta, Ciper itd."
29,"Menim, da Komisija za pomorstvo, kot delovno telo, tako kot ga vsi poznamo, ni sposobna strokovno voditi tega projekta naprej, tako da bi se obdelal ta koncept davčnega raja."
41,"Zato predlagam, da bi sprejeli tudi predlog, da prevzame ta projekt vlada oziroma Ministrstvo za zunanje zadeve in da ga obdela v naslednji fazi, v roku 45 dni, ker težave smo imeli z rokovnikom, pripravi tudi segment obdelave ""off shore"" cone."
16,"Nujno bi bilo potrebno opredeliti več teh con v Sloveniji, ne da imajo vse isti nivo."
13,"Zlasti je zanimiva cona v pristanišču, madžarska meja in povezava teh dveh polov."
18,"Druga križišča, železniška, terminal oziroma cona v Sežani, pa bi lahko imele drugačno vlogo in drugačne oblike dela."
32,"Zato bi prosil, če bi tak predlog podprli, da se sprejme naš predlog in da se poleg tega zadolži vlado in ministrstvo, da pripravi še ta segment v skladu z mednarodnimi izkušnjami."
2,Hvala lepa.
2,Hvala lepa.
30,"Predlog za izdajo zakona z osnutkom zakona je bil objavljen v Poročevalcu št. 9. K predlogu za izdajo zakona je svoje mnenje predložila Vlada Republike Slovenije, ki predloženemu zakonu nasprotuje."
4,Želi besedo predstavnik vlade?
4,"Gospod predsednik, spoštovani zbor!"
10,Želel bi samo to omeniti v zvezi s temi predlogi.
13,"Menim, da so v celoti sprejemljivi, kar se tiče našega ministrstva oziroma vlade."
31,"Edina zadeva, ki bi jo želel pojasniti je, da je material, ki je pred vami, stališče vlade in ne morem sprejeti določenega izraza, da je Ministrstvo za zunanje zadeve temu nasprotovalo."
5,Gre za celoten koncept vlade.
19,"V tem stališču je tudi pojasnjen ta del, kako je do sedaj potekal postopek obravnave te problematike v vladi."
26,"Drugače mislim, da je potrebno predvsem to našo današnjo diskusijo izkoristiti za to, da se na nek način dejansko jemlje ta točka dnevnega reda kot teze."
30,"Ti členi, ki so v tem zakonu, se jemljejo kot teze, da v tej zvezi, če so kakšne pripombe oziroma pogledi v zvezi s posebnimi rešitvami, predlaganimi v posameznih členih."
35,"To bi bilo dobrodošlo v nadaljnji graditvi tega zakona, se pravi v pisanju osnutka, ki ga pa mislimo, tako kot je do sedaj delalo Ministrstvo za zunanje zadeve, delati v sodelovanju z vsemi relevantnimi subjekti."
23,"To se pravi, z Gospodarsko zbornico, s predstavniki iz obstoječih con, vsekakor se bo potrebno še posebej usklajevati znotraj gospodarskih resorjev v vladi."
14,"In tudi s predstavniki Komisije za pomorstvo, kot predlagatelji tega predloga za izdajo zakona."
1,Hvala.
2,Hvala lepa.
22,"Predlog za izdajo zakona z osnutkom zakona sta obravnavala Odbor za splošno gospodarske zadeve in Zakonodajno-pravna komisija, ki sta zboru pisno poročala."
24,"Mislim, da je ravno Odbor za splošno gospodarske zadeve predlagal, da uvrstimo v dnevni red predlog za izdajo s tezami, čeprav samo prvo fazo."
7,Želi besedo kdo od poročevalcev delovnih teles?
2,Začenjam razpravo.
3,Kdo želi besedo?
2,Gospod Kuhar.
16,"Zaradi oživljanja dejavnosti obstoječih con ter ustanavljanj novih podpiram osnovna načela, na katerih temelji osnutek zakona."
24,"So predlagane rešitve v smeri povečevanja izvoza, dalje povečanega deviznega preliva, pospeševanje sodelovanja s tujimi partnerji, zagotavljanje ugodnosti in spodbud za delovanje carinskih con."
11,V naši občini imamo zgrajeno tako cono v okviru blagovno-transportnega centra.
31,"Z njimi smo se tudi povezali ob obravnavi osnutka in imamo v bistvu samo eno pripombo, to je k 8. tezi, da se črta beseda ""osvetljeni"" ter se nadomesti z ""zavarovanimi""."
1,Hvala.
2,Hvala lepa!
5,Gospod Razdevšek ima naslednji besedo.
6,"Spoštovano predsedstvo, spoštovane kolegice in kolegi!"
13,Nekaj misli k predlogu za izdajo zakona o prostih conah z osnutkom zakona.
22,"Potrebno se je zavedati, da bo od vsebine in oblike zakona o prostih conah odvisna usmeritev slovenske zunanje trgovine, ekonomije in podjetništva."
16,"Posebno še, če bo v zakon vključena tudi storitvena dejavnost in tako imenovane ""off shore"" firme."
17,"Predlagam, da o zakonu v skupščini razpravljamo in opozorimo na pomembnost področja, ki ga ta zakon obravnava."
7,V tej razpravi bi želel povedati naslednje.
53,"Glede na navedeni obseg olajšav, ki ga je mogoče že sedaj uveljavljati v slovenskih carinskih conah menim, da je treba nov tip in vsebino slovenskih prostih con opredeliti v okviru kompleksne razvojne strategije Slovenije, kamor sodi tudi opredelitev do ""off shore"" centrov in storitvenih dejavnosti, ki naj bi se opravljale v prostih conah."
16,"Pomanjkljivost osnutka zakona je, da ne vsebuje primerjalne ureditve prostih con v Evropi in v svetu."
67,"Imam samo tri konkretne pripombe - v 1. in 2. členu za možne lokacije novih prostih con je potrebno določili, v skladu s prostorskim planom. 7. člen pogoje iz 2. člena določa pravilnik, ki mora veljati za vso državo, se pravi, za vse carinske cone enako. 24. člen lastninska pravica tujih oseb na nepremičninah v prosti coni po veljavni ureditvi ne more obsegati tudi lastninske pravice na zemljišču."
55,"Jaz se strinjam s tem osnutkom zakona in predlagam, da podpremo predlog gospoda Starmana o 45 dneh za pripravo osnutka zakona, predlagam pa, da se zakon vrne v I. fazo in tako še enkrat vam povem, da se strinjam s predlogom, da podpremo in v 45 dneh dobimo potem II. fazo, se pravi osnutek zakona."
2,Hvala lepa.
4,Želi še kdo razpravljati.
2,Gospod Slejko.
15,"Meni se zdi, da bi morali ta zakon uveljaviti v povezavi s celotnim carinskim zakonom."
30,"Vemo, da se nam zdaj na mejah pojavljajo - bom rekel - določeni zastoji, ko ljudje blaga ne morejo cariniti oziroma čakajo zaradi določenih formalnosti na meji in to nam povzroča stroške."
45,"V tujini poznajo tako imenovano domače carinjenje, tam je nizka carina, recimo, z avionom pride blago nekam v München na letališče, ga vzame podjetnik in potem morda carinik pride čez en mesec tisto stvar ocariniti oziroma pregledati ali pa sploh ne, ker zaupa njegovim papirjem."
20,"Zato ker imamo tako majhno državo, moramo imeti veliko število notranjih carinarnic, oziroma teh centrov, kjer bi se blago carinilo."
22,"Zato bi, samo zaradi tega bi predlagal, da se 3. člen sploh črta, da je prosto carinsko cono možno narediti prav povsod."
41,"Pa tudi te razne omejitve cestne, železniške povezave; kako bomo pa, bom rekel, demografsko zaostala področja razvili; edino na ta način, ko bomo dali proste cone na tista področja, bomo še ta prispevek k temu dali, da bodo oni prišli tja."
14,"Drugače, po mojem mnenju, bi morala biti cela Slovenija ena sama prosta carinska cona."
38,"Mislim, da smo tako majhni, da se ne bi smeli zapirati sami vase, lahko si vzamemo primer - azijske primere podobnih držav kot smo mi, kot je Singapur, Hongkong, ki so ravno zaradi te proste carine doživele velik razcvet."
51,"Mislim, da smo v centru Evrope, da se moramo naslanjati na svoje povezave oziroma križišče, ker se vse to dogaja in izkoristiti to svojo prednost - prosto carinsko cono, ko bomo postali najcenejši v Evropi; namesto da bomo od drugih uvažali, da bodo oni imeli interes, da proizvajajo in prodajajo pri nas."
1,Hvala.
1,Hvala.
4,Gospod Božič je naslednji.
2,Hvala lepa!
21,"Takoj na začetku naj povem, da tudi jaz zelo podpiram ta zakon in bi želel, da bi bil čim prej sprejet."
40,"Seveda ni nujno, da popolnoma v taki obliki, kakšen popravek bo še potreben, ampak nisem pa navdušen nad mnenji, ki prihajajo iz vladnih strani, da je treba počakati na celovit koncept zaščitne politike, vključno s carinsko, trgovinsko in tako naprej."
7,Iz enega preprostega - zakonodajna doba se izteka.
46,"Izteka se hitro in, če bomo mi čakali na cel sistem, potem se nam zgodi to, da bodo nove volitve in nov parlament bo spet rabil leto-dve, ker bodo druge zadeve bolj nujne in se bodo ukvarjale z drugimi prednostnimi nalogami in bo to zopet odloženo."
5,V tem je glavni problem.
36,"Poleg tega pa, ker gre za poseben zakon, ki se ukvarja s posebno vejo gospodarjenja oziroma ekonomije, ni nujno, da je usklajen z vso zakonodajo, ki je splošna, ampak mora imeti nekatere posebnosti, ki pač odstopajo."
39,"V tem smo se, verjetno, z Ministrstvom za zunanje zadeve in tudi z drugimi že uskladili, da mora biti nekaj posebnosti, ki se ne morejo ozirati na to, kako bomo mi urejali splošno davčno zakonodajo in nekatere druge zadeve."
23,"Poleg tega je, recimo, tukaj notri očitek, da večina držav daje ugodnosti pet do deset let in da se ve, kakšne so ugodnosti."
30,"Seveda lahko dajejo, recimo Francija, konec koncev recimo Singapur ali Hongkong ali pa te države, ki so že stabilne, kolikor toliko, ki imajo razvito gospodarstvo, ki imajo utečene gospodarske tokove."
8,"Ampak mi ne delamo tega, mi tega nimamo."
19,"Mi potrebujemo nekaj več, nekaj, malenkost ugodnejšega, da se postavimo v enakopraven položaj s tistimi, ki to že imajo."
33,"To se pravi, da mi hočemo pritegniti toliko kapitala k nam, hočemo pritegniti blago, hočemo pritegniti predelavo in hočemo skozi takšne cone doseči to, da bo veliko slovenskega gospodarstva delalo za te cone."
34,"In če hočemo to doseči, seveda ne moremo dati enakih pogojev, ker, če damo enake pogoje, kot bo dala npr. tržaška luka s svojim ""off shore"" sistemom, ki ga sedaj pripravlja, nismo dali nič."
11,Oni imajo pontebsko železnico in povezani so na evropski sistem avtocest.
6,Že to je njihova velika prednost.
11,"Mi tega nimamo, mi nimamo telekomunikacij urejenih, kar je tudi slabost."
12,"Se pravi, da tu mora nekdo, ki bo v to vlagal, kompenzirati."
37,"Da kompenzira, mora pa nekje drugje pridobiti in mora, ne priti na ničlo, ampak mora priti na plus pol odstotka, eden, dva odstotka, da bo prišel k nam, ker mi smo še vedno rizično območje, konec koncev."
6,Cel svet nas razume kot rizično.
29,"Upajmo, da bomo v petek priznani v Združenih narodih in da bomo dejansko mednarodno priznana država, ki bo potem imela popolnoma drugačen status, kot ga ima še ta trenutek."
7,Ampak tudi to ne bo rešilo problemov.
45,"Zato, recimo, tu vlada, ko piše, pravi, da je treba določilo 23. člena osnutka zakona oblikovati tako, da bo usklajeno z omenjenim določilom zakonom o davku od dobička pravnih oseb in ne s posebnim zakonom določiti drugačne rešitve, kot so opredeljene v drugih sistemskih zakonih."
38,"Tisti, ki imajo to urejeno, imajo to urejeno na specifičen način in upam, da se bomo mi dogovorili in bomo imeli tudi mi specifično urejeno,ne glede na to kaj misli Ministrstvo za finance in še kdo drug."
1,Zakaj?
13,"Ker, če mi to dosežemo, odpiramo nova delovna mesta, odpiramo nov investicijski ciklus."
14,"Poglejmo sedaj, pobirati davke od vsega, kar se ne dogaja, ne dobiš nič davkov."
42,"Če pa se odpoveš 90% davkov in jih samo 10% pobiraš, ampak, če je to nek močni investicijski ciklus, če je to neka močna proizvodnja, če je to neka močna trgovina, če je to močen pretok kapitala, ti dobiš ogromno denarja notri."
27,"Za to gre, da sedaj pač nekaj spustimo, da bomo jutri imeli bistveno več, ker od sto pobrati 10% je deset, od nič pobrati 100% je nič."
37,"In ta logika bi nas morala voditi, če hočemo dobiti tu novo spodbudo za oživljanje Slovenije, kot države, ki se bo ukvarjala čimmanj s primarno in sekundarno gospodarsko dejavnostjo in dala največ kar se da na terciar?"
39,"In tu potem je ta proces, ki se lahko razvije v desetih, petnajstih letih, da pridobimo status države, ki bo opravljala visoke intelektualne posle in v glavnem živela od provizij, od trgovine, od znanja, od trgovine in tako naprej."
68,"S tem bi povlekli tudi vse druge veje razvoja in če je glavna os Murska Sobota z Vzhodno Evropo in Koper, kot tisti del, kjer se dogaja transport in potem tečejo ven veje nadaljnje dodelave, ni nobene ovire, da se počasi vsa Slovenija razvije v to cono ali pa da vsa Slovenija dela za te cone, kar pomeni, da lahko je 30%, 40% slovenskega gospodarstva okupiranega s tem."
20,"Če uspemo s tem, bomo preusmerili zopet tokove v Slovenijo, ki - jaz sem razlagal to že dvakrat, trikrat - nas obidejo."
15,"Obšli nas bodo preko Hrvaške in preko Italije, Avstrije na Madžarsko in to je priložnost."
14,"Zato pozivam na to, da se potrudimo v tej zakonodajni dobi to pripeljati skozi."
12,"Če tega ne uspemo sedaj, vedite, da bomo čakali dve, tri leta."
3,Čas je neusmiljen.
53,"Drugi uspevajo, so hitri, če mi ne bomo vsaj malo hitrejši, ugodnejši, potem smo zamudili in bomo ostali provinca, ki bo gradila na rokodelstvu in na drobnih stvareh, na težki industriji, Jesenice, Kidričevo in tako naprej, ne bo pa mogla na tem, kar je sedaj perspektiva konec tega stoletja in za začetek prihodnjega."
1,Hvala.
2,Hvala lepa.
3,Je še kdo?
9,"Če ne, bi se jaz kratko vključil v razpravo."
4,Spoštovane kolegice in kolegi!
26,"Ko sem precej podrobno nekatere stvari preštudiral iz tega predloga in iz stališča vlade, se mi zdi, da bi se lahko kar strinjal s stališčem vlade."
28,"Namreč, če gledamo, kaj je v tem predlogu za izdajo zakona rečeno, kaj so pravzaprav tista določila, ki obstoječi zakonodaji ovirajo nadaljnji razmak, vidimo praktično samo dve točki."
24,"Torej, kriterij letnega obveznega izvoza in obvezno prenehanje cone, če se med delom proste cone ugotovi, da so prenehali pogoji za delo te cone."
18,"Kaj to pomeni, je mogoče težko reči, ampak, če so prenehali pogoji, potem je obvezno prenehanje nekaj normalnega."
13,"Skratka, iskal sem tisto, kaj je pravzaprav osnovni motiv, da se spremeni zakonodaja."
20,"To, da je v dobro, da bi imeli lastno zakonodajo za to področje, s tem se seveda da nemudoma strinjati."
25,"Ampak, ravno v tem smislu pa se mi zdi ta celoten osnutek, da sedaj pravzaprav zamegljuje tisto, kaj se pravzaprav spreminja od obstoječe pravne ureditve."
84,"In kolikor razumem, nisem pa seveda ne specialist za to področje - upam, da mi bo oproščeno, da se neosveščen spuščam na tako visoko postavljena področja, da me ne bo kdo zopet po prstih, kot takrat, ko sem govoril o kulturi - ampak, v glavnem po vsem tem kar gledam, berem in kolikor razumem, gre pravzaprav za to, da se tukaj razširi področje oziroma spisek dejavnosti, ki se v prosti carinski coni lahko opravljajo, tudi z delovanjem bančnih, finančnih, zavarovalnih in drugih organizacij na tem področju."
54,"Torej, moram reči, da mi razlogi za to, da se tudi to vnese, kar je napisano v 11. členu teh tez oziroma osnutka zakona, da mi ni jasno, zakaj je to tako nujno oziroma, da bi dejansko, kot pravi vlada, morali resnično temeljito premisliti kaj to pomeni, kaj to prinaša, kakšne minuse tudi prinaša."
11,"Potem izračunati pluse in minuse in videti, ali je to to."
9,Brez tega je pa za mene ta stvar nedokumentirana.
16,"Ne bom rekel, da nasprotujem, ker brez dokumentov ""za"", tudi dokumentov ""proti"" človek ne more imeti."
13,"Ampak šele tedaj bi lahko rekli, ali gre ta stvar v pravo smer."
49,"Tako da, dokler ne dobim kakšnih dokumentov, zavračam to širino dejavnosti, ki se naštevajo v 11. členu in mislim, da se razen prvih dveh zadev, to se pravi proizvodnja blaga in opravljanje storitev, praktično vse drugo zahteva temeljit premislek in temeljito analizo, kaj to pomeni in kaj to prinaša."
17,"Šele potem bo možno resno razmišljati o tem, kaj novi zakon o prostih carinskih conah zares pomeni."
2,Hvala lepa.
3,"Gospod Božič, prosim."
1,Hvala.
22,"Gospod predsednik vam bom poskušal na vaše dvome oziroma na to, da ne vidite razlogov za sprejem zakona, odgovoriti z enim stavkom."
25,"Če bi bilo to tako kot vi pravite, bi vsi tisti, ki so priromali k nam s dolarji v cekarjih, te dolarje pustili pri nas."
23,"Ampak, vsak pride, povpraša, poizve in pravi, dobro, bomo mi šli pa se bomo vrnili čez nekaj časa, ko boste imeli stvari urejene."
6,"To pomeni, da stvari niso urejene."
7,"Če bi bile, bi to že teklo."
1,Drugič.
10,Vprašanje lastninske pravice ni urejeno in bi urejal ta zakon.
14,"Davčne olajšave, ki bi se nanašale na vse, razen na plače, tudi niso urejene."
2,Tretja zadeva.
17,"Prostorski plani niso nared in ni nobene prisile, da se jih zato uredi, dokler zakon ni nared."
51,"Mislim, da sem vam vsaj v grobem odgovoril, zakaj bi bilo potrebno, bo pa še verjetno gospod Starman še kdo drug, ki se s tem bolj strokovno ukvarja, poskušal razložiti, da je več kot dovolj argumentov, da imamo lastni slovenski zakon z zadostnimi garancijami za tiste, ki bodo v vse vlagali."
1,Hvala.
2,Hvala lepa.
14,"No, potem si dovolim tudi jaz repliko, tokrat pa res upam z enim stavkom."
15,Zakaj pa potem vse to ni zapisano v oceni stanja in razlogih za izdajo zakona?
22,"Če je to tako, potem bi to potem moralo tudi pisati, potem moramo oceniti, da je ta predlog za izdajo zakona pomanjkljiv."
2,Gospod Starman.
53,"Če je kritika na ne dovolj precizno delo Komisije za pomorstvo poudarjam, da je izjemno težko tak projekt voditi preko Komisije za pomorstvo, ki ima enega profesionalnega sekretarja, ki je poleg tega prišel ravno takrat za zamenjavo, tako da smo z veliko pomočjo Luke Koper in drugih naših sodelavcev prišli do teh tez."
20,"V predlogu naših materialov je bilo tudi primerjalno stališče prikazano po državah - ne vem, zakaj to ni v materialu objavljeno?"
8,Rad pa bi odgovoril našemu predsedniku zbora naslednje:
14,"Gre dejansko za privilegij, gre dejansko za specifiko, ki jo diktira določen prostorski center."
11,"Danes na obali nekaj projektov, izjemno zanimivih, čaka na ta zakon."
52,"Avstralski izjemno uspešen poslovnež našega rodu Zein, je pred nekaj dnevi zaključil, skupaj z ministrom za trgovino Avstralije, zelo uspešno turnejo, kjer je po hitrem postopku piranska skupščina sprejela odlok o zazidalnem načrtu za gradnjo hotela in kjer naj bi v Kopru naredili izjemno zanimiv oskrbovalni center za tisti celotni del Evrope."
10,"Prosta cona, taka kot je oblikovana tukaj, omogoča tako delo."
38,"Jugoslovanska prosta cona, ki temelji na nelastnini, ki je temeljila na drugem političnem sistemu tudi, če bi dala take ugodnosti kot jih ima ta zakon, ne bi pritegnila kapitala, tako kot ima v mislih moj kolega Danijel Božič."
22,"Temeljne razlike med sedanjim zakonom, jugoslovanskim in novimi tezami, so pa pravzaprav od 14. člena naprej, torej, v tem poglavju posebni pogoji."
23,"Kolega Božič je zelo zelo precizno in lepo obrazložil to, da pravzaprav država bi dala olajšave samo na tisto, česar danes še nima."
10,"Torej na nov produkt, na novo proizvodnjo, na nov promet."
18,"Torej Ministrstvo za finance ne bi nič izgubilo, ampak dobilo preko zaposlitve, preko osebnih dohodkov, preko prometa itn."
14,"Čeprav so vse dajatve v taki coni, ki se imenuje davčni paradiž, jih ni."
7,"Ravno s tem namenom, da jih sprejmemo."
6,Republika Hrvaška tak zakon že ima.
17,"Mi smo v prvotnih tezah imeli rok 5, 8 ali 10 let, ko bi te olajšave bile."
29,"Sedaj smo prišli na koncept, verjetno se vlada s tem ne bo strinjala, da omejitev ni, da bi morda pozneje čez leta ugotovili, da si lahko dovolimo restriktivnejšo politiko."
21,"Gre preprosto za to, da se vključimo v ta koncept, kot ga pozna razviti svet, da postanemo enakopravni, da postanemo enaki."
12,"Razlike od prejšnjega jugoslovanskega sistema so po teh členih 14., 15. itn."
19,Zanimivo je pa to: na prosti coni sem delal kot zelo mlad pravnik - leta 1967 v pristanišču v Kopru.
8,To je bila moja prva zaposlitev v gospodarstvu.
17,"Popolnoma enake ugovore, kot jih danes slišimo, smo slišali tudi takrat v ministrstvu za finance republike Jugoslavije."
5,To je izjemno zanimiva stvar.
17,"Zakaj se država boji sprostiti določen segment, določen teritorij, določene pogoje omogočiti, ko ima vendar suverenost, oblast."
19,"Prosta cona ni eksteritorialna cona, čeprav ima pomembne elemente samostojnega ekonomskega življenja, ampak je vedno sestavni del teritorija države."
14,"Zato se zahvaljujem v imenu komisije vsem tistim, ki ste podprli iz načelnih razlogov."
23,"Mislimo, da bomo v nadaljnih dveh fazah, upam da v našem mandatu, prišli do kvalitetnega in sporazumnega zakona, ki ga bomo vsi podpirali."
2,Hvala lepa.
1,Hvala.
5,Naslednji ima besedo gospod Slejko.
27,"Priznati moram, da po mojem imajo vsi prav, čeprav tukaj bolj podpiram gospoda Bizjaka, da je treba določene stvari, ki so daljnosežne, delati počasi, ne pa hitro."
21,"Mislim, čeprav čakajo ljudje z milijoni mark, pa dolarjev, pa vsega skupaj, če do sedaj tega nismo predvideli, da bomo čakali."
31,"Mislim, da še največ čaka naših vlagateljev v avstrijskih pa italjanskih in nemških bankah s tem, da bi vložili v naše gospodarstvo, pa zato ne vložijo, ker ne zaupajo našemu gospodarstvu."
29,"Moti me pa nekaj, da tako mikroekonomsko gledana stvar gospoda Starmana, gospoda Božiča, res da sta predstavnika obale, mislim s tem pridemo v neenakopraven položaj vsi ostali v Sloveniji."
17,"Vi ste v prednosti, kapital se odteka tja dol, delovna sila gre tja dol, najmanjše davke imate."
23,Ali bomo pa mi plačali vse davke in po možnosti bo delovna sila stanovala na naših območjih in se vozila v vaše dele.
7,"Jaz sem že prej predlagal, da dajmo."
10,"Če se gremo te cone, moramo razmisliti o velikosti države."
44,"Ne more biti, če je velika država in ima določene interese, da bo kaj razvijala, potem jih razvija v določenih conah zato, ker hoče tam zmanjšati brezposelnost in, rekel bom, določene svoje industrijske panoge v tisto cono dati tako, da so lahko zunaj konkurenčne."
5,To je osnovni smisel tega.
10,"Ampak, osnovni smisel je tudi gospodarstva in da preživimo sebe."
21,"Jaz sem predlagal prej, če bi imeli mi prosto carinsko cono za vso republiko, potem bi imeli največje koristi od tega."
16,"Mi smo tako majhni da ne rabimo vsake cone posebej, ampak smo vsi skupaj ena cona."
11,In v temu trenutku bi bili vsi najbolj konkurenčni pri izvozu.
11,Živeli bi od prometnih davkov na dodano vrednost in podobnih zadev.
18,"Stvar je v tem, da verjetno na drugi strani tukaj pri nas obstaja gospodarstvo, ki se čuti nekonkurenčnega."
15,"V tem trenutku proizvaja na svetovnem tržišču in ne rabi carine zato, da sebe zaščiti."
32,"Enkrat si bomo morali povedati resnico in reči: če hočemo proizvajati po svetovnih standardih, takrat bomo imeli tako kot v tujini 4%, 5% največjo carino, takrat tudi to ne bo problem plačati."
10,"Kar se pa tiče tistih davčnih olajšav 5, 10 let."
15,"Ne biti tako neskončno radodaren v tem trenutku, kar bodo morali drugi v naprej plačevati."
11,"Vemo da se bo kapital selil zaradi dobička, zaradi mikroekonomskih stvari."
8,Mogoče bo tukaj delovna sila najcenejša ali najdražja.
25,"Jaz mislim, da na obali imamo še sedaj, ko je svoja država, mogoče bomo šele čez leto ugotovili, svoj Monte Carlo, kjer bo najdražja zemlja."
27,"Že s tem, rekel bom, je obala, recimo, pri Postojni v 30% prednosti, ker ima 30% manjše stroške za preživetje od kurjave, od obleke, od vsega tega."
11,"Kaj pa ostalim delom Slovenije, kaj bomo dali, bomo vse opustošili?"
46,"To študijo mora nekdo narediti, kako bo vplivalo vse to, če naredimo v Kopru prosto carinsko cono, kako bo vplivalo na Celje, na Štajersko, na to, kako bo vplivalo, če naredimo 6 prostocarinskih con, pa na tem, tem in tem ozemlju, kako se bo praznilo območje?"
24,"Ali je naš osnovni plan, da enakomerno poselimo celo naše ozemlje, da ga obdelamo, da imamo, bom rekel, raj ali kaj bi bilo tukaj."
14,"Ali je osnovni cilj, da v enem koncu vse nabijemo, drugo pa pustimo puščavo."
21,In vse te kompleksne poglede na stvar mora obsegati tudi zakon o prostih carinskih conah in dajmo tukaj razmišljati skozi številke.
29,"Mislim, da mora biti najprej to dano, ali jo naredimo samo v Kopru ali jo naredimo v celi Sloveniji ali jih naredimo 10 v Sloveniji ali ne naredimo nobene?"
3,Tu dajmo razmišljati.
16,"Tuji kapital bo pa prišel sem, ko bo zaupal nam in ko bo videl maksimalni profit."
17,"Ko bo pa imel manjši profit pri nas kakor ga ima nekje drugje, potem bo šel drugam."
25,"Ampak, v temu trenutku brez prostih carinskih con ima največji profit ravno pri nas zato, ker je najcenejša delovna sila in največja razlika v ceni."
23,"Pri vseh ostalih dajatvah robe za uvoz, izvoz, kooperacijo se pa da tako skombinirati, da tudi brez tega prideš do teh davčnih olajšav."
1,Hvala.
4,"Hvala, gospod Božič, replika."
12,"Se pač čutim krivega, ker sem tudi sam član Komisije za pomorstvo."
19,"Jaz bi gospodu Stejku odgovoril samo to: da prvi koncept komisije je bil, da je cela Slovenija prosta cona."
21,"Tako je trikrat komisija obravnavala prve teze, ki so potem zaradi vladne intervencije bile pač umaknjene, ker so bile totalno nove."
13,"Ta koncept, da bi cela Slovenija to bila, za sedaj ni bil sprejemljiv."
5,Zato je tudi tako postavljeno.
5,Zakon ne predvideva ene cone.
2,Predvideva cone.
13,"Tisti, ki bo imel pogoje, ki bo imel možnosti, si jih bo postavil."
21,"Tako je, da je Slovenija geografsko napravljena na tak način, da ima en kos morja in da je to morje prednost."
33,"Če uredimo to kje drugje, da bo neka druga prednost, če je to neko pomembno prometno vozlišče, kjerkoli, lahko to tudi v Šentjurju pri Celju, bo pač tam tista, ki bo najbolj nosila."
9,"Dejstvo je, da so najlepše možnosti ta trenutek dol."
9,"To ne pomeni, da bo ta ograja vse nosila."
14,Konec koncev naj bi bila dodelava blaga in storitve storjena kjerkoli v celotni Sloveniji.
10,"Tam, kjer so bo pač to ugodneje in ceneje odvijalo."
27,"Zato ni treba reči, da gre tukaj za pritisk za eno cono nekje, ampak gre za zakon, ki bo omogočal, kjerkoli, kjer bodo za to dani pogoji."
1,Hvala.
1,Hvala.
4,Gospod Zakonjšek ima besedo.
4,"Gospod predsednik, spoštovani zbor!"
13,"Dovolite mi, da v nekem smislu, kot kontinentalec, razpravljam o problemu proste cone."
55,"Zdi se mi, da se tudi danes na nek način čuti nekaj, kar je že splošno ocenjeno razpoloženje ali pa stanje v Sloveniji, da se po 50 letih pravzaprav še ne zavedamo, da imamo morje in kaj je to morje v smislu pogojev za hitrejši razvoj, višjo kvaliteto življenja itd., kaj za celotno republiko pomeni."
15,"Mnogi so hitro ugotovili, kaj pomeni morje, pa so si postavili pravočasno vikende in vile."
19,"Nekateri še vemo nekaj o tem, zato, ker pač od tam prihajajo ribe, se potem tukaj prodajajo na tržnici."
14,Dosti širše se pa te stvari ne vključujejo v to tako imenovano uradno politiko.
27,"Se niso vključevale zadosti in tudi še danes obstajajo zadržki, neke hemogene splošne, ki naj bi pač valorizirale ta izredni prirodni resurs, priroden pogoj za razvoj republike."
41,"Govorim zaradi tega, ker mi pogosto ta proces prestrukturiranja, po moji oceni ga razumem približno tako: treba je nek velik sistem, tekstilni, metalurški ali kakršenkoli, razbiti na neke manjše produkcijske enote, ki bodo bolj racionalne, kar je vse lepo in prav."
8,Ne dojemamo pa tega v smislu širšega prestrukturiranja.
20,"Relativnega zmanjševanja določenih dejavnosti, povečevanja tistih, predvsem so to terciarne dejavnosti, ki so izredno slabo prisotne v našem gospodarskem prostoru."
13,"To je zavarovalništvo, to je še marsikaj, kar je v okviru tega terciara."
44,"In ker je takšna cona odprta v svet, je pravzaprav ena izjemnih vzpodbud, da nastajajo te nove dejavnosti, ki zahtevajo najmanj dve stvari: znanje, recimo, da ga imamo ali pa da ga lahko z dopolnjevanjem hitro nadoknadimo - tistega, ki ga nimamo in seveda kapital."
15,"To sta dva pogoja, ob seveda drugih ugodnih pogojih, kot je v tem primeru morje."
30,"Zato misli, da je treba na ta projekt gledati iz tega širšega vidika, da ne bomo govorili o prestrukturiranju in si bo vsak predstavljal nekaj posebnega, vsak po svoji regiji."
13,"To je projekt, ki je sicer v tem času lociran na neko območje."
44,"Imel bo pa prav tako pozitivne učinke, vse gor do Lendave, Raven in vsepovsod, ker bo pač to širša in generalna oblika vzpodbujanja preosnove te naše dokaj zastarele in še vedno, glede na pogoje v kakršnih se je gradila, v sebe zaprte gospodarske strukture."
15,"Tako da mislim, da bi kazalo, kar je že s strani mnogih poslancev podprto, podpreti."
19,"Kar zadeva neskladnosti in konfliktez nekaterimi dosedanjimi sistemskimi ureditvami, mislim, da se da te stvari urediti na dva načina."
105,"O tem pa naj tudi vlada, ki bo, kot je gospod Starman predlagal, dobila to v svoje roke in zdaj projekt dodelala, razmisli ali se da v enem zakonu določene neskladnosti, nedorečenosti - med recimo zakonom o dohodnini, davčnimi zakoni na sploh, zakonom o deviznem poslovanju, zakonom kreditnih odnosov s tujino in tako naprej, da ne vem kaj še vse tu tangirano s tem v zvezi - rešiti tako, da se te stvari v tem zakonu specifično uredijo, ali pa da se ob projektu tega zakona ob osnutku pripravijo tudi osnutki sprememb določenih zakonov, ki tangirajo potem ureditev razmer in ekonomskih odnosov in drugih v tej coni."
9,Tako da jaz ne vidim tu nekega velikega zadržka.
9,"Sem pa proti temu, da bi imeli dva sistema."
8,"Je en sistem urejen, drug sistem tako urejen."
27,"Ta tako imenovani konflikt, ki lahko nastane zaradi različnih rešitev v različnih zakonih, se da pa na ta način, po moji oceni, tudi formalno-pravno zelo elegantno urediti."
2,Hvala lepa.
6,Gospod dr. Vivod ima naslednji besedo.
1,Spoštovani!
3,Sem za temeljitost.
26,"Vendar, če bomo mi na vseh koncih in krajih, pri vseh zakonih, tako temeljiti, če bomo vse to tako tehtali, potem ne bomo nikamor naprej prišli."
44,"Če bi mi hoteli takrat, ko je šlo za osamosvojitev, če bi takrat vse te težave videli, ki nas bodo vse pestile s tem, bi se verjetno našlo na ducate in ducate malodušnežev, ki bi gotovo z veliko vehemenco nas poskušali prepričati na temo."
9,Vsi smo takrat skakali v odprt bazen brez vode.
5,"Res, to je bilo takrat."
8,"Mislim, da je tako tudi pri tem zakonu."
21,"Jaz sem razmišljal o razpravi gospoda Božiča, kolega Starmana in tako naprej in sta me prepričala, da je treba nekaj napraviti."
16,"Dobro, tudi, če bo Koper imel tukaj določene prednosti, od tega bo tudi Slovenija nekaj imela."
4,Največ bo imela Slovenija.
10,"Mi moramo najti zaposlitev, mi moramo najti nova delovna mesta."
5,Moramo pravzaprav se odpirati svetu.
19,"Če bomo počakali še nekaj let, bomo pač še nekaj let živeli v taki bedi, kot živimo zdaj trenutno."
5,Mi moramo tukaj nekaj napraviti.
23,"Zato podpiram to, kar je kolega Starman povedal in tudi, kar je kolega Božič in vsi tisti, ki se ogrevajo za ta zakon."
22,"Podpiram ga z vsem tem, saj je kasneje še vedno mogoče priti do temeljitega zakona in ta zakon lahko kasneje preneha veljati."
7,"Jaz mislim, da je to mogoče rešiti."
10,"Bodimo flegmatiki in dajmo nekaj napraviti, da se nekaj premakne."
18,"Ne pa stopicati na mestu in čakati na neke rešitve, ki bi morda trajale še dve, tri leta."
11,Mi bomo ti dve leti ali tri zamudili in nič naredili.
1,Hvala.
1,Hvala.
10,"Tukaj bi želel kratko replicirati, če dovolite, kar od tukaj."
3,Glede teh temeljitosti.
15,"Jaz sem opozarjal na nekaj, ker mi je potrdil potem gospod Starman s svojo repliko."
14,"On je že rekel in tudi doktor Vivod zdaj, da potem lahko kaj spremenimo."
31,"Jaz se ne grem take države, ki bo zdaj z nekimi ugodnostmi privabila investitorje, potem bomo pa čez 2, 3, 5 ali čez 10 let razmišljali, kako jih pa zdaj ""zašiti""."
18,"Tako spreminjanje pogojev meni ni domače in mislim, da taka država nima pogojev in bo sama sebe deskreditirala."
26,"Zato je treba v naprej premisliti, se odločiti - taki pogoji so sprejemljivi - dolgoročno bomo lahko zdržali na tak način in tak zakon potem narediti in sprejeti."
26,"Samo to je bil namen tega mojega poziva k temu, da se nekatere stvari pretehtajo, utemeljijo, da se nas preprosto prepriča, da je to dobro tako."
6,Gospod Rojec je naslednji dvignil roko.
6,"Spoštovano predsedstvo, spoštovane poslanke, spoštovani poslanci!"
83,"Namreč, ko poslušam tole razpravo o prostih carinskih conah in ko se prikazujejo efekti, ki bi iz teh prostih carinskih con prišli, je to, rekel bi, popolnoma res, s tem, da pa menim, da se vsi ti efekti lahko tudi dosežejo brez teh prostih carinskih con in da ti efekti, ki bi se dosegli brez takšnih con, bi po mojem bili takšni, kot jih zasleduje tudi prejšnja vlada in jih bo verjetno zasledovala tudi nova vlada, zgrajeni na temelju, zdravi osnovi in dolgoročno."
23,"Namreč, vsi ti argumenti, ki jih uporabljajo, recimo, razpravljalci v zvezi z bivšo Jugoslavijo, po moje, v sedanji slovenski državi enostavno ne držijo."
30,"Mi vemo, kako je bila bivša Jugoslavija zgrajena in vemo, da smo ravno s temi prostimi carinskimi conami v Sloveniji hoteli nevtralizirati določene ukrepe, ki jih je izvajala federativna Jugoslavija."
29,"To je bil, bi rekel, naš interes in iz tega razloga smo mi na tem vztrajali in tudi bivša vlada je to videla in je Sloveniji zanikala takšne pravice."
8,"Dejstvo je, da carina pomeni zaščito določenega tržišča."
43,"To tržišče, ki bi naj s carino bilo ščiteno, je pri nas Republika Slovenija in proste carinske cone pomenijo izjemo iz te carinske zaščite, pomenijo ustvarjanje določenih privilegij tistih, ki takšno cono imajo, kar pomeni, če enemu damo privilegij, moramo nekemu drugemu vzeti."
28,"To je določena, bi rekel tudi lahko, državna politika, vendar moramo dejansko premisliti, ali je ta politika, dolgoročno gledano, smiselna, zdrava, koristna, kakšni so učinki take državne politike?"
35,"Če se mi, po naših, recimo - jasno pa je da to treba gledati dolgoročno in, če mi nameravamo našo državo Slovenijo odcepiti dolgoročno in zapirati z raznimi conami, potem jaz ne vidim prosperitete takšne države."
20,"Ni samo problem, da se lahko carinska cona postavi ob morju ali, da se postavi na neki drugi prometni točki."
47,"Tudi pri nas jo lahko zgradimo, ampak ne vidim pravega smisla zaradi tega, ker, po mojem mnenju, morajo biti vprašanja sistemsko, dolgoročno urejena in mi moramo imeti v tem primeru točen pregled, kaj v tem primeru s slovenskim prostorom, s slovenskim tržiščem, z našim slovenskim gospodarstvom nameravamo."
39,"Ker, recimo, graditi sistem izjem v tako majhnem prostoru kot je ta slovenski prostor, je problematičen in kot smo v prejšnji vladi povedali, se te izjeme dela na različne načine, ali s prostimi conami ali z demografsko ogroženimi območji."
23,"Osnovne sistemske rešitve, ki bi pa omogočale vsem enakovreden razvoj, enakomeren razvoj, policentričen sistem, decentraliziran sistem, to se pa, bi rekel, ne vidi."
11,"To so stvari, ki dejansko zahtevajo kompleksno študijo vsega tega problema."
31,"Če pa želimo doseči neke kratkoročne rezultate, pa se je treba tudi zavedati, da je to tisto na kratek rok, ampak tudi v tem primeru bomo nekomu dali, drugemu pa vzeli."
1,Hvala.
2,: Hvala lepa.
2,Gospod Starman.
20,"Mislim, da ne gre tukaj za vprašanje - nekomu dati, drugemu vzeti - gre samo za vprašanje, da vsi skupaj več dobimo."
23,"Slovenija se ne bo razvijala tako romantično, da bi se vsi enako razvili, vsi bili enako veliki, vsi enako bogati, vsi enako pametni."
83,"Tudi teritorialno se ne bo mogla razvijati in lepo bi bilo, da bi se vsaj tistih nekaj idej, kot jih je gospod Slejko omenil, da bi imeli v slovenski Istri vse ljudi zaposlene, da ne bi bilo vsako drugo podjetje v stečaju, da ne bi naše ženske hodile v Trst pomivat in pospravljat, prisiljene reševati družinski proračun in da bi Slovenija bila tako s cestami povezana, da ne bi bil noben problem, da iz Ljubljane, iz Vrhnike hodijo delat na obalo in obratno."
12,"Vendar, brez cone si ni mogoče zamisliti hitrejšega razvoja Slovenije kot take."
17,"Vprašam vas, zakaj Italija, ki je članica Evropske skupnosti, podpira novo prosto cono v pristanišču v Trstu?"
23,"Zakaj ne bi Slovenija ta trenutek, ko še ni vpeta v Evropsko skupnost, uvedla ta sistem, ki ga potem ne bo mogla več?"
33,"Torej, gre za posebno ekonomsko politiko, ne gre za privilegije, daleč od tega, da bi bilo tisto območje zaradi tega privilegirano, ampak celoten slovenski prostor, ki ga enotno razumem, pridobi z novo kvaliteto."
4,Ničesar novega ne odkrivamo.
32,"Te stvari so v svetu znane, preizkušene, gospod Slejko je gotovo doživel Singapur, ampak nekje je treba začeti in daleč od tega, da bi bil za sistem spreminjanja, zniževanja ali restriktivne politike."
16,"Slovenija mora priti na 4-5% carine, ne na 20%, pa prometni davek, pa tako naprej."
14,"Vendar, vedno bo mogla še poudarjati tiste naravne resurse, ki jih je dala narava."
29,"Zato mislim, da konceptualno, v osnovi je tako razmišljanje predjugoslovansko, čeprav jugoslovanske cone niso mogle biti prazne cone, ker so kvazi, ker so bile realsocialistične, brezlastninske in tako naprej."
27,"Zato razmišljanje, da con ne potrebujemo, da ni mogoče pritegniti tujega poslovneža, da se na nekem teritoriju spozna, preizkusi in da gre potem dalje investirati, ni možno."
50,"Mislim pa, da je treba vse opcije, vse študije, vse te stvari, kot je bilo predlagano, opraviti - to smo mi poskušali, vendar omejeno, kot delovna skupina gotovo nismo mogli - in prav je, da vlada to sliši, da se bo z vsem žarom, da tako rečem, posvetila nadaljnjemu dograjevanju tega sistema."
10,"Vendar, prepričan sem, da ne moremo naprej brez prostih con."
2,Hvala lepa.
1,Hvala.
6,"Gospod Božič, potem pa gospod Šonc."
3,Hvala gospodu Rojcu!
2,Samo odgovor.
19,"Jaz si proste cone ne predstavljam tako, da bi drobile Slovenijo, pa da bi se pojavili otočki sredi puščave."
20,"Prosta cona, enako kot vsaka fabrika, tam, kjer je operativno, je pač neka ograja okoli, kot imamo okoli vsake fabrike."
9,"To še ne pomeni, da so to eksteritorialna ozemlja."
11,"In druga zadeva je ta, da prosta cona je način poslovanja."
22,"To je način poslovanja ne pa, ne vem, nekje, da bi to morale biti notri grozno velike fabrike, pa grozno veliki kompleksi."
11,"To gre za nek sedež, kjer se vse te transakcije skoncentrirajo."
10,In druga zadeva: nobenega privilegija jaz ne vidim v tem.
25,"Kajti, katerikoli - saj blago lahko gre ven iz cone in nazaj notri evidentirano, ampak tisto, ki bi prišlo v Slovenijo, pade pod vse carinske zaščite."
11,"Se pravi, je treba takoj plačati carino za vsako tako blago."
12,"Če del blaga izgine na poti med dodelavo, je to kaznivo dejanje."
24,"So varovalke, ki tukaj obstajajo, to imajo na Cipru strahovito natančno narejeno in se ne zgodi, da bi se dalo karkoli utajiti ali skriti."
7,Mi bomo verjetno tak sistem morali urediti.
18,"Privilegij je za tistega, ki vlaga kapital, privilegij je ta, da je potem konkurenčen, ker ne plača dajatev."
17,"Za tistega, ki je tam zaposlen, ni nobenega posebnega privilegija, ker mora plačati vse dajatve iz plače."
1,Hvala.
1,Hvala.
2,Gospod Šonc.
1,Spoštovani!
19,"Moram reči, da podpiram idejo, ki jo imamo pred seboj, čeprav proste carinske cone niso nič novega v Sloveniji."
18,"O tem smo že velikokrat govorili in veliko govorili, pa nič naredili, po mojem, ali pa zelo malo."
19,"Dejstvo je, da celo Slovenijo, tako kot govori gospod Slejko, pretvoriti v prosto carinsko cono, ta trenutek ni mogoče."
12,"Vendar, perspektiva - če zares mislimo - odprte meje v vsem smislu, je to."
59,"Zato je, bi rekel, začetek te dinamike in jaz razumem to vnos dinamike v naše gospodarstvo, ustanavljanje prostih carinskih con, ki ni nujno, da so samo ob morju, zakon dovoljuje vsepovsod tam, kjer so te možnosti dane - mogoče razmišljam tudi po svoje - tudi za nas na meji s Hrvaško, ali za Belokranjce, ali za Prekmurce na meji z Madžarsko."
15,"Zato je prav, da ta zakon podpremo, da ga damo v razpravo in ga sprejmemo."
24,"Vse prilagoditve, ki jih bo potrebno temu narediti, to lahko še naredimo, samo prvi korak moramo narediti; in prvi korak je sprejetje tega zakona."
1,Hvala.
2,Gospod Slejko.
28,"Da ne bi kdo mislil, da imam jaz kaj proti conam, oziroma proti eni coni v tem trenutku, le pravim, izračunati je treba, kaj bo to pomenilo naprej."
27,"Povedal vam bom, ko v praksi sprejmemo zakon, pomeni, da se začnem po njem ravnati, potem mi pa rečejo, da sem baraba, če kaj z njim zaslužim."
29,"Jaz vam povem moje, da če bo prosta carinska cona - recimo samo v Kopru - da bi se jaz takoj v Koper preselil in potem začel svoje mikroekonomske stvari računati."
35,"Če bi bila na drugi strani, bom rekel, vzemimo si primer Novega mesta, recimo, da tovarno IMV dajo v ograjo pa rečejo, da je prosta carinska cona, pa še delavci recimo, da živijo v njej."
15,"Kdo bo pa ceste delal po Novem mestu, kdo bo skrbel za vse ostalo, stroške?"
18,"Saj imajo proste cone tudi v Singapuru, samo tam plačajo vsako leto davek na vsak avto 10.000 mark."
12,"Ampak zato je prosta cona, druge državljanske dajatve za življenje pa ostajajo."
31,"Drugo je, kar se samih dobičkov tiče, morajo tisti, ki se s tem ukvarjajo računati, kakšna je stopnja profita v našem nerazvitem sistemu in kakšna je stopnja profita v razvitem sistemu."
58,"Še zmeraj trdim, da, če bi bili ljudje prepričani, pa če bi sprejeli normalno lastninsko zakonodajo, da se ne bi v vsakem trenutku bali za svojo lastnino, bi bili prepričani v to državo, da je kot nerazvita država - mogoče samo še bolj proti vzhodu so to višje profitne stopnje, v bivšem socializmu - drugače so pa sigurno tukaj najvišje."
11,Naša delovna sila je deset krat cenejša kakor je zunaj - trenutno.
18,"In če bi samo to uporabili, pa če je trikrat manj produktivna, imamo vsaj konkurenčne možnosti tukaj pokrite."
11,"Drugo, kar pravi gospod Starman; tisto pol nezaposlenega na obali trenutno."
4,To je stvar prestrukturiranja.
47,"V tem trenutku mislim, da je obala dobila določeno prednost, kjer je dobila omejeno morje, čeprav nekateri imajo tudi to za omejenost, ampak jaz mislim, da prednost se bo naprej pokazala s tem, da se bodo cene zemljišč dvigale v prostoru, cene kapitala vlaganja in vsega tam."
46,"Hkrati pa bo določena industrija tistega področja, ker mislim, kakor imamo majhno morje, da bo res namenjeno predvsem turizmu in takim čistim stvarem, da se bo industrija preselila kam bolj v kraje, kjer redko zaide človeška noga, pa tudi kakšni ljudje okoli se bodo tam vozili."
16,"Če hodijo gospe in gospodje v Trst na delo, potem hodijo, po mojem, iz ekonomskega razloga."
25,"Tudi pri nas se ne da dobiti snažilke pa tega, ampak v Italiji zaslužijo snažilke več kot pri nas direktorji in zaradi tega hodijo tja."
75,"Na take populistične stvari pa ne bi lovil ljudi, ampak vse kar zahtevam pri tem je, da ugotovimo najprej študijo pa rečemo, lahko zakon sprejmemo šest mesecev, ampak ga morajo določeni strokovnjaki, pa določeni, ki se na to spoznajo, da vedo kaj pomeni, če nekje za 3% znižaš davek, če imaš okoli take in take ljudi, kaj bo to pomenilo prvo, drugo, tretje in četrto leto, ne pa kaj bo samo v tistem trenutku pomenilo."
27,"Tisti, ki predvidevajo eno stvar, ki jo bodo delali, naj predvidijo, kaj bo čez 10 - 20 let, ko se bodo vsi zakoni spreminjali in vse ostalo okoli."
16,"Hkrati pa je treba sprejeti kompleksne davčne zakone, predvsem pa je osnova za vse lastninski zakon."
9,Tukaj pa bomo drugače vsak na svojo mavho pritiskali.
25,"Saj na koncu, po tem predlogu čisto vsak odpre prosto carinsko cono in v tem trenutku bomo vsi samo ograjo okoli postavili in bo cona."
7,Dajmo iti skozi zakon in se vprašati.
20,"Tisti, ki veljajo dolgo obdobje, zorijo in ta skupščina je bila stalno navajena, da je norela naprej, hitrost, hitrost, hitrost."
15,"Drugi parlamenti, kjer so zrele demokracije, se zakoni ""pacajo"" po nekaj let in jih dodeljujejo."
10,Pri nas bi pa radi v 45 dneh vse sprejeli.
12,"Nobena pametna glava ne more vsega predvideti, ampak ji prihaja čez čas."
1,Hvala.
3,Razpravljalcev ni več.
18,"Razpravo zaključujem in predlagam zboru, da sprejme naslednji sklep: ""Predlog za izdajo zakona o prostih conah se sprejme."
16,Osnutek zakona pripravi vlada Republike Slovenije v roku 45 dni (tak predlog sem slišal iz razprave).
34,"Pri pripravi osnutka zakona naj predlagatelj prouči in ustrezno upošteva oziroma naj vlada prouči in ustrezno upošteva pripombe, predloge in mnenja delovnih teles skupščine, pisne pripombe in pripombe iz razprave poslancev na seji zbora."""
6,Želi o predlogu sklepa kdo razpravljati?
6,Potem dajem tak sklep na glasovanje.
2,Ugotovimo prisotnost.
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
11,Prehajamo na OBRAVNAVO PREDLOGA ZA IZDAJO ZAKONA O VLADI REPUBLIKE SLOVENIJE.
23,"Po usklajevanju dnevnega reda je zbor uvrstil ta zakon v dnevni red le v prvi fazi, to je kot predlog za izdajo zakona."
6,Predlagatelj akta je vlada Republike Slovenije.
4,Želi njen predstavnik besedo?
7,"Prosim, gospod Olup, namestnik ministra za pravosodje."
2,Hvala lepa.
57,"Spoštovani, jaz bi vas rad seznanil, da sem bil v času poteka te seje obveščen, da je na poti pismo predsednika vlade, s katerim bi prosil za odlog obravnave o tej točki dnevnega reda, ker bo seja vlade jutri in bodo to gradivo, to je zakon o vladi, ponovno obravnavali in potem bi zavzela do njega stališče."
4,To je moja informacija.
2,Hvala lepa.
2,Hvala lepa.
5,Se zbor strinja s tem?
14,"Torej, ta točka dnevnega reda je s tem končana, ker ni pogojev za obravnavo."
19,"Če bo vlada podprla isti predlog za izdajo, potem ga bomo uvrstili na predlog dnevnega reda za naslednjo sejo."
1,Hvala.
3,Prehajamo na 14.
10,TOČKO DNEVNEGA REDA - OBRAVNAVO PREDLOGA ZA IZDAJO ZAKONA O USTANOVAH.
11,Predlagatelji akta so poslanci iz vseh treh zborov Skupščine Republike Slovenije.
7,Iz našega zbora je gospod Zvonko Ivanušič.
10,Predlogu za izdajo zakona je priložen tudi delovni osnutek zakona.
4,Želi predstavnik predlagateljev besedo?
3,"Prosim, gospod Ivanušič."
3,Čisto na kratko.
10,Zakon o ustanovah zapolnjuje pravno praznino na področju premoženjskih ustanov.
17,"To bi naj bile ustanove, ki naj imajo trajen namen podpirati razvoj kulture, umetnosti, znanosti in sociale."
14,"Zakon določa postopke za ustanovitev, pogoje za ustanovitev in kdo lahko tako ustanovo ustanovi."
27,"Kot je bilo rečeno, smo zakon pripravili poslanci zato, ker je postopek oziroma čas od dane pobude za sestavo takega zakona vladi do predložitve zakona zelo dolg."
21,"Moram pa povedati tudi, da podpiram večino pripomb, ki jih je dala vlada, Zakonodajno-pravna komisija in Odbor za pravosodje in upravo."
2,Hvala lepa.
2,Hvala lepa.
37,"K predlogu za izdajo zakona je svoje mnenje posredovala Vlada Republike Slovenije, ki zakona v načelu ne podpira in predlaga, da se sprejme v rednem trifaznem postopku, hkrati pa opozarja na več nejasnosti in pomanjkljivosti predloženega zakona."
10,Za trifazni postopek smo se tako in tako že odločili.
5,Želi morda besedo predstavnik vlade?
12,"Predlog za izdajo zakona ste prejeli s pošiljko, z dne 13. marca."
16,"Obravnavala sta ga Odbor za pravosodje in upravo in Zakonodajno-pravna komisija, ki sta zboru pisno poročala."
14,Kot zainteresirano delovno telo pa je ta akt obravnavala tudi Komisija za vprašanje invalidov.
36,"Naj opozorim, da matični odbor predlaga, naj zbori sprejmejo predlog za izdajo zakona z osnutkom zakona ter naložijo Vladi Republike Slovenije, da, upoštevaje pripombe iz razprave na sejah zborov, pripravi v roku 30 dni predlog zakona."
10,"Se pravi, da ti predlagajo, da naj predlog pripravi vlada."
32,"Nasprotno pa Zakonodajno-pravna komisija opozarja, naj se zaradi več nejasnosti in pomanjkljivosti predloženega zakona, ob upoštevanju vseh pripomb, zakon obravnava in sprejme le v prvi fazi, to je kot predlog, predloženega zakona."
5,Želijo besedo poročevalci delovnih teles?
2,Pričenjam razpravo.
3,Kdo želi besedo?
1,Nihče.
4,Potem je razprava zaključena.
21,"Predlagam zboru, da sprejme naslednji sklep oziroma imamo na izbiro dve varianti sklepa: ""Predlog za izdajo zakona o ustanovah se sprejme."
23,"Osnutek zakona pripravi"" - tukaj se pa bomo morali odločiti, ali skupina poslancev iz vseh treh zborov Skupščine Republike Slovenije ali Vlada Skupščine Slovenije."
13,"Na voljo imamo tudi še predlog Odbora za pravosodje, da damo tukaj rok."
32,"Njihov predlog je 30 dni -"" Pri pripravi osnutka zakona naj predlagatelj prouči in ustrezno upošteva pripombe, predloge in mnenja delovnih teles skupščine, pisne pripombe in pripombe iz razprave poslancev na seji zbora."""
9,Želi o predlogu sklepa oziroma o variantah kdo razpravljati?
2,Gospod Ivanušič.
54,"Moram reči, da bi osebno rajši videl, da se sprejme sklep, ki govori, da naj pripravi naslednji postopek vlada in to tako, kot je bilo rečeno pri prejšnji točki oziroma predprejšnji, v roku 45 dni, ker je znano, da večina poslancev niti nima strokovnega kadra niti informacijskega sistema, ki je za to potreben itn."
29,"Ob tem bi pa vprašal glede na to, da je ta zakon bil sprejet v Zboru združenega dela, kako je bilo tam izglasovano, ker bi se verjetno morali uskladiti."
7,Zbor združenega dela je to naložil vladi.
8,"Potem predlagam, da tudi mi tukaj ravnamo tako."
1,Hvala.
1,Dobro.
8,In v roku 45 dni je vaš predlog.
1,Dobro.
10,"Potem bi dal na glasovanje tak predlog, da osnutek pripravi..."
1,Prosim?
7,"Osnutek seveda, ker sprejemamo predlog za izdajo."
5,Torej bo osnutek naslednja faza.
21,"Osnutek zakona pripravi Vlada Republike Slovenije v roku 45 dni oziroma zbor naloži vladi, da je to v takem roku narejeno."
3,"Gospod Peskar, prosim."
4,Hvala lepa za besedo.
23,"Jaz bi pravzaprav rad samo opozoril, da ko smo razpravljali o predlogu za izdajo in če zdaj tako rečem, o tezah tega zakona."
43,"V delovnih telesih so bili predlagatelji tisti, ki so pravzaprav ta zakon zagovarjali in bi bilo dobro, če bi vse te pripombe, ki so bile dane v delovnih telesih, potem seveda prišle tudi v vlado, da bi jih lahko upoštevali pri pripravi osnutka."
44,"No, saj to je tretja točka tega sklepa, se pravi, da tisti, ki bo pripravil zakon, to je v tem primeru vlada, naj prouči in ustrezno upošteva pripombe, predloge in mnenja delovnih teles skupščine, pisne pripombe in pripombe iz razprave poslancev na seji zbora."
13,To je sestavni del tega sklepa - kot po navadi ob obravnavi takih zadev.
13,"Ker ne želi nihče več razpravljati, lahko preidemo na glasovanje o predlaganem sklepu."
2,Ugotovimo prisotnost.
5,Kdo je za predlagani sklep?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
3,Prehajamo na 15.
11,TOČKO DNEVNEGA REDA - OBRAVNAVO PREDLOGA ZA IZDAJO ZAKONA O VETERINARSKI DEJAVNOSTI.
6,Predlagatelj akta je Vlada Republike Slovenije.
4,Želi njen predstavnik besedo?
9,"Prosim, gospod Jože Protner, minister za kmetijstvo in prehrano."
2,Hvala lepa.
21,"Zdaj, v tej novi vlogi moram odreagirati na ta način ne, ker zdaj ti dve leti smo drugače počeli kot poslanci."
17,"Dovolite mi, spoštovani zbor, da nekaj uvodnih besed spregovorim k predlogu za izdajo zakona o veterinarski dejavnosti."
71,"V veterinarsko dejavnost sodijo dejavnosti, ki so namenjene varovanju in izboljševanju živali, preprečevanju in zatiranju bolezni, ugotavljanju, diagnosticiranju in zdravljenju bolnih ter poškodovanih živali, zagotavljanju preventivnih ukrepov za varstvo zdravja prebivalstva pred zoonozami in zastrupitvami in ohranjanju ter izboljševanju fizioloških lastnosti živali zaradi povečanja proizvodnje zdravstveno neoporečne hrane, varstvu in zagotavljanju takih veterinarskih sanitarnih pogojev, ki bodo pozitivno vplivali na razvoj izvoza in mednarodnega prometa z živalmi ter živili živalskega izvora."
17,"Veterinarska dejavnost mora biti na razpolago vsem lastnikom živali, ne glede na njihov materialni in socialni položaj."
25,"V sodobni družbi morajo biti zagotovljeni najmanjši obseg zdravstvenega varstva živali, solidarno reševanje problemov v primeru katastrofe, osnovna izobrazba lastnika živali o zdravstvenem varstvu živali."
26,"Mnoge dejavnosti na področju veterinarstva so zaradi splošnega interesa in varstva javne koristi, zdravje ljudi in živali, zdravo življenjsko okolje, neoporečna živila živalskega izvora, celo obvezne."
32,"Take dejavnosti mora država vsiliti tistim, ki sami ne bi uvideli, da so jim v korist in bi z neuporabo teh storitev ogrožali zdravje ali druge dobrine drugih imetnikov živali ali ljudi."
38,"Te dejavnosti so predvsem obvezne vakcinacije živali, diagnostične preiskave ter kužne in parazitorne bolezni, obvezno ubijanje okuženih živali, obvezno neškodljivo odstranjevanje poginulih živali, obvezni veterinarski sanitarni pregledi živali in živil živalskega izvora, ki so namenjena za javno porabo."
9,Pri nekaterih veterinarskih dejavnostih ni mogoče individualizirati neposrednega uporabnika.
4,Uporabniki so vsi ljudje.
20,"Takšno dejavnost je zdravstveno varstvo pred boleznimi, ki se prenašajo od živali na ljudi; podobno je pri zaščiti človekovega okolja."
28,"Veterinarska dejavnost na področju primarne preventive za varstvo pred zoonozami in zastrupitvami z živili živalskega izvora ne more biti izpostavljena tržnim zakonitostim, ker gre za zaščito zdravja ljudi."
26,"Nekateri veterinarski ukrepi so celo negativni za posamezne imetnike živali, nasprotno pa dajejo pozitivne ekonomske in zdravstvene učinke v njihovi okolici, v drugih občinah in državah."
18,Zato je veterinarska služba nujno potrebna v javnih službah in se ne more opravljati po načelih tržnega gospodarstva.
11,Veterinarska dejavnost je sedaj urejena v zakonu o zdravstvenem varstvu živali.
21,"V Republiki Sloveniji pa se kot republiški zakon uporablja tudi zakon o varstvu živali pred kužnimi boleznimi, ki ogrožajo vso državo."
5,To je bivši zvezni zakon.
16,V teh zakonih je dobršen del veterinarske dejavnosti opredeljen kot dejavnosti oziroma zadeve posebnega družbenega pomena.
18,"V veljavni zakonodaji ni podlage za privatno veterinarsko prakso, zato je treba s predloženim zakonom takšne podlage zagotoviti."
17,"Pri pripravi zakona se je izhajalo iz dejstva, da ima dobršen del veterinarske dejavnosti značaj javne službe."
32,"Ta služba mora biti zagotovljena neposredno vsem uporabnikom, česar ni mogoče zagotoviti po tržnih principih, temveč mora za organizacijo in delovanje takšne službe poskrbeti država z ustanovitvijo ustreznih organizacij oziroma dodeljevanjem koncesij."
9,Zakon bo povsem na novo uredil zasebno veterinarsko dejavnost.
33,"Zasebna veterinarska dejavnost se bo lahko opravljala v veterinarski dejavnosti, ki nima značaja javne službe ter v drugih veterinarskih dejavnostih, ki imajo značaj javne službe in v tem primeru seveda na podlagi koncesij."
31,"Del veterinarske dejavnosti, to je specifična veterinarska dejavnost na področju higiene in epizootiologije, pa se ne bo mogel opravljati z zasebnim delom, temveč ga bodo lahko opravljali le javni veterinarski zavodi."
48,"Pri opredelitvi dejavnosti, ki jo bodo lahko opravljali le javni veterinarski zavodi, smo izhajali iz dosedanjih izkušenj in izkušenj drugih držav z razvito kmetijsko proizvodnjo, ki so tudi veliki izvozniki živali in živil živalskega izvora ter direktiv oziroma usmeritev Evropske skupnosti in mednarodnega urada za kužne bolezni živali."
30,"Na ta del predloga za izdajo zakona je bilo danih več pripomb oziroma predlogov, da naj bi to veterinarsko dejavnost oziroma njen del lahko opravljali zasebni veterinarji na podlagi koncesije."
20,"Predlagatelj meni, da ti predlogi niso sprejemljivi, ker bi takšna rešitev ne zagotovila neodvisne, učinkovite in ustrezno organizirane veterinarske službe."
44,"Poleg razdelitve veterinarske dejavnosti na dejavnosti javne službe ter opredelitve dejavnosti, ki jo lahko opravljajo le javni veterinarski zavodi, dejavnosti, ki se na podlagi koncesij opravlja z zasebnim delom, naj bi predloženi zakon uredil tudi vrste veterinarskih organizacij, specifičnosti njihovega vodenja, upravljanja in poslovanja."
14,Podrobneje naj bi opredelil veterinarske strokovne delavce in sodelavce ter način opravljanja strokovnega izpopolnjevanja.
11,Na novo bo uvedel strokovni nadzor in nadzor nad pogoji dela.
18,"Predvidel bo obvezno ustanovitev veterinarske zbornice, ki naj bi imela predvsem strokovne naloge in tudi nekatera javna pooblastila."
16,V prehodnih določbah naj bi bile dane tudi podlage za lastninjenje določenega dela obstoječih veterinarskih organizacij.
42,"Predlog za izdajo zakona se je pripravljal več kot eno leto in je bil obravnavan v veterinarskih organizacijah, v Zvezi društev veterinarjev in veterinarskih tehnikov, Poslovni skupnosti za veterinarstvo, Veterinarski fakulteti in še v nekaterih drugih strokovnih oziroma interesnih skupnostih oziroma skupinah."
9,Prej navedene institucije so sodelovale pri pripravi tega zakona.
28,"Na podlagi sodelovanja strokovnih institucij, pri pripravi zakona in široki obravnavi tega zakona v strokovnih krogih, lahko zaključimo, da je ta zakon veterinarska stroka vsebinsko v celoti podprla."
16,"Predlagala je še nekatere spremembe, ki pa so bolj prispevek izboljšavi teksta in izboljšanju nekaterih rešitev."
15,Posebej pa je opozorila tudi na potrebo po čim natančnejši opredelitvi lastninjenja obstoječih veterinarskih organizacij.
28,"Te pripombe bo predlagatelj skupaj s pripombami iz razprave na delovnih telesih skupščine in zborih proučil in jih ustrezno upošteval oziroma pojasnil razloge, zakaj pripomb ni mogoče upoštevati."
10,Vse to naj bi bilo narejeno v osnutku tega zakona.
20,"Zato predlagam, da predlog za izdajo tega zakona, skupaj s pripombami, sprejmete in naložite vladi, da pripravi osnutek tega zakona."
1,Hvala.
1,Hvala.
27,"Predlog za izdajo zakona je bil objavljen v Poročevalcu št. 8. Obravnavala sta ga Odbor za kmetijstvo in gozdarstvo in Zakonodajno-pravna komisija, ki sta zboru pismeno sporočala."
9,Želi besedo kdo od poročevalcev teh dveh delovnih teles.
2,Pričenjam razpravo.
4,Gospod Črnej želi besedo.
4,"Spoštovani poslanci, spoštovani predsednik!"
8,"Najprej se moram opravičiti, ker bom imel tremo."
17,"To pa zato, ker bom razpravljal o svojem poklicu, o katerem menim, da je eden najlepših poklicev."
14,"To je poklic, ki zahteva popolno osebnost in popolno, rekel bom, privrženost temu delu."
16,"Moje razmišljanje bo tako, da se ne bo ujemalo s temi tezami, ki so pred vami."
31,"Zato bi vam rad, spoštovani poslanci, obrazložil delovanje mojega poklica po svoje, ker verjamem, da vsi niti ne poznate, kako se ta poklic izvaja oziroma kako se delo tega poklica izvaja."
32,"Ko sem pred približno 20 leti moral amputirati oziroma odrezati več kot polovico šape karpatskemu medvedu, ki je bil kot cirkuški član v Celju, sem tega medveda šel obiskat čez en teden."
4,Bil je v Velenju.
21,"Na prigovarjanje, na moje prigovarjanje je sam porinil šapo skozi rešetko, da sem jo lahko odvil, posipal s praškom in odšel."
19,"Ta dogodek je bil za mene, tako, rekel bom, tako močan, da se ga bom spominjal praktično vse življenje."
23,"Pri sami operaciji, kjer je bil prisoten lastnik, Romun, sem razpadlo šapo s tremi prsti oziroma s tremi kremplji vrgel v operacijsko posodo."
14,"Lastnik je skočil, zagrabil posodo oziroma to razpadlo šapo in jo spravil v žep."
8,Potem sem ga vprašal zakaj hoče to imeti.
22,"Razložil mi je, da je ""krempelj"" eden najbolj, bom rekel, priznanih amuletov romunskega ljudstva, ki prinaša srečo in pa razumevanje med ljudmi."
11,Na dolgo prigovarjanje sem tudi sam od njega dobil en krempelj.
26,"Krempelj sem prinesel danes s seboj in to zato, da bi vas prosil, kolegi, da razumete, zakaj sem proti vsebini teh tez, ki so pred nami."
51,"Vsebine teh tez so napisane tako kot leta 1989 oziroma kot leta 1990. 1988 leta sem takratnemu direktorju Republiške veterinarske uprave v Celju, ki je bil še direktor tudi do lanskega leta, rekel, da je ta zakon, ki je veljal, dober samo tako dolgo, dokler bivše Jugoslavije ne bo hudič vzel."
12,Bil sem močno kritiziran in seveda dobil veliko črnih pik zaradi tega.
5,"Vendar, nekaj se je spremenilo."
25,"Določene teze sprememb tega zakona so se pojavile 1989 leta, nato 1990 v februarju mesecu in približno take ostale z določenimi malimi korekcijami do danes."
20,"Kot sem prej opisoval svoje delo, kot živinozdravnik, moram povedati, da tak način dela, poosebljenega dela, velja v vsem svetu."
13,Pri nas se je pa ta poklic skozi zadnjih 20 let popolnoma razosebil.
33,"Sama struktura organizacije službe pomeni to, da če kot veterinar greš na porod in se mora sleči in seči z roko nasproti teličku, ki prihaja, je ta veterinarjeva roka obremenjena s 14 nadgradnjami."
15,"Kajti organiziranje te službe je tako, da ima veterinar, ki to stroko opravlja, 14 nadgradenj."
35,"Avstrijski veterinar ali drugi veterinarji imajo 3 ali 4. Ista obremenitev, 14 nadgradenj, velja tudi za tisto papigo, ki jo prinese fantek v ambulanto in prosi kaj z njo narediti, ker ima na vratu bulo."
25,"In podobno obremenitev ima tudi tista muca, ki ne more povreči oziroma skotiti mladiče in ji mora veterinar s carskim rezom mladiče odvzeti iz trebuha."
31,"Zato mislim, da taka organiziranost, ki je predvidena še za naprej, za nedoločen čas in ki je bila do sedaj, ni primerna niti za izvajanje poklica niti za samega lastnika živali."
1,Poglejte.
17,"Bolna žival, prizadeta žival v stiski pomeni tudi prizadetega človeka oziroma lastnika živali oziroma človeka v stiski."
45,"Pri kmetu pomeni to, poleg, rekel bom človeške stiske, tudi lahko izgubo dela premoženja, pri meščanih pa je lahko to čustvena prizadetost, tako močna, da se nekateri otroci, ki izgubijo svojo priljubljeno žival, lahko tudi po en teden zaprejo sami vase in se ne pogovarjajo."
41,"Pri vsem tem delu je nemogoče in tudi sam nisem nikoli upošteval, da imam nad seboj še toliko direktorjev, še toliko predstojnikov, še toliko inšpektorjev in tako naprej, kajti če bi o tem razmišljal, potem tega dela ne bi šel delat."
18,"Takrat, ko delaš, si vedno sam in tudi nobeden ti ne more pomagati, razen lastnika in žival sama."
24,"Zato je nerazumljivo, da je takšna, rekel bom, komplicirana aglomeracija same organiziranosti še vedno pred nami in ki naj bi veljala tudi za naprej."
13,Pripombe na teze sem oddal pred enim tednom in to v torek - napisane.
7,"Mislil sem, da jih boste dobili razmnožene."
14,"Na žalost tega ni bilo; oprostite, potem to ni bila navada in nisem opazil."
25,"Ker so teze v bistvu poslane, potem samo predlagatelju, jih v celoti ne bi bral, ampak bi povedal samo tiste konkretne pripombe, kratke, katere imam."
72,"Torej, v tezah se zavzemam, da je ta služba, ki jo izvaja živinozdravnik in seveda v teh tezah piše veterinar, kar je po francosko pastir, da je to delo v glavnem zasebno delo, uslužnostna dejavnost, ki pa ima javni pomen samo takrat, kadar gre za tiste kužne bolezni, za tiste zajedavske bolezni in za tisto kontrolo živil živilskega izvora, ki lahko ogroža narod kot celoto oziroma del naroda oziroma neko večjo populacijo."
48,"To naj bo v bistvu javna služba, vse drugo pa naj bo uslužnostna dejavnost na podlagi podjetniške organiziranosti in zato tudi v mojih tezah predlagam, naj bi taka organiziranost bila izražena v živinozdravniški oziroma veterinarski ordinaciji in v veterinarskih družbah, ki naj bi bile organizirane po podjetniškem načinu."
40,"Drugi del dejavnosti, ki je javnega značaja, se pa lahko izvršuje tudi s koncesijami, tako kot po vsem normalnem modernem svetu ali pa, če ima država res toliko denarja, se naj ustanovijo takšni ""glomazni"" veterinarski zavodi, ki so tu predvideni."
9,"Zato mislim, da je taka vnaprejšnja organiziranost resnično nesprejemljiva."
16,"Zavzemam se tudi za to, da se vsa vsebina opisa teh služb napiše bolj preprosto, razumljivo."
15,"In to zaradi tega, ker stojim na podobnem načelu kot ga je imel Franc Jožef."
21,"Franc Jožef je, preden je zakon izdal, ga dal prebrati ljudem in če so ga ljudje razumeli, potem ga je izdal."
24,"Teh tez, če jih dobro preberete, prebrali so jih moji kolegi, ki ne morem reči, da ne znajo brati in jih niso popolnoma razumeli."
17,"To se pravi, niti ljudje, ki bi naj poklicno jih te teze prizadele, niso razumeli teh tez."
41,"Potem se v okviru teh predlogov zavzemam tudi za veterinarsko zbornico in sicer za tako zbornico, ki bo cehovska organizacija kolegov, poklicna cehovska organizacija in ne da bo vključevala tudi druge organizacije in druge, ki se direktno s poklicem na ukvarjajo."
12,Na koncu bi rad imel še pripombe na prehodne in končne določbe.
58,"Moram poseči malo nazaj, tudi na sejo Odbora za kmetijstvo in to iz naslednjega stališča: prehodne določbe in vse te teze govorijo, da je bila sedanja veterinarska služba javna služba in sicer ali služba družbenega pomena, kakor je obrazložila simpatično gosto govoreča gospa Lippaijeva in s takim načinom je pravzaprav odbornike na tem odboru zavedla, milo rečeno zavedla."
21,"Ona je trdila, da so se veterinarske organizacije leta 1988 na novo registrirale in da so postale kot družbeno pomembne organizacije."
24,"Tukaj imam fotokopirano registracijo teh zavodov od leta 1984 in fotokopijo o tem, da vse veterinarske organizacije še danes plačujejo članarino Gospodarski zbornici Slovenije."
32,"To se pravi, vseskozi so bile te organizacije kot delovne organizacije, z nobenim posebnim poudarkom na posebnosti pomena službe, razen pri plačah, kajti naša dejavnost ni bila zaželena - skozi dolgo let ne."
52,"To pa zato ne, ker je bil to edini kontakt ljudi s kmeti, z osebami in to je bil osebni kontakt, privatni kontakt - v prejšnjem režimu pa to ni bilo najbolj zaželeno - in to kontakt, ki ni dal nobenega pogoja in ni zahteval nobenega pogoja za to, ker ti je naredil uslugo."
4,Verjetno sem kaj izpustil.
13,"Upam, da me bo še kakšen drug kolega popravil, vendar napisal sem vse."
52,"Zato predlagatelja prosim, da upošteva te moje pripombe, vas poslance pa tudi, da bi podprli te moje pripombe, kajti resno vam povem, star sem 57 let in moja največja želja je, da bom lahko nekoč, preden grem v pokoj, dal ven tablo z napisom Janez Černej - živinozdravnik, kličite ga, kadar ga potrebujete."
2,Hvala lepa.
2,Hvala lepa.
18,"Glede na predviden nadaljnji potek seje moram odrediti sedaj odmor, nato pa se bomo lotili točke problematike beguncev."
12,Med nami bo tudi vodja Urada visokega komisariata za begunce v Ljubljani.
8,Potem bomo to točko v primernem trenutku nadaljevali.
9,"Bodite pred pol drugo uro tukaj, da bomo nadaljevali."
8,"Spoštovane kolegice in kolegi, nadaljujemo sejo našega zbora."
3,Prehajamo na 17.
7,"TOČKO DNEVNEGA REDA, to je na obravnavo"
6,INFORMACIJE O BEGUNCIH V REPUBLIKI SLOVENIJI.
39,"K tej točki sem povabil na sejo, kot sem že prej omenil, tudi gospo Michel Voyer, vodjo pisarne Visokega komisariata za begunce v Republiki Sloveniji, ki želi spregovoriti tudi kot uvod, kot dodatne informacije k tej točki dnevnega reda."
17,"Pa bi kar prosil gospo Voyer, vodjo pisarne Visokega komisariata za begunce OZN, za njene uvodne besede."
8,"Gospod predsednik, spoštovani poslanci Zbora občin, dober dan."
43,"V veliko čast mi je, da lahko govorim danes tukaj pred vami o tej zelo tragični in pa zelo občutljivi problematiki, ki jo predstavljajo begunci v Sloveniji in pa v tej zvezi specifično tudi o vlogi, ki jo ima Visoki komisariat za begunce."
17,"Rada bi vam posredovala pozdrave visoke komisarke gospe Ogate, ki je imela prejšnjič čast srečati vašega predsednika."
16,"Prav tako vam posredujem pozdrave poslednjega odposlanca gospe Ogate v bivši Jugoslaviji, gospoda Jose Maria Mandaluse."
21,"Gospod Mandaluse je Slovenijo obiskal že dvakrat in je sedaj na čelu programa, ki je namenjen za celotno ozemlje bivše Jugoslavije."
38,"Najprej bi rada rekla, da je bila visoka komisarka gospa Ogata, kakor tudi vsi drugi, ki se ukvarjajo s tem problemom, izredno razočarana zaradi prepočasnega in nezadostnega vpliva mednarodne skupnosti na problem v Sloveniji in v celotni regiji."
24,"Z Visokim komisariatom za begunce sodelujeta mednarodni odbor Rdečega križa in pa UNICEF, da bi tako lažje pomagala vsem beguncem na ozemlju bivše Jugoslavije."
22,"Vendar pa vsa prizadevanja teh mednarodnih organizacij niso bila dovolj razumljena in denar ni pritekal tako hitro, kot bi ga bili potrebovali."
26,"Moramo vedeti, da je kriza v tej regiji zelo resna in huda in je ni mogoče rešiti le z humanitarnimi akcijami in s pomočjo humanitarnih organizacij."
15,Skupno število razseljenih oseb je že doseglo 1 milijon in to število še naprej raste.
28,"Tudi ta dežela se sooča z zelo resno krizo oziroma, lahko bi rekla, že z drugo resno krizo, kajti do sedaj je bila soočena z dvema valovoma beguncev."
39,"Sama do sedaj nisem imela priložnosti, da bi v okviru Visokega komisariata lahko delala v drugih državah, ki so se soočale s problemom beguncev, kajti prišla sem na sedanje delovno mesto direktno s svojega prejšnjega delovnega mesta v Kanadi."
41,"Vendar so mi gospod Mandaluse, posebni odposlanec in pa ostali kolegi, ki so delali tako na Hrvaškem, v Sloveniji in tudi v Bosni in Hercegovini, povedali, da je Slovenija vzor, ko gre za njen odziv in za organizacijo reševanja problemov beguncev."
13,"Ko gre za ravnanje z begunci, lahko Slovenijo imenujemo model na tem področju."
44,"Impresivno je videti raven organiziranosti v Sloveniji in tudi izredno učinkovito strukturo, ki jo je Slovenija uspela postaviti in kjer sodelujejo praktično vsa ministrstva, s tem da Ministrstvo za obrambo, Ministrstvo za notranje zadeve in Ministrstvo za zunanje zadeve igrajo pri tem ključno vlogo."
15,Pri tem vsekakor ne smemo pozabiti omeniti pomembnega prispevka Rdečega križa Slovenije in pa Karitasa.
11,Prav tako moram poudariti tudi izredno gostoljubnost in širokosrčnost prebivalcev Slovenije.
19,V zadnjih nekaj mesecih je ta država doživela veliko sprememb in trenutno se sooča tudi s težko ekonomsko situacijo.
7,Kljub vsemu je pa odziv prebivalstva izjemen.
15,Prihod beguncev v tako velikem številu prav gotovo slabo vpliva na stabilnost vsakodnevnega življenja prebivalcev.
14,Vendar pa so tako prebivalci kakor tudi oblasti reagirale s potrebnim mirom in mirnostjo.
15,In zato bi tudi drugje po Evropi morali bolje poznati odziv Slovenije na problem beguncev.
13,"Sama sem poizkušala kaj več o tem povedati znotraj organizacije, ki jo predstavljam."
31,"Zahvaljujoč ravno takšnemu odzivu prebivalstva, odzivu oblasti in pa zahvaljujoč močni strukturi, ki jo imate, ste se uspeli postaviti po robu temu problemu dosti bolj učinkovito in bolje kot druge dežele."
11,Vse to ste pa storili z zelo malo pomoči mednarodne skupnosti.
10,Te pomoči je bilo pa tako malo iz različnih razlogov.
27,"Prvi razlog je ta, da je bil problem najprej dokaj majhen, imel je majhne razsežnosti in tedaj je Slovenija bila sposobna problem reševati sama s svojimi sredstvi."
21,"Na začetku je program Visokega komisariata zadostoval s tem, ko je dajal komplementarno pomoč, ki jo je sicer vodila vlada Slovenije."
26,"Drugi faktor, ki pomaga razložiti ta pozni odziv mednarodne skupnosti, je zamik med trenutkom, ko izbruhne kriza v državi in trenutkom, ko začne prihajati mednarodna pomoč."
22,"In potrebno je bilo veliko sestankov s predstavniki držav mednarodne skupnosti, da smo jih lahko prepričali, da začno nuditi pomoč naši organizaciji."
26,"Iz začetnega budžeta, ki je predstavljal 31 milijonov dolarjev in s katerim smo lahko zadovoljili samo polovico potreb, smo sedaj prišli do budžeta 150 milijonov dolarjev."
22,"Poleg 17 milijonov dolarjev, ki smo jih že dobili, je prejšnji teden Evropska skupnost sprejela odločitev, da nam dodeli 31 milijonov EQU."
21,"To pa seveda ni bilo dovolj in gospod Mandaluse je prejšnji teden šel v Bruselj, da bi se pogovoril z dvanajsterico."
35,"Sedaj obstajajo pozitivni znaki, da bomo ta sredstva dobili, to se pravi, dobili sredstva v višini 150 mio dolarjev, prav tako obstajajo dobri pozitivni znaki za realizacijo celotnega programa našega komisariata na ozemlju bivše Jugoslavije."
28,"Prav tako so pozitivni znaki za Slovenijo, ki bo dobila 5% skupne vsote pomoči mednarodne skupnosti. 5% predstavlja procent beguncev, ki so v Sloveniji od celotnega števila beguncev."
13,"Prav tako se mi zdi, da prošnje te dežele slišijo že tudi drugje."
13,"To so prošnje, namenjene sosednjim deželam, naj odpro svoje meje in sprejmejo begunce."
30,"Jutri bo Hrvaško in Slovenijo obiskala ministrica za emigracijo iz Italije, spremljal jo bo delegat Visokega komisariata za begunce iz Rima, ravno tako bom prisotna pri teh razgovorih tudi sama."
16,Nedavno tega je naš Visoki komisariat imel zelo konstruktiven sestanek z ministrstvom za notranje zadeve Avstrije.
18,"V tej zvezi bi rada omenila sveto načelo begunskega prava in sicer načelo, ki govori o odprtosti meja."
27,"To načelo pravi, da kadarkoli kdo želi prestopiti mejo in zaprositi za zaščito, mora takšno zaščito tudi dobiti oziroma mu mora biti dovoljeno vstopiti v tako deželo."
33,"Prav tako naš komisariat zelo brani načelo združevanja ali združenosti družin, kar pomeni, da kadarkoli nekdo dobi azil v neki drugi deželi, mu mora biti omogočeno, da se mu pridružijo člani njegove družine."
39,"In zaradi vseh teh razlogov naš komisariat upa, da bo Slovenija še naprej tako velikodušna, tako gostoljubna, da bo še naprej sprejemala begunce in da se ji ne bo treba zateči k tako drastičnim ukrepom, kot je zapiranje meja."
45,"In za konec bi rada poudarila pripravljenost Visokega komisariata za begunce, da tesno sodeluje in da sodeluje v duhu medsebojnega zaupanja, tako z oblastmi Slovenije kakor tudi z nevladnimi organizacijami, humanitarnimi organizacijami in z vsemi tistimi posamezniki, ki so pripravljeni pomagati pri reševanju tega problema."
5,Hvala lepa za vašo pozornost.
28,"Zahvaljujem se gospej Voyer za njen nagovor in prepričan sem, da bo tudi to pripomoglo k tehtnemu in celovitemu obravnavanju problematike, ki jo imamo danes na dnevnem redu."
15,"Gospa Voyer je izrazila pripravljenost, da odgovori tudi na eventualna vprašanja, ki bi jih imeli."
29,"Seveda pa gre pri tem za vprašanja na tematiko, ki zadevajo delo Visokega komisariata - se pravi tisto, kar lahko povprašamo našo vlado, tisto bomo pač potem povprašali predstavnike vlade."
15,"Ima morda kdo kakšno vprašanje, da bi najprej s tem v zvezi, prosim gospod Černej."
24,"Prosil bi gospo, če mi lahko obrazloži pojem, kot ga je omenil že prej kolega Božič, kaj so to razseljene osebe v mednarodnem pomenu?"
11,"Kajti mislim, da ima ta organizacija definicijo begunca bolj natančno opredeljeno."
36,"To sprašujem zaradi tega, ker se v Sloveniji pojavlja določeno število ljudi, za katere pravijo, da niso ravno begunci oziroma da niso na nek način evidentirani ampak, da so kot znanci oziroma sorodniki pri svojih ljudeh."
24,"To se pravi, ker je ta zadeva lahko različno pojmovana, je verjetno odvisno tudi, koliko denarja daje mednarodna skupnost potem za pomoč tem ljudem."
8,"Zato bi prosil, če lahko gospa to obrazloži."
30,"K temu vprašanju me je pa vzpodbudilo tole, ko je rekla, da je naša dežela dobila komplementarno pomoč, to je pravzaprav neko pomoč, ki je bila samo dodana osnovni pomoči."
2,Hvala lepa.
6,Je morda še kakšno drugo vprašanje?
8,Bi morda kar zbrali vprašanja pa potem odgovore.
3,Gospod Štefančič prosim.
20,"No, gospe Voyer bi se seveda zelo rad zahvalil za njene izjemne komplimente, ki veljajo slovenskim prizadevanjem in razumevanjem problematike."
72,"No, zanima me pa pravzaprav, kakšno moč ima ta Visoki komisariat na tej relaciji, torej njegova funkcija pa ostali svet - evropski svet, ki gleda sedaj to dogajanje, to tragedijo, ki se dogaja v nekaterih delih bivše Jugoslavije in pravzaprav prepušča, tako pač razumem, več ali manj reševanje te problematike deželam bivše Jugoslavije, ki so danes tako ali drugače samostojne, medtem ko ostale države Evrope pa nekako bolj statirajo pri reševanju vprašanja beguncev."
29,"Torej, ali ta komisariat vendarle bi lahko ali ima možnost, da vpliva na srčnost, bom dejal, teh dežel ali pa teh držav, ki tako statirajo sedaj ob teh dogajanjih?"
2,Hvala lepa.
3,Gospa Vika Potočnik.
12,"Spoštovani, moje vprašanje na koncu bo zelo podobno, čeprav malo bolj konkretno."
17,"Slišali smo tukaj, da je lahko Slovenija primer za pogled kako naj se ravna v tej situaciji."
48,"Strinjam se in se s tega mesta želim zahvaliti vsem prebivalcem Slovenije, ki z izredno potrpežljivostjo in kljub temu, da vemo, da skoraj 60% slovenskih prebivalcev komaj zlepi mesec z mesecem svojo eksistenco, je vseeno pripravljeno tako v materialnem kot tudi v drugih oblikah pomagati in nuditi pomoč."
17,"Zanima pa me, kakšna bodo kratkoročna in dolgoročna prizadevanja vašega Visokega komisariata za večjo internacionalizacijo tega problema."
14,"Namreč, tukaj ni zgolj problematična sama ta situacija, temveč gre za strukturo teh beguncev."
20,"To so otroci, to je večinoma mladina, ki vemo, da tudi ne samo po vseh mednarodnih konvencijah zahteva poseben status."
29,"In mislim, da je to poseben moment, zaradi katerega bi bilo potrebno, da se vaš komisariat še veliko bolj angažira, predvsem pri vseh sosednjih državah in tudi v Evropi."
10,"Mislim pa, da je to celo alarm za ves svet."
13,In še kot vprašanje - sicer je to bolj za pokomentirati oziroma za komentar.
16,"Mislim, da mi pri naši vladi nimamo podobnega organa, s katerim bi lahko vi direktno komunicirali."
8,"Sami ste rekli, da komunicirate s posameznimi resorji."
27,"Moj predlog bo tudi v današnji diskusiji, da tudi naša vlada oblikuje poseben medresorski organ za usklajevanje vseh aktivnosti, kar bo najverjetneje razbremenilo zgolj Ministrstvo za obrambo."
11,Ali prihaja tukaj do problemov oziroma ali so tukaj komunikacije otežene?
4,"Toliko za vas, hvala."
2,Hvala lepa.
22,"Sedaj ne vidim nobenega prijavljenega več, sicer pa je teh vprašanj že kar veliko, zato bi prosil, če lahko dobimo kakšne odgovore."
1,Prosim.
18,"Zahvaljujem se za vaša vprašanja, zelo dobra vprašanja, zato bom po svojih najboljših močeh poskušala tudi kaj odgovoriti."
34,"Opazila sem, da izraz ""razseljena oseba"" povzroča veliko zmede in zato bom poskušala razložiti, zakaj smo ta izraz uporabljali, da smo z njim označevali osebe, ki so bežale iz Hrvaške in Bosne in Hercegovine."
21,"Izraz ""razseljena oseba"" je širši izraz in pokriva več kategorij ljudi, ki iz kateregakoli razloga zapuščajo svoje domove in bežijo drugam."
28,"Tako ta izraz vključuje tako begunce, kot jih definira Ženevska konvencija, kakor tudi ljudi, ki bežijo pred naravnimi katastrofami, ljudi, ki iščejo azil, ljudi, ki se samo selijo."
12,Ta izraz se večkrat uporablja tudi v resolucijah Generalne skupščine Združenih narodov.
17,Naš Visoki komesariat za begunce pa na tej osnovi skuša pomagati tako razseljenim osebam kakor tudi beguncem.
33,"Begunec je po Ženevski konvenciji tista oseba, ki beži iz nekega okolja iz zelo specifičnih razlogov; ki beži ali zaradi preganjanja, ki je posledica njegove rasne pripadnosti, politične opredeljenosti, nacionalnosti, ali česa podobnega."
30,"Tako, da naš komesariat deluje tako v skladu z Ženevsko konvencijo iz leta 1951, kakor tudi na osnovi drugih dokumentov, ki so bili napisani za zaščito razseljenih oseb in beguncev."
32,"Moram povedati, da Ženevska konvencija predvideva zaščito beguncev, medtem ko nekega struktuiranega sistema, ki bi bil tudi pravno opredeljen za zaščito razseljenih oseb, še ni in ga mednarodna skupnost šele mora pripraviti."
25,"Če to povzamem, lahko rečemo, da je status begunca formalnejši status, ki se mora podeliti, medtem ko razseljeni osebi ni treba dokazovati, da je preganjana."
20,"Razseljena oseba tam, kamor pride, samo pokaže oziroma dopove, da je morala oditi, da je odšla in zaprosi za zaščito."
11,"Slovenski zakon o tujcih vsebuje posebno določilo, ki definira status begunca."
33,"Ta definicija je precej v skladu z definicijo, ki je vsebovana v Ženevski konvenciji iz 1951. leta, vendar pa ne pokriva vseh kategorij ljudi, ki trenutno bežijo v Slovenijo iz Bosne in Hercegovine."
13,"In zato potrebujemo še eno definicijo, ki bo lahko pokrila vse te vidike."
45,"Politika Slovenije, ki ni imela pravne osnove za določanje statusa beguncev, je bila v tem, da se je odločila vsem, ki so v Slovenijo prišli in zaprosili za zaščito, tako zaščito tudi začasno nuditi, s tem, da jim je dovolila tudi registracijo, torej se registrirati."
7,"To je sistem, ki sloni na registraciji."
26,"To je postopek, ki ne zahteva dosti časa, ki ga je mogoče hitro izvesti in ki je še drug primer primernega odziva na množični pritok beguncev."
35,"In kar zadeva vpliv tega na finančno pomoč, ki naj bi jo prejemali begunci, bi rekla, da so tisti, ki to pomoč potrebujejo, odgovorni, da se registrirajo in s tem postanejo tudi upravičeni do pomoči."
31,"In v tem načelu je potrebno, da se vse osebe, ki so pribežale v Slovenijo iz Bosne in Hercegovine, ne glede na to, ali jih imenujemo razseljene osebe ali begunci, registrirajo."
31,"Kar zadeva pomoč, ki prihaja iz mednarodne skupnosti in ki poteka preko Visokega komesariata za begunce, sem uporabila izraz ""komplamentarna pomoč ali dodatna pomoč"" in ta izraz bom nekoliko bolj razložila."
20,"Kar zadeva potrebe Slovenije po pomoči, moram povedati, da je te potrebe treba oceniti v luči ravni ekonomskega razvoja Slovenije."
26,"Z drugimi besedami to pomeni, da Slovenija ne more prejeti iste količine finančne pomoči, kot bi jo npr. Bangladeš, če bi se soočil s problemom beguncev."
16,"Zato moramo pri ocenjevanju potreb Slovenije po pomoči upoštevati tudi tisto, kar Slovenija lahko nudi beguncem."
11,"In do sedaj nismo mogli Sloveniji dati pomoči, ki jo potrebuje."
8,Visoki komesariat je Sloveniji prispeval samo 290.000 dolarjev.
10,Vendar pa je od zadnjega tedna naprej pomoč začela prihajati.
8,Ta pomoč bo še prihajala in bo precejšnja.
16,"Omenila sem že, da bo ta pomoč predstavljala 5% pomoči, ki si jo bomo uspeli zagotoviti."
10,Teh 5% je v skladu s procentom populacije razseljenih oseb.
25,"Pri tem pa moramo upoštevati tudi tisto, kar dajejo druge organizacije, ne glede na to, ali so to mednarodne organizacije ali pa vladne ali nevladne."
17,"Včeraj sem bila na sestanku s predstavnikom UNICEF, ki je obiskal Slovenijo, in UNICEF bo pomagal Sloveniji."
15,"Tako lahko upamo, da bo od sedaj naprej Slovenija od mednarodne skupnosti prejemala zadostno pomoč."
36,"Vprašali ste me tudi, kakšna je lahko vloga Visokega komisariata za begunce pri razširjanju informacij o človeških tragedijah v tem delu sveta in pri tem, da vzpodbudi zahodno Evropo, da se začne bolj zavedati tega problema."
29,"Za začetek bi rada povedala, da vsi veste, da se Evropa trenutno srečuje s težavami in da se zaradi tega sprejema vedno več restriktivnih ukrepov, kar zadeva prihod tujcev."
15,"Nemčija ocenjuje, da se bo srečala v tem letu s 400 tisoč prosilci za azil."
27,"Potem mnoge države ustanavljajo na svojih letališčih mednarodne cone, na katerih začno prošnje za azil pregledovati že ob samem prihodu prosilcev, tako da jih lahko čimprej zavrnejo."
26,"Tako v naših uradih, ki jih imamo skoraj po vseh prestolnicah v Evropi, skušamo prepričati vlade, naj držijo meje odprte za vse begunce iz vsega sveta."
6,Vendar pa to postaja vedno težje.
28,"Verjetno veste tudi, da je načelo, ki velja v primeru beguncev in gibanja beguncev tudi to, da je potrebno narediti vse, da se begunci zadržijo znotraj ene regije."
11,"Gospa Ogato, visoka komisarka, meni, da je problem beguncev regionalen problem."
24,"Zato poziva zahodnoevropske države in druge države, naj pomoč prinašajo tja, kjer so begunci ostali, kjer so se naselili in jim pomaga ostati tam."
11,"To velja za begunce na ozemlju Slovenije, Hrvaške pa tudi Srbije."
34,"Namen te politike je v tem, da bi preprečili, da bi ljudje, ki bežijo in se naseljujejo, bili še bolj izkoreninjeni in da jim ne bi bilo treba hoditi še dlje od svojega doma."
13,To načelo je zapisano tudi v resoluciji izvršnega odbora Visokega komisariata za begunce.
22,"Zato mislim, da bi prizadevanja za to, da bi druge dežele začele sprejemati begunce, bilo uspešnejše, če bi potekalo na bilateralni osnovi."
49,"Zato bo glavna vloga Visokega komisariata za begunce v tem, da bo pomagal Sloveniji in Hrvaški, da bosta lahko uspešno reševali problem beguncev v vseh pogledih in v vseh vidikih, ki jih ta problem prinaša, vključno s socialnimi odnosi, vključno z vprašanji varnosti in vključno z zadovoljevanjem osnovnih potreb."
24,"Sedaj pa še nekaj besed o tretjem vprašanju, ki vsebuje več podvprašanj in sicer o vprašanju, ki zadeva dolgoročno delo Visokega komisariata za begunce."
17,"Naše prve rešitve so običajno kratkoročne, če pa gledamo dolgoročno, skušamo za problem beguncev najti trajne rešitve."
12,"Te vključujejo tako integracijo, repatriacijo, kakor ponovno naselitev beguncev v drugih deželah."
21,"Trenutno delujemo v pogojih, ko je situacija še vedno akutna, ko je še vedno pričakovati, da bodo prihajali še novi begunci."
8,V taki situaciji ne moremo pripravljati dolgoročnih rešitev.
41,"Kar zadeva vprašanja v zvezi s tem, da je med begunci v Sloveniji največ otrok in žena, bi rada povedala, da to ni specifično za Slovenijo, da je takšno razmerje, takšna struktura vedno prisotna tam, kjer gre za množične pritoke beguncev."
17,"Naš komisariat ima programe za te skupine, ki so potrebne te pomoči, ki so tudi najbolj ranljive."
54,"Kar zadeva postavitev posebnega vladnega telesa oziroma posebnega telesa znotraj vlade ali pri vladi, ki bi bilo odgovorno za stike z našim komisariatom, bi rada povedala, da takšno telo že obstaja, to je organ, s katerim sem do sedaj imela največ stikov, s katerim imamo sestanke vsaj vsak teden, če ne že vsak dan."
18,"Vsekakor pa smo pripravljeni sodelovati z vsemi drugimi resorji, z vsemi drugimi organizacijami, ki bi si to želele."
12,"Rada bi se vam še enkrat zahvalila, da ste me danes povabili."
7,Hvala še enkrat za vaše izčrpne odgovore.
32,"Mislim, da dejansko se lahko v imenu celega zbora zahvalim za to, da si je gospa vzela čas in nas je seznanila tudi s te plati s problematiko, ki jo danes obravnavamo."
10,S tem bi šli naprej na obravnavo točke problematika beguncev.
7,"Prosil, bi za uvodne besede predstavnika vlade."
9,"To je gospod Miran Bogataj, namestnik ministra za obrambo."
6,"Hvala lepa gospod predsednik, spoštovani zbor!"
12,Mi smo dali pismeno informacijo o problematiki začasnih beguncev v naši državi.
9,Dobili ste na mizo tudi današnje poročilo oziroma informacijo.
15,Obravnavala jo je tudi parlamentarna Komisija za mednarodno sodelovanje in dovolite mi samo nekaj poudarkov.
8,"Ta trend naraščanja beguncev je izredno velik, nagel."
15,"Vsak dan se nam število začasnih beguncev poveča po tisoč, posamezni dan pa celo več."
24,"Pri tem dodajam, da na območju osrednje Bosne so podatki, da so blokirane cele kolone, tisoče novih beguncev, ki želijo ven iz ogroženega območja."
11,Ta trenutek je skupno število v Sloveniji že preseglo 48.000 oseb.
22,Za sam status pri Rdečem križu je zaprosilo 29.600 in v naših centrih je v današnji noči število že preseglo 14.000 oseb.
15,"Skratka, Slovenija ima ta trenutek 2,4% več ljudi na svojem ozemlju, kot šteje njeno prebivalstvo."
47,"Ne da bi potenciral, vendar če to primerjamo, ta delež in predpostavljamo, da bi imele sosednje države kot je Avstrija, potem bi rekli, da ima ta trenutek Avstrija okoli 180.000 beguncev, da jih ima Italija preko 1.400.000 in da jih ima Nemčija skoraj dva milijona oziroma 1.800.000."
16,"Problem več kot štiriinpol do petkrat presega naše dejanske realne, organizacijske, nastanitvene, tehnične in kadrovske možnosti."
27,"Ta prag, ki smo ga ves čas postavljali in poudarjali, 10.000, izhaja iz čisto rednih načrtov za primer naravnih in drugih nesreč na področju zaščite in reševanja."
10,"Ta prag je tisti, ki ga obvladujemo z minimalnimi problemi."
33,"Njihova struktura, če podam grobe podatke: več kot 50% so to otroci do 16. leta starosti oziroma ženske in njihove matere. 38% je žensk in tistih 12% je ostala struktura, predvsem starejše osebe."
22,"Od Hrvatov oziroma teh razseljenih oseb iz Hrvaške jih je v Sloveniji še okoli 3.700, od tega 620 v naših zbirnih centrih."
5,"Skratka, ta problem je majhen."
19,"Po strukturi so to predvsem Muslimani, govorim o začasnih beguncih iz Bosne, in sicer kar okoli 76% je Muslimanov."
4,Ostale narodnosti so drugi.
12,"Beguncem je nudena minimalna nastanitvena, prehrambena, zdravstvena, socialna in ostala struktura - minimalna."
15,"Tista, ki jo je pri takem obsegu problema možno zagotavljati, pogosto tudi z improviziranimi rešitvami."
22,"Kritično bo postalo oziroma postaja ne samo ob kadrovskih, tehničnih, prostorskih možnosti, ampak tudi obvladovanje epidemiološke situacije, posebej sedaj v poletnem času."
10,"Ta trenutek mi pojavov epidemij nimamo, niti drugih nalezljivih bolezni."
23,"Dejstvo pa je, da postaja situacija kritična, posebej zato, ker nastanitveni pogoji so v številnih objektih dejansko improvizirani, so namenjeni za začasno bivanje."
18,"Organizacijo, s katero obvladujemo celotno razreševanje problema, je ocenila že gospa Voyer in se ji za ocene zahvaljujem."
24,"Vendar bi rad poudaril, da gre za koordinacijo pri Republiškem štabu za civilno zaščito, v kateri so zastopani vsi resorji, vključno s humanitarnimi organizacijami."
12,"Ta organizacija se je pokazala kot dokaj prožna, kot dokaj učinkovita, operativna."
9,Na drugi strani pa lahko tudi oži obseg delovanja.
10,"Dejstvo je, da ta potencial v kadrovskem smislu ni neomejen."
21,"Le-ta je že dosegel stopnjo izkoriščenosti oziroma angažiranja, ki povzroča težave tako pri vodenju kot pri samem usmerjanju razreševanja tega problema."
11,"Izjemna je pomoč tudi humanitarnih organizacij, Rdečega križa, Karitasa in drugih."
57,"V smislu statusnega razreševanja, na kar se je nanašalo tudi največ problemov mislim, da je osnovni problem v tem, da v Evropi razrešujemo vprašanja beguncev po ureditvi, ki je bila uporabna, aktualna v petdesetih letih, da pa pojav beguncev v takem smislu, v taki pojavni obliki, s takih vzrokov, kot jih sedaj srečujemo, nima ustrezne mednarodnopravne ureditve."
17,"Nima, ima pa svoje reperkusije tudi na angažiranju Visokega komisariata, čeprav visoko cenim njegovo pomoč, sodelovanje itd."
18,"Od tu je tudi jasen predlog v vladnih predlogih, da si bomo prizadevali za ureditev statusa začasnih beguncev."
29,"Reči moram, da vidimo praktične posledice takšnega statusa, v kakšnem smislu je gospa pred menoj omenila, na odgovorih na vprašanja, da Visoki komisariat vidi, da gre za regionalni problem."
25,"Ta regionalni problem ima tudi svojo argumentacijo v uporabi termina razseljene osebe, s katerim smo v vseh preteklih letih označevali gibanja znotraj nekega državnega ozemlja."
41,"Pri čemer nobenih realnih niti argumentiranih razlogov ni, da bi bilo to breme ali ta problem, s katerim se srečuje Slovenija, večje od bremena držav, ki so v celotnem tem prostoru, vključno s sosednjimi državami Italijo, Avstrijo in ostalimi evropskimi državami."
2,Mednarodna pomoč.
17,Ta pomoč se je v zadnjih dnevnih v materialnem in ostalih smislih začela premikati oziroma postaja operativna.
12,"Dejstvo je, da v večjem pomenu oziroma v večjem obsegu ni operativna."
12,"Ni operativna pomoč, ki jo ponuja Italija, ne v smislu materialnih sredstev."
9,Obljubljenih je od ene milijarde do dveh milijard lir.
9,To naj bi bilo operativno šele v naslednjih tednih.
6,Ni operativna v smislu sprejema beguncev.
9,Za sedaj jih je sprejela le nekaj preko 800.
19,"Ne glede na to, da samo ta sosednja pokrajina ima kapacitete že dolgo časa pripravljene za več tisoč oseb."
11,Enako velja za pomoč ostalih sosednjih držav oziroma ostale oblike pomoči.
18,"Dejstvo je, če ta pomoč ne bo večja v zelo kratkem času, potem problema ne moremo več obvladovati."
14,Dnevna oskrba beguncev stane ta trenutek že okoli 7 in pol milijonov tolarjev dnevno.
21,"To je zagotavljanje tistih minimalnih, en topel in en hladen obrok oziroma za otroke tridnevno in ostali stroški, ki temu sledijo."
22,"Iz proračuna smo do sedaj porabili okoli 330 milijonov tolarjev, okoli 200 za razreševanje tega problema je bilo porabljeno tudi v občini."
9,"Od tod tudi predlog, da začasno premostimo to obdobje."
25,"To naj bi bil ta odziv evropske oziroma mednarodne javnosti večji tudi v materialnem pogledu, da se sprejme zakon o enodnevnem zaslužku v ta namen."
12,"V tem smislu so oblikovani in predlagani sklepi, združeni v tri skupine."
12,"Kot prva skupina, da gre za prizadevanja za nadaljnjo internacionalizacijo tega problema."
13,"Kot drugo, da gre za ureditev statusa začasnih in priznanja statusa začasnih beguncev."
15,V ta namen so navedena v informaciji tudi sama priporočila Visokega komisariata iz leta 1981.
28,"In tretje, da gre za nujno intervencijsko mednarodno pomoč, tako v smislu neposredna materialne pomoči kot prevzemanja določenega števila začasnih beguncev, tako v kvantitativnem kot v kvalitativnem smislu."
7,Ta trenutek imamo predvsem tri najnujnejše prioritete.
16,"Najprej je ta zunanja mednarodna pomoč; kot drugo, pomoč Visokega komisariata pri odpiranju meja sosednjih držav."
53,"Dejstvo je in ga lahko z vso upravičenostjo upoštevamo in ga moramo upoštevati, da so omejene tudi materialne možnosti Visokega komisariata in ostalih mednarodnih organizacij, medtem ko pri odpiranju meja in prevzemanju dela beguncev v sosednje države mislimo, da mednarodne organizacije, vključno s komisariatom, lahko največ storijo in nadomestijo te omejene materialne možnosti."
10,"In kot tretje, da podprete predlagani zakon o enodnevnem zaslužku."
41,"S tem, če problem ne bo enormno rasel, vsaj rešujemo do neke mere to prehodno obdobje, do katerega naj bi postale operativne tiste oblike pomoči, o katerih je tudi govorila predstavnica Visokega komisariata oziroma kot so obljubljene z nekaterih drugih strani."
1,Hvala.
2,Hvala lepa.
15,"Informacijo, ki jo je predložila vlada in predlagane sklepe je obravnavala Komisija za mednarodne odnose."
4,Njeno poročilo ste prejeli.
25,"Naj pri tem opozorim, da komisija podpira predloge sklepov, ki jih je predlagala vlada, predlaga pa nekatere spremembe, k 1., 5. in 8. točki sklepov."
7,Želi besedo poročevalec Komisije za mednarodne odnose?
2,Ne želi!
40,"Ob tem naj povem, da je predlog zakona, ki ga predlaga vlada in ki ga bomo obravnavali kot podtočko pri tej točki dnevnega reda, obravnaval Odbor za proračun in javne finance, ki se s predlogom zakona strinja in nima pripomb."
8,Začenjam razpravo na to poročilo oziroma informacijo vlade.
29,"Ob zaključku razprave predlagam, da sprejmemo sklepe, ki jih predlaga vlada, nato se bomo odločili o načinu obravnave predloga zakona, kakor smo to rekli na začetku našega nadaljevanja seje."
3,Kdo želi razpravljati?
3,"Prosim, gospod Franko."
12,"Nedvomno je, da je pomoč, ki nam jo nudi mednarodna skupnost, dobrodošla."
23,"Vendar se ob tem sprašujem, ali ima Slovenija kot suverena, samostojna država večje obveznosti sprejemati te begunce kot vse ostale druge evropske države."
3,"Mislim, da ne."
14,"Zakaj se Avstrija izogiba beguncev, raje pa daje denar, kot da bi sprejemala begunce."
13,"Mi vemo, da ti ljudje v mnogih primerih diktirajo, kaj naj jim nudijo."
12,"Da niso zadovoljni z mlekom v prahu, da si želijo alpsko mleko."
7,"Da niso zadovoljni z razmerami, higienskimi itd."
5,Ali mi vse to zmoremo?
10,"Kaj pa bo, ko bodo taki otroci zahtevali svoje šole?"
17,"Kaj bo takrat, ko se bomo enkrat hoteli znebiti teh ljudi in se jih bomo morali znebiti."
6,Ali se jih bomo lahko znebili?
15,"Kaj bo takrat mednarodna skupnost, koliko bo pomagala pri tem, da se jih bomo znebili."
10,"To so vprašanja, ki jih moramo začeti in moramo rešiti."
33,"Zato predlagam, da sprejmemo, če je to potrebno in koliko je to možno, zakon o beguncih, ki bo ta vprašanja urejal tudi takrat, ko bo enkrat čas, da se mi tega nekoč znebimo."
2,Hvala lepa.
4,Želi še kdo razpravljati?
2,Gospod Feltrin.
17,"Jaz bi vlado vprašal, kaj bo storila z našo revščino, ko imamo tudi socialne probleme naših ljudi."
14,"Poročilo o socialnih problemih naših ljudi bi nadaljeval tam, kjer je gospod Franko nehal."
10,"Revščina, socialna ogroženost, naša lastna ogroženost nas bo začela stiskati."
26,"In takrat bomo prišli v konflikt in me zanima, kaj bodo mednarodne državne inštitucije kot Visoki komisariat rekli, ko se bomo začeli mi med seboj tepsti."
3,To ni nepredvideno.
28,"Stara borka, partizanka, zavedna komunistka mi je zadnjič dejala, ko sem šel domov me je srečala: grozi nevarnost, da ne bomo do jeseni v miru živeli v Sloveniji."
7,"Veste, pa je zavedna komunistka, moram reči."
20,"Jaz sem se ustrašil, ko mi je ona to povedala, ko veliko nanjo dam in je stara čez 80 let."
10,"Morate vedeti, da iz dneva v dan ljudje težko prenašajo."
11,"Jaz sem pripravljen dati tudi pet plač, če bi to rešil."
12,"Sem pripravljen dati, ne misliti, da ne dam, ampak to ni rešitev."
29,"V ponedeljek, sem že povedal, gospod Šušmelj, naš veleposlanik v Trstu, je rekel, ne Hrvati ne Bosanci se ne brigajo, ker so okoli 800, 900 beguncev dali v Italijo."
15,"Nihče od njih ni prišel v Italijo, da bi to rekel, ne Hrvatje, ne Bosanci."
4,Samo Slovenija se briga.
3,"Vprašajmo se, zakaj?"
8,To je načrt Miloševi}a in Tu|mana.
9,"Če temu ne verjamete, boste verjeli, ko bo prepozno."
4,Tu se moramo zavedati.
15,"Strinjam se, da so ljudje tukaj in je treba z njimi delati kot z ljudmi."
7,"Sem za to, ampak, kaj bomo naprej?"
9,"Če ne bomo zaprli meje, ne vem, kaj bo."
28,"Mi bomo preplavljeni do Triglava, tako kot so načrtovali mejo bivši oziroma sedanji oblastniki na Hrvaškem in v Srbiji, so jo začrtali ob Soči in to se dogaja."
12,"Ne vem, če verjamete tej zgodovini, ampak te načrte ste lahko videli."
3,To je resnica.
11,"Zadnjič je na televiziji novinar vprašal srbskega vojaka, če to ve."
15,"Rekel je: ""da nije još čuo."" To je resnica, k temu se je treba obrniti."
21,"Ti ljudje, ki so tu, jih je pa treba preživljati, to se pa strinjam in tudi potem, kako se bodo razselili."
10,"Nas Slovencev je samo toliko, kolikor nas ne, nič več."
33,"Imamo 162.000 ljudi, vsaka jim čast, kakorkoli, Slovenci so, so dobili državljanstvo Slovenije, 162.000 po zadnjih podatkih, pa jih bo še več, jih imamo tukaj in jih bomo imeli, smo sprejeli za svoje."
30,"Nadalje, ko bomo imeli 300, 500 bodo pa rekli, tako kot so rekli Srbi v Bosni, da je to njihovo, kot so Srbi rekli na Hrvaškem: to je naša pokrajina."
20,"Čez nekaj let bodo rekli, da je to tisto, kar so že govorili, da smo pripadniki hrvaškega naroda pod Alpami."
1,Hvala.
1,Hvala.
2,Gospod Žampa.
5,"Spoštovani predsednik, spoštovane poslanke, poslanci!"
14,"Dejstvo je, kot je že nekdo danes rekel, da ljudje trpijo, človek je človek."
25,"Ampak, vlado naj vprašam, da nekje je le meja, kaj tak majhen narod in kaj taka mlada država kot smo mi, zmoremo in kaj ne."
13,"Če sem danes pravilno razumel, se cela zadeva nekako vrti v vrtincu Jugoslavije."
8,"Bežijo Madžari, izbegavajo Avstrijci, Italijani in tako naprej."
10,"Vprašal bi pa vlado, se je pogovarjala kaj s sindikati?"
37,"Mi bomo morda danes sprejeli zakon, da bodo take in take obveznosti, ali smo kot poslanci res, ampak jutri bodo nas delavci vprašali, tisti ljudje, ki ustvarjajo vsak dan, ki ustvarjajo in mi bomo odločali za njih."
36,"Ne smemo pa pozabiti tudi v tem trenutku, ko se odločamo za take stari in ki se odločamo res za novo breme v naši družbi, da imamo lastne Slovence na čakanju za delo, tako rekoč brezposelne."
8,Ta številka se nam še tudi ni ustavila.
20,"Če bi se nam že ustavila, bi bili lahko mirni, ampak jaz sem prepričan, da ta številka še ni ustavljena."
24,"Zato bi prosil vlado, naj zadevo resno premisli in naj pride tudi še malo s širšimi podatki, kaj bomo mi čez dva, tri mesece."
18,"Morda se vojna na Balkanu šele začenja, morda, bog varuj, bolje bi bilo , da bi bilo jutri konec."
19,"In če že pripavljamo zakon, da tudi ti ljudje morajo enkrat na svoje domove, nazaj, od koder so prišli."
15,"Drugače bodo naši zanamci za nami spraševali, kaj vse smo si privoščili v tem trenutku."
15,"Menim, da je vlada tista, ki mora na vse strani sedaj v tem trenutku razmisliti."
19,"Kaj bo naredila, kako bo naredila in tudi s kakimi podatki bo prišla pred nas, da se bomo odločali."
2,Hvala lepa.
2,Hvala lepa.
4,Gospod Kuhar je naslednji.
4,Spoštovane kolegice in kolegi!
15,V Komisiji za obrambo Skupščine Republike Slovenije smo v zadnjem času večkrat obravnavali problematiko beguncev.
53,"Te informacije, ki je danes pred nami, izrecno nismo obravnavali, vendar moram ponovno opozoriti, kar sem s tega mesta že povedal, da smo ob obravnavi informacije o beguncih iz Hrvaške opozarjali na možnost vojne v Bosni in Hercegovini in na možnost eskalacije beguncev s področja Bosne in Hercegovine po tej naši jadranski poti."
12,"Sedaj vidimo, da prihajajo iz vseh strani in po vseh možnih poteh."
76,"Menim, da je bilo opravljenega veliko dela v okviru ustreznih ministrstev in vlade, humanitarnih organizacij in seveda kaže vsa podpora in zahvala ljudem, ki so se pripravljeni maksimalno angažirati za to, da bi tem ljudem, ki so morali goli in bosi odditi iz svoje vasi iz svojih domačij, kolikor toliko približali to dobro počutje in toplino, kakor se seveda v takih razmerah to da, da bi čimlažje seveda ta prehodno obdobje preživeli in se kasneje vrnili."
9,"Vendar seveda se jaz z bojaznijo sprašujem, vrnili, kam?"
26,"Kot veste, požigajo domove, rušijo cela mesta, rušijo infrastrukturne objekte in ostale zadeve in seveda veliko dela bo potrebno, da bodo zagotovljeni pogoji za njihov vrnitev."
68,"Ne glede na to, da je številka 50 tisoč visoka, sem proti zapiranju meje, ker mislim, da to ni civilizacijski ukrep in če smo se opredelili kot pravna država in če smo sprejeli določene kodekse civilizacijskih norm in če se hočemo približati in priti tudi v Evropo, potem seveda z zapiranjem mej ne bomo dosegli, bi rekel, širše zahvale ali pa niti ciljev, da bi s tem preprečili."
20,Te naše meje so pač take kakršne so in možnost v Slovenijo priti je tako in drugače še vedno velika.
35,"Dvomim, da obmejni organi delujejo dobro in tako naprej, ampak sami poslanci iz nekaterih občin ste opozarjali, da je veliko poti, preko katerih se da legalno priti v republiko tudi s tovorom, takšnim ali drugačnim."
42,"Iz tega mesta bi zato seveda tudi podprl predlog, ki ga ponuja vlada v obliki zakona, čeprav mislim, da to ni sistemska rešitev in da bo treba resnično pripraviti, tako kot ste nekateri poslanci zahtevali, dolgoročnejšo sistemsko rešitev za reševanje tega problema."
18,"Če seveda ta, če parlament zakona ni pripravljen ali pa ne bo sprejel, bo pač vlada morala ukrepati."
7,"Ljudje so tukaj, ljudje so živa bitja."
13,"Gre predvsem za otroke, gre predvsem za ženske starejše, bolne, izmučene in utrujene."
16,"In mislim, da vlada bo morala nekaj ukrepov sprejeti, če mi ne bomo danes zakona sprejeli."
7,"Nekateri pozivate na sindikalno mnenje, sindikalno pomoč."
14,"Kolikor so meni poznana stališča Zveze svobodnih sindikatov Slovenije, niso najbolj naklonjeni temu zakonu."
34,"Vendar bi moral reči pa hkrati to, da so delovni ljudje v organizacijah, v podjetjih, v številnih ustanovah, zavodih in tako naprej, veliko že doslej prispevali in so še vedno pripravljeni prispevati tudi naprej."
20,"Če to ni enodnevni zaslužek, bodisi to delovna sobota, so to druge oblike v naravi, v naravnih dobrinah in materialu."
32,"Mislim, da pri sprejemanju tega zakona se ne bi pravzaprav ozirali preveč na stališče sindikatov ampak predvsem na zavest ljudi, da je ta pomoč nujna in potrebna, zdaj, danes, tukaj in takoj."
2,Hvala lepa.
2,Hvala lepa.
4,Gospod Božič je naslednji.
17,"Mi smo o tej temi že razpravljali, zato ne bi ponavljal tistega, kar sem že zjutraj rekel."
67,"Kar se pa tiče terminologije, jaz še vedno trdim, da je termin razseljene osebe popolnoma neprimeren in neustrezen za razmere, ki veljajo pri nas in seveda bo moral tudi Visoki komisariat verjetno strinjati s tem, da gre pri nas za begunce, da gre za politične zadeve in da gre za vojno, ki je državljanska vojna iz političnih, nacionalnih razlogov, ki temeljijo pač na ekonomskih in drugih interesih."
61,"Glede na to, koliko stanejo begunci Slovenijo in glede na to, kar misli nakazati Visoki komisariat, to je okoli 622 milijonov tolarjev, je to seveda skromna vsota in je normalno in je vsem jasno, da bomo morali tudi mi ali z zakonom ali s katero drugo obliko zagotoviti sredstva, da bomo te ljudi vzdrževali in jim omogočili kolikor toliko dostojno življenje."
39,"Seveda pa me moti tudi v tujem tisku in tudi danes, ko poslušam, da nas, ne glede na politično občutljivost, še vedno skušajo spravljati v okvire stare države in nam s tem naprtiti odgovornost za vse kar se dogaja."
7,Slovenija ni sosednja država Bosne in Hercegovine.
47,"Slovenija je država, ki je pač iz humanih, humanitarnih razlogov, iz solidarnosti pokazala veliko dobre volje in jo bomo kazali kolikor je v naši moči, da tem ljudem pomagamo, ampak neustrezno je to tolmačiti na mednarodnem nivoju kot državo, ki ima pač kakršnekoli dolgove do bivše države."
15,"Ker ti dolgovi niso razčiščeni in ko bodo razčiščeni, gotovo mi ne bomo ničesar dolžni."
48,"Zato bi prosil, da se to obravnava na tak način, se pravi, z vidika humanosti in spoštovanja mednarodnih listin, spoštovanja principov združenih narodov, ne pa zaradi tega, ker bi imeli mi kakršnokoli drugačno obveznost do ljudi, ki prihajajo iz Bosne in Hercegovine ali pa kateregakoli drugega območja Balkana."
21,"Kaj pa , ko bodo vdrli v Romuniji in Albanci ali še kdo drugi, ali nas bodo spet stlačili v kakšno varianto."
53,"Zato mislim, da v imenu korektnosti in v imenu petkove vključitve in sprejema Slovenije v Združene narode, da se čimprej začne Slovenijo obravnavati kot samostojno in neodvisno državo, ki vodi samostojno politiko in se sama zavestno odloča za tako velik rizik kot je to, da bomo sprejemali te ljudi in jim poskušali pomagati."
40,"In pričakujemo od svetovne javnosti in mednarodnih organizacij, da bodo to razumele na pravi način in nam priskočile na pomoč, ne pa s terminom, da je treba begunce zadržati čimbližje in jih hkrati preko meje druge države pošiljati v tretjo."
7,V tem primeru smo mi tretja država.
1,Hvala.
2,Hvala lepa.
4,Gospod Urbančič je naslednji.
4,Sentimentalnost je lepa zadevščina.
5,Resničnost je pa grozno kruta.
29,"Mi moramo gledati iz tega gledišča, koliko lahko, se pravi tisti ljudje v Sloveniji, ki imajo ta pregled čez to, koliko mi lahko sprejmemo še sploh od teh ljudi."
22,"Ker moramo to računati s tem, da te vojne v Bosni ne bo hitro konec in da bo to še preko zime."
14,"In ko bo zima tu, kako bomo pospravili te ljudi, kam jih bomo dali."
25,"Takrat pa ne bo več teh ""privremenih stacionarjev"" in ne bodo več vzdržali in bo treba jih nekam dati, kjer bo toplo, nekje boljše organizirati."
32,"Potem vam moram to povedati: nikakršne zasluge ne bomo imeli, če ne bomo mogli zdržati tega pritiska, da bi vsaj kolikor toliko nahranili te ljudi in tudi uredili, da ne bi prezebli."
14,"Na koncu, če tega ne bomo mogli zagotoviti, bomo namesto hvale dobili še grajo."
3,Toliko o tem.
9,"Dovolite mi, da se še jaz vključim v razpravo."
4,Spoštovane kolegice in kolegi!
9,Rad bi razpravljal predvsem v zvezi s predlogom sklepov.
21,"Namreč, ta predlog sklepov mi postavlja marsikatero vprašanje, za katerega bi želel, da ga razjasni predlagatelj, to se pravi predstavnik vlade."
24,"Predvsem se mi zdi, da gre pri nekaterih točkah, zlasti 2. in 3., pravzaprav za materijo, ki bi jo bilo treba z zakonom urediti."
19,"Tukaj uvajamo nek status, če ga pa ne uvajamo, potem bi želel izvedeti, kje je definiran status začasnega begunca."
25,"Želel bi vedeti, kaj ta definicija pomeni, kakšne pravice daje začasnemu beguncu, zlasti v smislu repatriacije in podobnih zadev in kaj je s tem mišljeno?"
18,"Če je to definirano v zakonu o tujcih, medtem nisem uspel tega zakona gledati, potem bo to jasno."
18,"Če to tam ni definirano, potem mislim, da tega preprosto ne moremo s sklepom sprejemati takole na pol."
8,Treba bi bilo izvesti spremembo zakona o tujcih.
19,"Predvsem pa ni tukaj nobenih podrobnosti, to se pravi, da ta pojem, ta status ni že kje drugje definiran."
14,"V tem primeru je še toliko bolj potrebno, da se zadeva pač celovito uredi."
31,"Da pa ni nikjer definiran, mi da slutiti to, kar je napisano v četrti točki, da za tiste, ki ne bodo dobili tega statusa, bodo pa veljale določbe zakona o tujcih."
21,"To se pravi, hkrati to pomeni, da mi s temi sklepi kar deloma suspendiramo nek zakon, ki v tej državi velja."
12,"Tukaj pa sprašujem ljudi iz Zakonodajno-pravne komisije, kako lahko na to gledamo."
40,"Rad bi, da sprejmemo nekaj, kar bo v vsakem pogledu korektno, da ne bomo tukaj naleteli na neke rešitve, ki bodo po formalni plati problematične, pri čemer pa ta formalna plat ni nekaj, kar bi zadevala samo eno stran papirja."
13,Ta formalna plat zahteva konkretne ljudi in to celo zelo veliko število ljudi.
22,"Zaradi tega bi res prosil, da smo pri obravnavi tako občutljivih zadev kar se da pazljivi in da dejansko premislimo, kaj sprejemamo."
2,Hvala lepa.
4,Gospod Rojec ima besedo.
6,"Gospod predsednik, spoštovane poslanke, spoštovani poslanci!"
17,"V zvezi s to begunsko problematiko moram reči, da sem obiskal ta begunska taborišča oziroma njihove namestitve."
5,"Vem, kako je v praksi."
9,"Vem tudi, kako ti ljudje živijo, kako se počutijo."
20,"Moram pa reči, da so v teh kontaktih nekako izrazili zadovoljstvo s tem, kar je Republika Slovenija za njih napravila."
11,"So tudi posamezni primeri, ki so nekako ekcesne narave ali karkoli."
15,"Toda, to so posamezni primeri, na tej osnovi mi stvari in problematike ne moremo posploševati."
20,"Menim tudi, da je tisto, kar je Vlada Republike Slovenije v zvezi z begunci do sedaj napravila, dobro in koristno."
7,"Da je dobro, da ni zaprla meja."
31,"Da je dobro, da se trudi za to, da bi se sklicala mednarodna konferenca o beguncih iz Republike Bosne in Hercegovine in da bi se ta problematika obravnavala na mednarodnem nivoju."
11,Tu naj bi se kompleksno proučili in tudi sprejeli ustrezni ukrepi.
10,Prizadevanja Republike Slovenije v to smer so samo hvale vredni.
15,"Vendar menim nekaj drugega, o čemer pa, recimo, na današnji razpravi ni bilo nič slišati."
25,"Torej gre v bistvu za to, da bi morali tako mi, predvsem pa mednarodna skupnost, preprosto odpravili vzroke, da do begunskega vprašanja še sploh prihaja."
44,"Dokler ta vzrok ne bo odpravljen, mi v tem prostoru preprosto pred tem problemom ne bomo mogli zapreti oči oziroma o njem nič razmišljati, kajti ta problem, če se bodo stvari tako nadaljevale, kot one še vedno eskalirajo, bomo mi s temi stvarmi preplavljeni."
24,"Mednarodna skupnost je ugotovila, kje je vzrok za begunce v tem prostoru, vendar ukrepi, ki se jih mednarodna skupnost loteva, za to ne zadostujejo."
6,Na žalost ti ukrepi niso zadostni.
30,"V tem primeru se je potrebno hočeš nočeš preprosto strinjati z vsemi tistimi, ki menijo, da mora mednarodna skupnost sprejeti neprimerno ostrejše in učinkovitejše ukrepe, da se ta problematika ustavi."
30,"Namreč, ne gre za to, da se ta problem, da se begunstvo zaustavi, mi moramo misliti na čas, da bodo vsi ti begunci lahko prišli nazaj v svoj življenjski prostor."
21,"Če se ti vzroki ne bodo odpravili, mi ne moremo pričakovati, da se bodo vsi ti ljudje vrnili v svoj prostor."
12,"Torej, naša dežela, pa sosednja dežela, bosta s tem problemom trajno obremenjeni."
14,Kaj takega pa mi niti nismo sposobni niti si mi kaj takega ne želimo.
66,"Mi seveda imamo in poznamo prizadevanja mednarodnih organizacij in tudi posameznikov v teh organizacijah, ki si prizadevajo, da bi ta problem rešiti, vendar jaz moram reči, da nekatere izjave pomembnih osebnosti, tako na primer lorda Carringtona ali gospoda Cutilliera, ki nekako izjavljajo, naj se ljudje v tem prostoru pokoljejo med seboj, sicer ne bo miru, gotovo, po mojem mnenju, nikakor ne prispevajo k reševanju begunskega problema."
27,"Namreč, takšna mnenja, v kolikor so seveda resnična - povzemam jih po tistem, kar je bilo naši javnosti sporočeno - po mojem mnenju prispevajo k takšnemu stanju, kakršno je."
31,"Menim, ko mi razpravljamo o tej begunski problematiki, moramo v naših predlogih in sklepih tudi opozoriti na vzroke in zahtevati, da se ti vzroki v mednarodni skupnosti rešijo na kakršenkoli način."
14,"Če ni moč drugače, s civilno represijo in tudi s kakšno drugo, močnejšo represijo."
1,Hvala.
2,Hvala lepa.
4,Gospod Šonc ima besedo.
1,Spoštovani!
12,"Začeli smo razpravljati o begunski problematiki, prisiljeni s situacijo, ki je nastala."
29,"Čeprav moram reči, da smo pri osamosvojitvenem programu vedeli, da se kaj takega lahko v Jugoslaviji zgodi in da smo tudi ta dejanja, ki se sedaj dogajajo, pravzaprav pričakovali."
22,"Moram reči, da sem zgrožen nad tem, da - kar je že rekel gospod Rojec - vzroki in posledice begunstva niso na istem imenovalcu."
45,"Namreč v Sloveniji je bila vojna tudi, pa vemo, da je bila čisto drugačna, kot se sedaj dogaja v Bosni, ker po mojem mnenju to sploh ni vojna, to je zelo preračunana politika čiščenja določenih področij in izpostavljanje čistih etničnih področij za posamezne zainteresirane strani."
32,"Ocenjujem, kot smo lahko iz medijev obveščeni in kot lahko tudi zasledujem iz drugih poročil, posebno tudi iz Hrvaške, da se bo trik nadaljeval toliko časa, dokler ne bodo doseženi ti cilji."
36,"In zato menim, da širokogrudno obnašanje Slovenije, kljub temu, da smo dobili danes pohvalo od Visokega komisariata za begunce, kar zelo cenim, ne bi bilo popolno pravilno in mi se moramo v tem smislu bolj organizirati."
8,"V duši čutim, da bo stvar še hujša."
5,Kosovo je še pred nami.
6,Najbrž je še Makedonija pred nami.
27,"Sandžak je tu itd. in mi moramo javno povedati, da politika, ki jo vodijo in Srbija in Hrvaška in Muslimani v Bosni, je pravzaprav politika vseh treh."
49,"Najmanj pa nas, in poslušam radio Zagreb pa tudi televizijo, kako pravijo, kar naprej se nekaj zmišljujejo, da mi zapiramo mejo, da Slovenci slabo ravnajo, da imajo slabe pogoje itd. itd., vendar istočasno na drugi strani govorijo, kako so oni požrtvovalni, ampak istočasno so oni v tej igri prisotni."
11,"Mi pa nismo in to hočem povedati, to je velika razlika."
54,"Na koncu bi rad rekel tudi to, da zakon, ki ga predlaga vlada, res ni popoln in je začasna rešitev trenutna rešitev, za dolgoročno reševanje sploh ni primeren, bojazen, da se bo to zavleklo čez celo leto pa še zimo, je veliko veliko večja, kot bo lahko pokrival te sredstva, ki jih bomo zbrali."
47,"Vendar, ta trenutek bom podprl zakon da se sprejme, če že drugega ne iz humanitarnega pristopa k problematiki, da ne bodo rekli, da smo Slovenci - kot nam v stari Jugoslaviji vedno očitajo - egoisti, pa da samo za sebe gledamo, pa da nobenemu ne bi nič radi dali."
2,Hvala lepa.
2,Hvala lepa.
4,Še kdo želi besedo.
3,Prosim gospod Zakonjšek.
2,Spoštovani zbor!
20,"Med predlogi sklepov ne vidim oblikovanega sklepa, ki bi pravzaprav moral biti v centru opredelitev in tudi sklepa današnje razprave."
53,"Nekateri so že opozorili na to, da mi sedaj s tem navalom beguncev rešujemo praktično tiste najnujnejše probleme, ki pomenijo hrano, nastanitev, streho nad glavo itn., da pa se bodo problemi po vsej verjetnosti, tudi če ostanemo samo pri tem številu - kar pa je malo verjetno - izredno poglobili in zakomplicirali v naslednjih mesecih."
48,"Ne glede na to, da bo prišla zima in da se bodo te stvari drugače morale urediti, kolikor dalj časa bo trajala ta nastavitev beguncev pri nas, toliko bolj se bodo odpirali drugi problemi, o katerih danes še sploh ne razmišljamo, ker pač za to enostavno ni časa."
26,"Gospa Potočnikova je opozorila na strukturo in prepričan sem in mislim in kazalo bi dejansko priporočiti Visokemu komisariatu, da se mnogo bolj ukvarja s tem vprašanjem."
31,"Nimamo, niso samo mednarodne resolucije ratificirane o beguncih, so tudi mnoge resolucije, ki so ratificirane tudi v bivši Jugoslaviji in ki jih bomo tudi mi najbrž ratificirali, ki zadevajo tretman otrok."
9,"In ta struktura je takšna, da zahteva poseben tretman."
19,"Jutri bo treba za te otroke priskrbeti poleg šol, zabave itn. vse to, kar omogoča kolikor toliko normalno življenje."
68,"In mislim, da se Evropa - oproščam se, vendarle iz vsega kar je do sedaj bilo rečeno in je jasno - ne zaveda tega in ne zaveda tudi tega morda, da bi lahko s tem, da sprejme večje število teh otrok - ne bi šel v številčna razmerja - v veliki meri vzpostavila neke normalnejše pogoje za razvoj teh otrok, ki so od dojenčkov do šolskih let in ki zahtevajo drugačen tretman."
4,To niso običajni begunci.
26,"Begunci so vsi od dojenčka do 90-letnega, to je pa posebna populacija, ki zahteva poseben tretman in ki ima svojo podporo tudi v mednarodno sprejetih dokumentih."
57,"Mislim, da bi to kazalo izpostaviti v teh sklepih, tudi zato, da se izpostavi tista zahteva, ki pa je bila že prisotna, da smo ena od držav Evrope z nič manj in nič več obveznostmi kot pade danes in na Avstrijo in na Italijo in če hočete, grem še naprej, tja do Velike Britanije in preko tega."
2,Hvala lepa.
2,Hvala lepa.
4,Želi še kdo besedo?
7,Gospod Feltrin v zvezi s predlogom sklepov.
4,Tu prosim za pomoč.
17,"Pri četrtem, tam, kjer je konec prvega odstavka mislim, da bi morali napisati nek stavek: omejeno gibanje."
41,"Kolikor vem, imajo po svetu begunci, kjer so, omejeno gibanje, pri nas jih pa najdeš po Trstu, v Celovcu, kjer koli hočeš pridejo v Slovenijo s temi avti in se podijo tam in to niso za mene begunci pa ne reveži."
5,Naslednji odstavek bi cel črtal.
10,"Pardon, prvi stavek bi pustil in potem naj se črta."
17,"Tisto, kar je bilo že rečeno, da se s posebnim zakonom o tujcih ureja to, ne vem."
37,"Zdi se mi, da bi tudi v petem predlogu: ""Republika Slovenija si bo prizadevala za trajno rešitev ali pa trajnejšo rešitev begunske problematike."" Tako, da ne bi tam nekako ta stavek napisali ""tako kot da bomo imeli""."
14,"Pardon, si bo prizadevala za rešitev begunske, ne za trajno, trajno bi dali ven."
10,"Trajno potem pomeni, kot da imamo trajno begunce v Sloveniji."
39,"In potem se mi zdi, da 7. predlog odpade, zato ker prejudiciramo, se pravi, da niti nima pomena več razpravljati o zakonu, ampak moramo ga kar a priori sprejeti, tako kot je, ker sedmi člen že sprejmemo s predlogi."
16,"Osmi člen pa sploh ne vem, če je še pomemben, ker je gospa nam izčrpno povedala."
7,"Nisem pa proti a ne, mislim toliko."
3,Saj je spremenjen.
11,"Poglejte še, kaj predlaga Komisija za mednarodne odnose, kot spremembe teh."
21,"Drugače bi pa prosil, če boste predlagali kakšne spremembe, da to v pisni obliki, tako da bom lahko dal na glasovanje."
11,"Morda gospod Bogataj, namestnik ministra za obrambo, kakšne odgovore na vprašanja?"
22,"Spoštovani zbor, jaz bi na en del vprašanj oziroma predlogov odgovoril, na en del pri prosil kolega Boga Brvarja, da on odgovori."
10,Postavljeno je bilo prvo vprašanje splošnega odnosa do začasnih benugcev.
32,"Mi smo se obnašali tako kot se spodobi za evropsko državo, kot se spodobi za pravno državo, kot se spodobi za državo, ki spoštuje vse mednarodno sprejete splošne konvencije, dogovore in norme."
37,"Izhajamo iz tega, da gre za začasen problem in da gradimo na načelu, da se bodo ti začasni begunci vrnili tja, ali na tista območja, s katerih so prišli ali na druga območja v Bosni in Hercegovini."
12,"Od tod tudi cela vrsta rešitev, od tod tudi cela vrsta predlogov."
13,"Kot drugo, ta informacija se ne ukvarja dejansko z razlogi, ki povzročajo begunstvo."
34,"Ukvarja se s posledicami teh vzrokov in gotovo je predlog, da je ena izmed orientacij in poudarkov v teh vaših usmeritvah in odločitvah ravno ta, da je treba odpraviti vzroke, ne pa razreševati posledice."
17,"Kot tretje je bilo postavljeno vprašanje, da ta sistem ni grajen in pripravljen za težje meteorološke razmere."
4,"Zagotavljam, da dejansko ni."
15,"Ta sistem, če ne bo začel razpadati v poletju, bo začel razpadati v jesenskem času."
14,Le okrog 20% - približno oceno dajem - zmogljivosti je pripravljenih tudi za slabše meteorološke situacije.
24,"Obseg problema je tolikšen, da ga ne moremo razreševati na tak način, kot smo ga razreševali v primeru beguncev oziroma razseljenih oseb s Hrvaške."
7,Še nazadnje predlog za omejeno gibanje beguncev.
9,V vseh centrih v načelu velja omejen režim gibanja.
11,"Tudi zaradi lažjega obvladovanja organizacijskih, tehničnih in seveda tudi varnostnih problemov."
37,"Medtem ko tega dela in tega števila benugcev, ki so nastanjeni pri svojih sorodnikih, znancih in tako naprej, zanje seveda tega režima mi v okviru te organizacije za zaščito in reševanje oziroma civilne zaščite ne moremo obvladovati."
1,Hvala.
2,Hvala lepa.
7,"Gospod Brvar, namestnik ministra za notranje zadeve."
3,"Hvala, gospod predsednik."
4,"Spoštovane poslanke, spoštovani poslanci."
26,"Mogoče je škoda, da je gospa Voyer zapustila sedaj dvorano, vendar bi pa skušal odgovoriti na vprašanje, ki je bilo o statusu oziroma pojmu začasni begunec."
11,"Gospa Voyer je verjetno v svojem ekspozeju poudarila pojem ""razseljene osebe""."
20,"Ta pojem je sicer pojasnila, tudi kako se uporablja, da se sicer uporablja v mednarodni praksi predvsem za kampučijske begunce."
21,"Sicer se pa v glavnem ni uporabljal in nujno je pa, lahko se povezuje samo z internimi pa zunanje razseljenimi osebami."
29,"Pri nas sta oba pojma izpustila in še vedno smo še pred štirijanstimi dnevi dobili dokumente z velikim naslovom ""Deplaced People in Yugoslavia"" - se pravi razseljene osebe v Jugoslaviji."
27,"Gre za pojem, ki ima izredno negativno konotacijo in ki se navezuje na pojem v času Jugoslavije, kar pa po priznanju Slovenije ni mogoče kakorkoli več uporabljati."
21,"Pojem začasni begunec je pojem, ki ga je predlagala, recimo, naša medresorska komisija, ki se tekoče dnevno ukvarja s problemi beguncev."
21,"Gre pa za pojem, ki je v pristojnosti vsake države kako imenuje tujce, ki so na njenem ozemlju zaradi humanitarnih razlogov."
34,"Država po 42. členu zakona o tujcih lahko obdrži na svojem teritoriju tujce zaradi humanitarnih razlogov, ki se ne morejo vrniti v svojo državo, ne da dobijo status begunca, ne da dobijo začasno prebivališče."
24,"In pojem začasni begunec se v glavnem uporablja v mednarodnem humanitarnem pravu, prav na priporočilo visokega komisarja za begunce, pojem begunec na začasnem pribežališču."
19,"Mi zadevo imenujemo enostavno začasni begunec, to je oseba, ki je na ozemlju republike Slovenije iz Bosne in Hercegovine."
64,"Še to: begunci, ki so ostali iz Hrvaške, so - citiram sedaj, recimo, visokega komisarja - ""zaradi splošnega nasilja v državi ali recimo zunanje agresije oziroma notranje dominacije zagotovljene vse občečloveške pravice, torej po splošno človeške pravice, s tem pa, da ne morejo ti begunci dobiti statusa begunca recimo, po našem 34. členu zakona o tujcih oziroma po konvenciji iz leta 51 ali protokolov leta 67."
1,Zakaj?
11,Te begunce moramo obravnavati sedaj v tem trenutku z dveh plati.
44,"Eno so dnevni tekoči problemi, s katerimi se ukvarja ta medresorska komisija, problemi humanitarne pomoči, notranje , zunanje, naselitve, omejevanje itd. če vzamem to v celoti, drugo je pa sistemsko vprašanje, izredno kompleksen problem države Republike Slovenije, s katerim se bo še zelo dolgo ukvarjala."
43,"To je pa drugo vprašanje in če Slovenija uvede ta pojem začasni tujec, kar je v njeni pristojnosti, potem pomeni to, Slovenija s humanitarnih razlogov začasno rešuje te probleme, pričakuje pa reševanje in predvsem od mednarodnega prostora, da bo te zadeve pomagal reševati."
5,"Namreč, Evropa nima tega urejenega."
36,"Kakor je Slovenija dokazovala v zadnjih dveh letih, da je možno, da v Evropi nastane tudi nova država, moramo žal na glas reči, da se tudi z izvirnim problemom beguncev srečujemo v Sloveniji in na Hrvaškem."
37,"Leta 1956 sicer poznamo primer Madžarske in Avstrije in del teh beguncev v Jugoslaviji, vendar pa se s takšnim množičnim odhodom beguncev v smislu tudi izredno malo možnosti vračanja, se pravi, svobodne repatriacije, Evropa še ni srečevala."
32,"Če rečem čisto iz praktičnih dnevnih stikov s kolegi iz tujih policij, kljub vsem informacijam, kljub vsemu, kar se dogaja dnevno, vendar ne morejo verjeti, da se mi s tem problemom ukvarjamo."
18,"Slovenija izvirno predlaga, če tako rečem, ta pojem in ga bomo seveda predlagali tudi na vseh mednarodnih ustanovah."
27,"Problem je v tem, da je leta 1980 v Evropi bilo predlagano evropskim državam, naj podpišejo konvencijo o teh začasnih beguncih oziroma o beguncih z začasnim pribežališčem."
13,"Niti ena država Evrope tega ni storila, kljub priporočilu Visokega komisariata za begunce."
19,Leta 1981 je posebna ekspertna komisija v Genevi sprejela pojem začasni begunec na tem področju in ga tudi predlaga.
9,Zato je ta pojem popolnoma ustrezen v tem trenutku.
25,"Z njim mislim, da je država Slovenija, kakor ga je tudi definirala, povedala praktično vse in s tem pojmom bomo nastopali tudi v mednarodnem prostoru."
15,"Takšen je naš predlog tudi v zvezi s tem sklepom, ki ga imate pred seboj."
8,To je vse v skladu s humanitarnim pravom.
48,"V nobenem primeru pa ne, ponovno poudarjam, kljub stališču gospe Voyer, da pojem ""razseljene osebe"" ni ustrezen pojem in da kakorkoli se sliši, da je ta pojem pač s humanitarnega vidika pravi, Evropa vendar le to povezuje z nekdanjo Jugoslavijo, z omejitvijo problema beguncev na prostor bivše Jugoslavije."
4,Vprašanje registracije ali neregistracije.
23,"Strinjam se popolnoma s predlogom, da se v tistem sklepu ta del, ""v kolikor se ne v 30-tih dneh prijavijo"" in tako dalje."
17,"To je stvar pravne države, ki mora delovati in v takšnih razmerah mora še toliko bolj delovati."
4,Zato se popolnoma strinjam.
16,"Glede na to, da je to začasni begunec, vsi begunci morajo biti v centralni evidenci beguncev."
48,"Kljub pozivom Rdečega križa in v sodelovanju z Ministrstvom za notranje zadeve, bo Ministrstvo za notranje zadeve v teh dneh ponovno pozvalo vse občane, vse državljane, ki imajo te begunce nastanjene, da v skladu z zakonom prijavijo in odjavijo prebivališče in v evidenci nastanitve občanov prijavijo te begunce."
23,"Ponoči prihajajo begunci in tako dalje, je jasno, da to tekoče ne more biti narejeno, da to ni običajni prihod in tako dalje."
9,Vendar je treba slehernega begunca vpisati v centralno evidenco.
24,"Tukaj gre za na eni strani obveznost države, da ve kdo je na njenem ozemlju, drugič gre pa tudi za vidik z mednarodnega področja."
14,"Ko se bodo zadeve začele kolikor toliko urejati, bo Rdeči križ iskal razne svojce."
8,Pravni red se bo na tem področju izvajal.
35,"Kdor ne bo v evidenci, pomeni, da je tujec, kar pomeni, če je prišel na ozemlje naše države z osebno izkaznico, mora zapustiti Slovenijo, sicer pa v treh mesecih, če je prišel s potnim listom."
40,"Mislim, da tukaj ne bo problemov, več ali manj gre za postopno seznanjanje teh ljudi oziroma glede na njihovo stanje, kakršni pridejo v našo državo, je normalno, da v tistem trenutku ne misli na to, da bi te zadeve uredil."
5,Zato je to naša naloga.
14,"Kar zadeva zaporo meje, mislim, da je bila enkrat omenjena oziroma te zgornje meje."
23,"Postavlja se vprašanje, katera je tista meja in v glavnem je gospa Voyer verjetno rekla, to kot njeno stališče, da zgornje meje ni."
4,Številčnosti zgornje meje ni.
18,"Vendar pa, tudi po priporočilu ekspertne skupine organizacije Visokega komisariata, je zgornja meja, če jaz temu tako rečem."
12,"S tem ne rečem, da je sedaj v tem trenutku zgornja meja."
7,Da me ne bi kdo narobe interpretiral.
9,"Ampak definicija je takrat, kadar je ogroženo lokalno prebivalstvo."
54,"Če je lokalno prebivalstvo ogroženo, recimo, zaradi zdravstvenih uslug, zaradi prehrambenih, zaradi varnosti in tako dalje v celotnem kompleksu do takšne mere, da je treba ugotavljati, ali je eno ali drugo, po domače povem, takrat tudi Visoki komisariat za begunce - ekspertna komisija pravi, da ima država, ki sprejema begunce, pravico omejiti dotok teh beguncev."
25,"Seveda, nadaljuje v istem stavku naprej, v kontekstu, da mednarodna javnost ne reagira na problem države, ki se je znašla v krizi zaradi teh beguncev."
11,Mogoče bo še predstavnica zunanjega ministrstva kaj povedala o tem sestanku.
40,"Jutri pa je treba poudariti, da je v tej mednarodni praksi to presedan, da je, recimo, že jutri sklicana takšna konferenca oziroma takšen delovni sestanek na tako zelo visokem nivoju glede na čas, koliko časa se ta problem beguncev rešuje."
27,"Namreč, v vseh dosedanjih primerih, in kar je znano iz prakse OZN, trajajo meseci in meseci, pol leta, leta, da se sploh kakršenkoli forum o beguncih ustanovi."
57,"To je dober znak, da se Evropa vendar le počasi zaveda, zlasti sosednje države, da 50 tisoč beguncev v Sloveniji, toliko in toliko beguncev tam in možni prihod nadaljnjih deset tisoč, pomeni destabilizacijo na tem območju Evrope in da je ta košček Evrope, kakorkoli gledajo, vendar le en del Evrope in da ga je nemogoče drugače obravnavati."
10,"Zato smo vendar v zadnjem dnevu optimisti, kar zadeva to."
25,"Dejstvo je, da naj bi konec vseh teh prizadevanj bila neka konferenca o beguncih s področja Bosne in Hercegovine, ki bo odgovorila na tri vprašanja."
12,Prvo: koliko in kdaj se ti begunci vračajo v Bosno in Hercegovino.
23,"Po načelu svobodne repatriacije to pomeni, da mora biti konferenca takrat, kadar bodo suvereno in polno zavestno politično sodelovale oblasti Bosne in Hercegovine."
34,"Drugo: koliko teh ljudi in ali se sploh bodo razselili v druge dele sveta, v tiste države, ki so pripravljene sprejeti, recimo, begunce kot svoje in jim po določenem času dati status njihovega državljanstva."
11,"Mi vemo, da so takšni primeri bili v Quebecu v Kanadi."
16,"Vemo tudi, da so še, zlasti so nekatere Latinsko-ameriške države še vedno odprte za ta področja."
33,"Ampak to je stvar te konference, celotne problematike beguncev in šele takrat mora matična država, v tem primeru naša Republika Slovenija, se eventualno odločiti za podeljevanje statusa begunca po konvenciji iz 1951. leta."
42,"Do tega trenutka, dokler ta internacionalizirani, problem ni sistemsko rešen, vsaj niso nakazane sistemske rešitve v tem prostoru, predlagamo tudi v tem gradivu, da Slovenija ne podeljuje nobenega statusa begunca iz konvencije iz 1951. leta ali po 34. členu zakona o tujcih."
8,"Kar zadeva omejevanje gibanja, so bile nekatere stvari."
13,To so zadeve zakona o javnem redu in miru in o notranjih zadevah.
19,"Vemo tudi, da 32. člen ustave zaradi zavarovanja javnega reda in miru in še nekaterih stvari dopušča omejevanje gibanja."
17,"To je seveda potem stvar operativnega značaja in je treba določene stvari urediti, če prihaja do tega."
55,"Moram reči, da kljub vsemu mislimo, da za sedaj teh problemov ni, zlasti zaradi populacije, ki je prišla, to je predvsem populacija mater, žena in otrok in kakšnih posebnih problemov v tem trenutku s strani policije ni in upajmo, da se tudi v prihodnje na tem represivnem področju policiji s tem ne bo treba ukvarjati."
2,Hvala lepa.
2,Hvala lepa.
4,Gospod Štefančič ima besedo.
14,"Jaz sem hotel svoje stališče izraziti in povedati, recimo, do vprašanja meje, odprtost, zaprtost."
20,"Tukaj so bile natančno izrečene besede ""sem za odprto meje glede beguncev"" in zopet drugo stališče ""sem za zaprto mejo""."
12,"Moje mnenje je takšno, da verjetno je nekje vmes nekaj tega različnega."
18,"Da bi bila zadeva generalizirana v eno ali v drugo smer, bi bilo verjetno precej hudo in problematično."
19,"Mislim, da šesta točka, ki je v teh sklepih, bi se dala tako modificirati, da ima obe možnosti odprte."
45,"Predlagam, da bi se to besedilo glasilo tako: ""Republika Slovenija bo glede na izčrpane nastavitve in druge možnosti sprejemala le najbolj ogrožene kategorije ljudi."" Če bi nekatere stvari, ki so tam izpuščene, bi pravzaprav to dejstvo, da smo dejansko že dovolj ""obloženi"" s prihodom beguncev."
23,"Šesta točka naj bi bolj definitivno opredeljevala, vendar le, da smo še odprti, ampak vendar za določene sloje oziroma kategorije, ne pa kakorkoli."
14,Nekoliko več opredeljenosti v tej šesti točki bi bilo tudi našemu problemu v korist.
13,"Vi potem predlagate, da se ""predvsem"" zamenja z ""le"", ali še kaj drugega?"
11,"Da črtamo, dokler ne bomo dobili ustrezne finančne in materialne pomoči?"
28,"Bom še enkrat prebral besedilo, ki ga predlagam: ""Republika Slovenija bo glede na izčrpane nastavitvene in druge možnosti - kar je sedaj vmes spustimo - sprejemala le najbolj ogrožene kategorije."""
6,"Prijavljenih ni več, razprava je zaključena."
8,"Ja, to je razlika, kar gospod Štefančič predlaga."
21,"Ni časovnega pogoja notri, če se črta tisto ""dokler"" in tako naprej in ""le"" ali pa ""predvsem"" sta zelo različni besedi."
10,"""Predvsem"" lahko pomeni še vse drugo, ""le"" je pa izključujoč."
6,Gremo na glasovanje o predlogu sklepov.
5,Najprej seveda o teh dopolnitvah.
13,"Mi imamo tukaj pred seboj dopolnitve, ki jih predlaga Komisija za mednarodne odnose."
13,"Jaz bi prosil, da kar skupaj glasujemo o teh spremembah, torej amandmajsko delamo."
10,"Najprej bomo amandmirali predlog, potem bomo pa o predlogu glasovali."
3,Najprej ugotovimo prisotnost.
18,"Glasujemo tudi o vseh treh predlogih sprememb teh predlaganih sklepov, ki jih je predložila Komisija za mednarodne odnose."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je z večino glasov sprejeto."
15,"Sedaj bi predvidoma brez glasovanja prosil za vaše soglasje, za to, da sedmo točko črtamo."
16,"To bomo obravnavali takoj za tem, se pravi, da bo skupščina po hitrem postopku sprejela zakon."
10,To bomo tako obravnavali in tudi takšen predlog je bil.
4,Kdo nasprotuje temu črtanju?
4,Potem je to tudi.
36,"Sedaj glasujemo o predlogu gospoda Štefančiča, da se šesta točka spremeni, tako da se glasi: ""Republika Slovenija bo glede na izčrpane nastanitvene in druge možnosti sprejemala le najbolj ogrožene kategorije, otroke ter njihove matere in podobno."""
6,"Kdo je za, naj prosim, glasuje!"
3,Kdo želi pojasniti?
7,"Prosim gospod Bogataj, namestnik ministra za obrambo."
9,"Jaz se opravičujem, gospod predsednik, gospe in gospodje poslanci."
10,"Šesta točka, ta ""predvsem"" je namreč v tekstu namerno napisana."
41,"Gre namreč za to, da se ne bi pojavilo v teh zunanjih krogih, to kar se je pojavilo pred tedni, ko je le mimogrede bilo zapiranje meje omenjeno in je bila cela vrsta reakcij in problemov ""češ Slovenija je zaprla mejo""."
4,Dejansko je pa ni.
23,"Težišče predloga je v tem, da sprejemamo selektivno izključno tisto, kar je najbolj ogroženo, dokler ne dobimo večje materialne in ostale zunanje pomoči."
2,Hvala lepa.
2,Hvala lepa.
9,"Sedaj glasujemo za formulacijo, ki jo predlaga gospod Štefančič."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog gospoda Štefančiča sprejet."
7,Sedaj glasujemo o tako spremenjenem predlogu sklepov.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da so z večino glasov sklepi sprejeti."
9,Sedaj se moramo odločiti o načinu obravnave predloga zakona.
6,Predlog vlade je po hitrem postopku.
29,"Zjutraj smo imeli že veliko razprave o tem, sedaj smo se podprli z informacijami in jaz bi prosil, da brez pretirane diskusije odločimo o vrsti postopka pri tem zakonu."
24,Želi vseeno še kdo razpravljati v zvezi s predlogom vlade za hitri postopek pri obravnavi predloga zakona o posebnem prispevku solidarnosti za pomoč beguncem?
13,"Potem glasujemo o predlogu vlade, da se navedeni zakon obravnava po hitrem postopku."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da predlog ni sprejet."
21,"Ker predloga za izdajo zakona ni, to pomeni, da s tem zakonom nimamo kaj delati, ker bi lahko obravnavali prvo fazo."
8,"Ne vem, ali ima kdo kakšen drug predlog?"
5,Jaz nisem slišal konkretnega predloga.
10,"Zato ni pogojev, ker predloga za izdajo preprosto ni notri."
16,"Ta zakon vsebuje samo tekst zakona in obrazložitev, tako da predloga za izdajo ni; ne obstaja."
6,Kaj vlada predlaga v tem primeru?
2,Spoštovani zbor!
9,Sam predlog in njegova obrazložitev za izdajo je informacija.
14,"Od tod je bil tudi v točki, ki ste jo črtali, predlagan ustrezen sklep."
29,"S tem, če se zakon v tem mesecu ne sprejme - Zbor združenega dela ga je namreč sprejel že na prejšnji seji - se bomo mi srečali z izjemno velikimi težavami."
7,Jaz jih ne bi še enkrat ponavljal.
24,"Vsi materialni viri iz proračuna so izčrpani, mednarodne pomoči ni, medtem ko 46.000, oziroma teh 14.000, ki jih je treba dnevno živeti, so tu."
11,"Mi smo predlagali Družbenopolitičnemu zboru, da prekvalificira osnutek zakona v predlog."
10,"Ta predlog ponujam vam, ne glede na že opravljeno glasovanje."
1,Hvala.
2,Hvala lepa.
37,"Torej je edina varianta, ki jo imamo, da se zbor odloči, da obravnava: da smatra informacijo kot predlog za izdajo in da predloženi predlog smatra kot osnutek ter da zadevo obravnavamo torej v prvi in drugi fazi."
13,Za to vidim nekakšno osnovo in to je pravzaprav tudi predlog predstavnika vlade.
28,"Druge možnosti ni, ker skrajšani postopek, kot še en postopek, četudi ni prave utemeljitve, toda tudi za ta postopek se vedno predvideva predlog za izdajo in zakonski predlog."
20,"Ker tukaj bi pa zopet morali mižati, da ne bi videli, da manjka ta predlog za izdajo v pravi obliki."
7,Sedaj je še gospod Šonc želel besedo.
1,Prosim.
2,Hvala lepa.
1,Spoštovani!
22,"Jaz sem se že pri prejšnji točki izjasnil, da bom podprl zakon iz razloga, ker se mi zdi, da je stvar jasna."
5,"Vsi vemo, za kaj gre."
39,"Zdi se mi tudi, da je iskanje ustavne podlage v tem primeru lahko čisto formalnega značaja in da bodo naši volilci podprli ta zakon, ker se dejansko to dogaja pravzaprav v vseh občinah in da moramo stvari nekako urediti."
19,"Seveda je tolmačenje lahko različno po formalni in po vsebinski plati, vendar se mi zdi, da drugega izhoda ni."
27,"Drugo, če bi šel na vsebino zakona - kot sem ga bolj na hitro prebral - nikjer ni natančno napisano, da gre to za enodnevni zaslužek v enem mesecu."
5,Tako je bilo nam rečeno.
35,"Namreč, zakon dopušča, oziroma ni definiran v tem smislu, zato bi bilo smotrno v en člen zapisati, da je to čisto eksplicitno en zaslužek na mesec vsakega in analogno vse druge kategorije, ki so notri."
2,Hvala lepa.
2,Hvala lepa.
5,Besedo ima še gospod Novak.
22,"Tudi jaz bi se oglasil samo v toliko, da vam povem, spoštovane kolegice in kolegi, da Zeleni Slovenije podpiramo sprejem tega zakona."
40,"Mislim, da na tem področju problematike financiranja beguncev, ki so danes že tukaj - in nekaj 10.000 jih je - da gre za problem zagonskih stroškov in da mi danes govorimo samo o denarju, ki ga država potrebuje za te zagonske stroške."
35,"Že pred menoj smo slišali, da gre tukaj za adaptiranje dosedanjih begunskih centrov, odpreti je treba mnogo novih, ni ne prenočitvenih ne sanitarnih zmogljivosti, organizirati in plačati je treba prevoze, zdravstveno oskrbo in seveda prehrano."
4,Lepo prosim za predloge!
5,Trenutno še ne obravnavamo zakona.
6,"Opozarjam vas, da govorite na temo."
2,Da skrajšam.
14,"Še enkrat predlagam, da podpremo predlog, da ta zakon po najkrajšem možnem postopku sprejmemo."
1,Dobro.
9,Najkrajši možni postopek je predlog za izdajo z osnutkom.
6,Edino o tem lahko še glasujemo.
5,Besedo želi še gospod Zakonjšek.
13,"Razumel sem, da smo več ali manj sprejeli argumente za sprejemanje tega zakona."
15,"Vendar proceduralno, ne da bi predlagal, razmišljam, ali je možno v proceduri iti tako naprej."
10,"Mi smo ravnokar izglasovali, da se zakon sprejme v dveh..."
5,Zavrnili smo samo hitri postopek.
4,Samo to smo izglasovali.
8,"Drugo imamo odprto, kolikor nismo omejeni s poslovnikom."
27,"Morda se da iti v tej konsekvenci v glasovanje, da sprejmemo zakon z osnutkom in takoj zatem glasujemo, da ga prekvalificiramo nazaj v predlog zakona in sprejmemo."
29,"Če bi bil to kakršenkoli zakon, bi to že zdavnaj končali in prihranili čas, ker verjetno tako ali tako ne bomo nič naredili, ker Družbenopolitični zbor danes ne dela."
9,"Zbor združenega dela pa je sprejel, kar je sprejel."
6,"Vse drugo, kar naredimo, je zastonj."
18,Naslednja seja bo po dogovoru med predsednikom skupščine in predsednikom vlade sklicana verjetno šele z datumom 10. junija.
4,To je precej daleč.
11,"Kaže, da vlada rabi nekaj zagonskega časa, kot je bilo pričakovati."
13,Zato gledam te možnosti in sedaj ne bi več kaj dosti časa izgubljali.
11,"Lahko odločamo o predlogu za izdajo z osnutkom, pa da vidimo."
5,Gospod Starman še želi besedo.
15,"Jaz sem že zjutraj povedal vsebinske razloge, da razumem stisko, razumem potrebo, stvar je nujna."
29,"Vendar mislim, da tako, da danes razpravljamo, da bomo gradivo, ko smo obravnavano problematiko šteli kot predlog za izdajo kot utemeljitev, celo ustavno podlago, ne moremo sklepati takih kompromisov."
18,"Tudi če bi danes zakon sprejeli po hitrem postopku, ne bi veljal, ker Družbenopolitični zbor sploh ne dela."
10,"Poleg tega je enotno mnenje, da to ni sistemska rešitev."
15,"To je samo obliž, to je ponovno neke vrste zavajanje javnosti in neka kvazi humanost."
12,S tem denarjem se bo 15 dni ali še manj reševala stiska.
32,"Mi želimo in imamo pravico vedeti, kako bo Slovenije v globalu, z vsemi informacijami, ki smo jih dobili, da dobimo 5% vsega denarja, ki bo Jugoslaviji namenjen za to od mednarodne skupnosti."
8,"Kaj bo konferenca na Dunaju prinesla, ne vemo."
11,Vse te zadeve bo vlada sanirala in bomo dobili končno rešitev.
10,To pa lahko sprejmemo v fazi od osnutka do predloga.
29,"Zato mislim, da ni treba imeti nobene slabe vesti, da danes ne delamo ničesar proti načelom humanosti in velikim besedam, ki smo jih danes slišali, ki jih zelo cenim."
15,"Mislim, da bodo te besede pomagale, da bo pomoč hitra, učinkovita in tudi relativno visoka."
31,"Mislim, da vsi tisti, ki delajo pri pripravi centrov, lahko počakajo z izstavitvijo računov, tako kot mora veliko naših podjetij čakati v teh časih, da dobijo plačane svoje storitve in dobave."
22,"Če kmetje lahko zbirajo mleko zastonj, bo tudi kakšen opravil kakšno udarniško uro za te uboge ljudi, ki so pribežali k nam."
1,Toliko.
2,Hvala lepa.
2,Hvala lepa.
12,"Na glasovanje dajem predlog da obravnavamo predlog za izdajo zakona, z osnutkom."
2,Ugotovimo prisotnost!
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je sprejeto z večino glasov."
17,Prehajamo na obravnavo PREDLOGA ZA IZDAJO ZAKONA O POSEBNEM PRISPEVKU SOLIDARNOSTI ZA POMOČ BEGUNCEM Z OSNUTKOM ZAKONA.
7,"Kot rečeno, je predlog zakona predložila vlada."
4,Želi njen predstavnik besedo?
19,"Ta predlog je obravnaval Odbor za proračun in javne finance, ki se s predlogom zakona strinja in nima pripomb."
4,Želi predstavnik odbora besedo?
2,Odpira razpravo.
3,Kdo želi razpravljati?
1,Nihče.
2,Zaključujem razpravo.
19,"Predlagam zboru, da sprejmemo predlog sklepa: ""Predlog za izdajo zakona o posebnem prispevku solidarnosti za pomoč beguncem se sprejme."
11,"Predlog zakona pripravi Vlada Republike Slovenije."" Pripomb na vsebino ni bilo."
3,Je kak predlog?
7,"Prosim, gospa Markičeva, namestnica ministra za finance."
3,Pojasnilo gospodu Šoncu.
23,"Torej, na koncu prvega odstavka 3. člena je definirano, da v primeru plač gre to za prispevek od plač, izplačanih za mesec maj."
11,"To se pravi, so to praviloma plače, izplačane v začetku junija."
24,"V 4. členu, ko se opredeljuje obveznost zasebnikov in fizičnih oseb, ki so lastniki podjetij, je enako mesec maj in enako je pri pokojninah."
24,"To se pravi, časovno je definirano, je pa različno definirano po členih, tako kot je po strukturi načina obračuna za zavezance so členi sestavljeni."
1,Hvala.
2,Hvala lepa.
5,Tak bi bil predlog sklepa.
16,"Mislim, da kakšnih posebnih zadolžitev ne moremo dajati, kaj naj se upošteva, vsebinske razprave ni bilo."
8,Ali želi kdo razpravljati o tem predlogu sklepa?
6,"Bilo je vprašanje, če določimo rok."
18,"Mislim, da roka ni potrebno določati, ker s tem zakonom je prišla vlada in ga nismo mi zahtevali."
10,"Bo že vlada skrbela za to, da bo čimprej sprejet."
16,"Bomo pa seveda obravnavali potem po normalnem postopku, ker sedaj Zakonodajno-pravna komisija ni dala nobenega mnenja."
5,Glasujemo o tem predlogu sklepa.
3,Kdo je za?
3,Je kdo proti?
4,Se je kdo vzdržal?
4,"Prosim, da pogledamo prisotnost."
7,"Pozval bi vse poslance, da ostanemo tukaj."
15,Jaz ne mislim sklicevati še enega nadaljevanja seje zaradi ene ali dveh točk dnevnega reda.
6,"Mislim, da bi bilo to neracionalno."
8,"Zato naredimo danes še to, kar nam ostaja."
2,Ugotovimo prisotnost.
3,Smo vsi pritisnili?
15,"To pomeni, da je v redu in da je predlagani sklep sprejet z večino glasov."
10,Vračamo se na PREDLOG ZA IZDAJO ZAKONA O VETERINARSKI DEJAVNOSTI.
5,Razpravljal je že gospod Černej.
3,Nadaljujemo z razpravo.
5,Prijavil se je gospod Žampa.
1,Prosim.
6,"Spoštovano predsedstvo, spoštovane poslanke in poslanci!"
22,"Teze o veterinarski dejavnosti, o katerih je prej gospod Črnej zelo široko razpravljal in menim, kot košček govedorejca ali živinorejca, popolnoma pravilno."
12,Jaz bi ga na celi črti podprl in njegovo delo skušal nadaljevati.
10,Dotaknil bi se 24. teze - javna veterinarska služba se financira.
25,"Potem pa nadaljuje ""najmanjši obseg varstva živali pred kužnimi boleznimi se krije iz proračuna Republike Slovenije oziroma lokalnih skupnosti v okviru sistema financiranja javne porabe."""
2,Najmanjši obseg.
11,"Vprašal bi predlagatelja, ki je pisal te teze, kaj to pomeni?"
25,"Ali se zavedamo - nekajkrat sem to že rekel na tem mestu oziroma v tej hiši - danes je vojna na Balkanu, slabih 100 km od nas."
16,"Po vsaki vojni in ob vsaki vojni so se pojavila, po domače rečeno kuga, kužne bolezni."
13,"To je ena največjih nevarnosti, ki lahko v trenutku izbruhne na slovenskih tleh."
17,"To so tudi bolezni, ko morata veterinarska služba in država takoj uničiti cele dvorce in celo vasi."
10,Mi pa tukaj govorimo o minimalnih sredstvih za kužne bolezni.
4,Nekaj tega ne razumem.
34,"Drugo, kar sem že tudi povedal in se Ministrstvo za kmetijstvo in vlada ne zavedata in si ne dasta dopovedati, da gre neomejeno cestni promet z živino iz vse Vzhodne Evrope preko države Slovenije."
4,"Iz Češke, Poljske, Madžarske."
8,Postavimo se na cesto med Celjem in Ptujem.
17,"Ena polovica nas prehiteva veliko italijanskih tovornjakov, za katere sploh ne vemo od kod te živali potujejo."
30,"Smo že povedali in vsi vemo, da sta Avstrija in Nemčija sebe zaščitili prav zaradi tega, ker ne pustita peljati živali po cesti iz drugih držav po cestah svoje države."
15,Mi to še vedno dopuščamo in na drugi strani še v teze zakona tako napišemo.
13,"Če se nam zdi živinoreja tako malo pomembna v slovenskem prostoru, potem da."
15,"Če pa se nam zdi ta dejavnost kaj pomembna, je pa to čisto nekaj drugega."
15,"Veterina, kot je rekel gospod Črnej, in tu vas je še nekaj veterinarjev, ni enostavna."
12,"Ona varuje narod pred vsemi boleznimi, ona mora državi popolno zdravstveno zaščito."
10,"Če nam kjerkoli kaj spodleti, kdo bo za to odgovoren?"
22,"V teh tezah ne razumem, ko sem spraševal veterinarje, enostavno ne razumem, pa tudi številni veterinarji ne razumejo, kako uvesti privatno prakso."
3,Povedati hočem naslednje.
22,"Če v vsej Zahodni Evropi vemo kako deluje ta služba, to vsi vemo, tudi tisti, ki so pisali te teze, to poznajo."
23,"Zakaj niso napisali to jasno, kot ti sistemi delujejo in kako so delovali na naših tleh, v Dravski banovini pred drugo svetovno vojno."
21,"Vemo, da smo takrat imeli privatne veterinarje in smo imeli veterinarje, kateri so imeli takrat v nadzoru razne bolezni, inšpekcije itd."
9,Zadeva je tekla normalno in tudi na zahodu teče.
5,Za kaj gre v bistvu?
26,"Ko veterinar napravi račun na dvorcu in se začneš z njim pogovarjati, pa ga lahko vprašaš, ja gospod, ali gospa, od kod je tako visoka cena."
2,Ne enega.
7,"Tu ste in oporekajte, če ni res."
10,"Pravi, moje delo, ki sem ga opravil, je ena tretjina."
15,"To se pravi, dve tretjini mora rejec ali lastnik živali odšteti še za nekoga drugega."
11,Potem je neka hiba v tej veterinarski službi oziroma v organiziranosti.
15,"Če gre to vse za davke, ne napišimo minimalna sredstva za zaščito pred kužnimi boleznimi."
5,Če gre to za davke?
24,"Če pa gre to za neke druge namišljene službe, ki tako rekoč malo prispevajo v korist veterinarske službe in v zaščito živinoreje na splošno."
16,Ravno tako v tezah jaz ne razumem - in naj mi nekdo pove - kako bo urejene reprodukcija.
71,"Reprodukcija tudi ni poceni in če hočemo imeti kvalitetno veterinarsko službo in dobro razvito reprodukcijo in celotno to dejavnost, potem moramo imeti tako organizirano kot imajo to na zahodu, da je tudi reprodukcija v tako imenovanih organiziranih privatnih rokah, z eno besedo rečeno, da ima ena skupina veterinarjev ali sta to dva ali so trije, to je stvar dogovora, določen dvorec v celoti v oskrbovanju oziroma v zdravstvenem varstvu in zaščiti."
42,"Takrat je tudi na dvorcu v reprodukciji uspeh, v zdravstveni zaščiti in je tudi ta dvorec pravilno negovan in se ve, za kaj gre in ne pride do velikih motenj, ker je nadzor stalen, ker reks in veterinar skupaj preprečujeta in delujeta."
27,"To se pravi, kurativo, tista skrajna preventiva, ki mora biti, ampak je tudi tako finančno od zadaj podprta, ker jaz ne vem, kaj sploh od nje bo."
20,"Veterinarska zbornica - čeravno nisem veterinar, ampak v tem trenutku se pojavljam kot košček rejca - mora biti v slovenskem prostoru organizirana."
36,"Zakaj tudi mi rejci se za to zavzemamo, ker tako bomo tudi živinorejci, tako bomo tudi lahko prišli do kvalitetne zdravstvene veterinarske službe na tem področju, do kvalitetne reprodukcije, še bolj in tudi v zmernih cenah."
5,Ne moremo vzdržati neprimernih cen.
21,"Mora nastati na tem področju konkurenca, ki bo skozi denar in skozi kvaliteto prinašala to, kar se v danih možnostih da."
11,"To pa dajmo možnost tistemu, ki hoče in, ki je pripravljen."
78,"Prepričan pa sem, da mi v slovenskem prostoru imamo veterinarje, ki to hočejo in ki so tudi to sposobni in bi marsikaj več lahko naredili in želijo narediti, ampak ne morejo narediti prav zaradi tega ne, kar je gospod Črnej rekel, ker ne dobijo tistega, za kar so študirali in tudi to, kar se reče, po domače povedano - table, da so res veterinarji ali kot posameznik ali kot skupina veterinarjev, to je njihova zadeva kako se bodo odločili."
9,"Nimam namena očitati, da današnja veterinarska služba ni delovala."
26,"Ta veterinarska služba je delovala in deluje, ampak je predraga za nas in jutri predraga tudi za celotni gospodarski sistem, je predraga, ker je predrago organizirana."
46,"Preveč administracije, preveč na nekih nadgradnjah, od katerih nima koristi ne tisti veterinar, ki nosi rosno čelo in lase, kadar ima težak porod ali kakršenkoli drugi poseg v hlevu, ne tisti živinorejec, kateri bo moral to delo plačati ali preko zavarovalnice ali direktno - je čisto vseeno."
11,Kurativo plača rejec in za to predlagatelj zakona naj vidi oba.
14,"Ne samo enega ali pa nek sistem, kateri je toliko in toliko časa utečen."
9,"Utečen je, ampak je svoje preživel, sem trdno prepričan."
45,"Preživel je, naj bi mu tisto, kar je v svetu najbolj napredno, nam rejcem ni težko usluge plačati, ampak, da vemo, da to delo, ki je to delo plačano in to tista ena tretjina, dve tretjini pa bomo videli, kam gresta in za kaj gresta."
11,To hočemo doseči in predlagatelj zakona naj o tem resno premisli.
8,Resno premisli - na take teze ne bomo glasovali.
2,Hvala lepa.
5,Prijavljenih za razpravo ni več.
3,Ja. gospod Kovač.
2,Spoštovani zbor!
56,"Imam pripravljenih več pripomb k tezam tega zakona, vendar teh ne bi komentiral, ampak bi želel opozoriti na temeljne dileme, ne samo tega zakona, ampak mislim, da tudi urejanja vseh teh področji, ki jih sicer imenujemo ali službe posebnega družbenega pomena ali ne vem kako drugače, pač zadeve, ki se sedaj urejajo z zakoni o zavodih."
29,"Gre za dilemo, ki smo jo že načeli ob razpravah, ob zdravstvenem zakonu in zakonu o lekarništvu, vendar smo se tam odločili za, da tako rečem, podržavljanje teh služb."
8,Po istih tirnicah gre tudi ta veterinarska zakonodaja.
29,"Torej, temeljno načelo, ki se, ali dilema, ki jo je treba tu nekako razrešiti, ali smo za podržavljanje te službe ali smo za kak drug način funkcioniranja te službe."
40,"Namreč, veterina se vendarle v nečem razlikuje od prej že omenjenih dejavnosti in sicer v tem, da je v preteklem obdobju temeljila na tržnih principih razen tega, da je bila monopolno organizirana, vendarle temeljila na ceni na ponudbi in povpraševanju."
15,"Ta zakonodaja, se mi zdi, gre korak nazaj in dejansko uvaja 100% podržavljanje te veterine."
37,"Opozoril bi na teze 11 in 21, ki te stvari uvajajo, zlasti potem še na teze v prehodnih in končnih določbah, 29. in 40. teza, ki prenašata dejansko solastnino sedanjih veterinarskih zavodov, veterinarskih postaj v last države."
24,"Res da je ta zakonodaja v načelu dala tudi prostor pod soncem tako imenovani zasebni ali podjetniški ali kaki drugi veterini, vendar samo teoretično."
45,"S tem, ko pač veterinarji, danes obstoječi, nimajo niti lastnine, morajo za vsako najmanjšo intervenco dejansko dobiti koncesijo države, se z njo pogajati in država seveda bo tudi določala ceno in tako naprej, ta hip mi o privatizaciji ali podjetniški organiziranosti veterine ne moremo govoriti."
16,"Mislim, da vsaj deset let te podjetniške veterine pod takimi pogoji ni in ne more biti."
7,To je tudi ta napaka teh tez.
6,"Mislim, da gre za veliko zadevo."
45,"Morda bi zaradi nje tudi veljalo te teze zavrniti, vendar se bolj zavzemam za to, da pustimo, da predlagatelj, mogoče bo ta nova vlada vendarle bolj pragmatično razmišljala tudi pri organizaciji teh raznih služb, da predlagatelj do naslednje faze te teze v tej smeri popravi."
20,"Zlasti menim, da bi bilo treba v načelu spremeniti naslednje: točno je treba določiti, kaj so pristojnosti ali obveznost države."
22,"To naj bi približno bilo tisto, kar te teze zdaj določajo v členu 6, vse ostalo naj bo domena podjetniško organizirane veterine."
22,"Za te dejavnosti, za katere garantira država, pa je možno dobiti koncesije tudi te podjetniško organizirane veterine oziroma naj bi bilo možno."
33,"Naslednja temeljna pripomba je, da je osnovni pogoj za to državno demonopolizacijo veterinarske dejavnosti lastninjenje, zlasti teh operativnih veterinarskih enot, veterinarskih postaj, kajti šele takrat se bo pojavila protiutež tej državni monopolni veterini."
20,"In tretja zadeva, zakon ne sme temeljiti na načelnem zaupanju v državne institucije in v načelnem nezaupanju v vse ostalo."
2,Hvala lepa.
2,Hvala lepa!
12,"Gospod Albin Debevec, namestnik ministra za kmetijstvo, gozdarstvo in prehrano ima besedo."
5,Spet imate čudne podatke tukaj.
9,"Jaz sem prebral tisto, kar ste mi danes poslali."
1,Dobro.
13,"Potem se sami predstavite, nisem pa jaz kriv za napačno predstavitev, ampak vlada."
6,"Gospod Tišler, direktor Republiške veterinarske uprave."
10,"Dovolite, da naše teze nekoliko dopolnim, obrazložim po vrstnem redu."
13,Kaj je bilo rečeno prej glede tistega plačila ena tretjina in dve tretjini?
7,"Jaz moram povedati, da to tudi drži."
6,"Samo povem, kam ta denar gre."
25,"To se pravi, če veterinar dobi v svoj žep 1000 tolarjev, 2000 tolarjev pa mora prinesti v hišo - tudi 1000 tolarjev - in to zaradi česa."
21,"Zaradi tega, ker neto plača in bruto plača je skoraj 100% ali 95%, to se pravi 1000 tolarjev je že šlo."
56,"Poleg tega je pri tem pri zavodu tudi informativna služba, to se pravi tajništvo, sprejem pošte ali sprejem pozivov, posredovanje pozivov in seveda tudi denar, ki ga mora firma imeti ali kdorkoli bi bil za časa dopustov, da si dopuste regresirajo, vse, kar sodi v širšo reprodukcijo in tudi vzdrževanje prostorov, dopusti, regresi in tako dalje."
51,"Zato jaz mislim, da ni firme pri nas, ki bi pač, saj meni se zdi, jaz sem bil tudi direktor svoje čase na tem področju, se mi zdi da ena tretjina, da dve tretjini, da tudi tako razmerje je, če bi šli tudi v druga področja gospodarstva, bi naleteli na enako."
3,Toliko glede tega.
15,"Potem pa glede ostalega mislim, da trditev o podržavljenju ne drži, da to ni res."
13,"Mi smo v razlagi povedali, da 40% bo te državne službe, 60% privatne."
34,"Zdi se mi, če je koncesija v privatnih rokah, da to ni državna služba ampak, da je to samo neka obveznost ali pa zavarovanje nekih javnih koristi, ki jih pri tem država mora imeti."
24,"Mislim, da je trenutno za kmetijstvo predvsem pomembno, kako lastnikom živali zagotoviti zdravstveno varstvo živali tudi v predelih, ki za privatnike ne bodo zanimivi."
6,Mislim vsaj v tem prehodnem obdobju.
43,"Vi morate misliti, morate si predstavljati, da smo v nekem prehodnem obdobju in moramo misliti širše in ne tako kot so službe na zahodu, ker trenutno vse te otroške bolezni, iz prehoda iz socialistične veterinarske službe v normalno veterinarsko službo, sploh niso imele."
8,Zato pri nas ta problem teče nekoliko drugače.
29,"Zato je ta problem predlagatelj rešil tako, da je zadolžil območne veterinarske zavode, da lahko na takem območju organizirajo veterinarsko postajo, če pač služba ne bi bila drugače urejena."
16,"Prav tako se ne bi mogel strinjati s tem, da teze zakona uvajajo neracionalno državno službo."
36,"Javni zavod bo opravljal samo tiste dejavnosti, ki so nujne zaradi zaščite zdravja prebivalstva, izvajanja mednarodnih konvencij in direktiv EESA ter za izvajanje diagnostike, kontrole, ki jo odredi država zaradi zaščite zdravja prebivalstva in živalskega fonda."
9,Vsa ostala dejavnost je prepuščena privatni iniciativi in konkurenčnosti.
21,"Služba osnovne veterinarske dejavnosti in veterinarske inšpekcije brez anatomske diagnostike, laboratorijev in analitike ne more izvajati učinkovite preventive in pravočasnih ukrepov."
9,Takšne službe tudi nobena mednarodna komisija ne bo priznala.
18,"Zato je naše mnenje o tej dejavnosti takšno, kot je, in v tem nas podpira tudi Evropska skupnost."
26,"Mi smo imeli pred 14 dnevi inšpekcijo Evropske skupnosti in smo jim ta naš zakon tudi predstavili, predstavili smo jim organigram in oni ta organigram podpirajo."
13,"To se pravi, da podpirajo te teze, kakšni naj bi bili naši zavodi."
34,"To se pravi, s temi nujnimi službami, ki smo jih povedali, zato, ker se moramo zavedati, če se približujemo Evropi, potem mi na meji ne bomo imeli več veterinarske službe, fitosanitarne in tako dalje."
14,"Ti pregledi bodo potem razpršeni v notranjost, tam, kjer se pač te pošiljke zlagajo."
53,"To se pravi živali, živalski proizvodi in tako dalje, za to so izredno zainteresirani, da so ti manjši, jaz nisem, da so to kakšni veliki zavodi ali kako jim že rečemo ""glomazni"" ali ne vem, kako - to so majhni zavodi, ki imajo svojo manjšo diagnostično službo, ki imajo veterinarsko-sanitarne preglede in nič drugega."
58,"Mi smo to točno izračunali in jaz mislim, dragi poslanci, da se ni treba bati, da bi ta služba bila preveč podržavljena, da ta številka 40 proti 60 drži, tako kot je v drugih urejenih zahodnih evropskih državah, katere smo mi vzeli za zgled in na podlagi tega pripravili tudi te osnove ali pa izhodišča za naše teze."
33,"Potem je tu v našem zakonu razumljivo, da je v veterinarski službi veliko dejavnosti, katerih cilj ni pridobivanje dobička, marveč trajno in nemoteno opravljanje določene dejavnosti z javnim interesom republike, občine ali mesta."
26,"Med te dejavnosti prav gotovo sodijo tudi zdravstveno varstvo na področju nekužnih bolezni, reprodukcije, zdravstvene neoporečnosti krme, ki mora biti stalno na voljo vsem lastnikom živali."
22,"V nasprotju z interesi kmetijstva in zdravstva bi bilo, če bi začeli obravnavati te dejavnosti po načelih tržnih zakonitosti in pridobivanja dobička."
59,"Pri opredeljevanju nalog javnega zavoda nismo upoštevali meril, kot so na primer izvozni ali neizvozni obrat, pa se nam često očita, da bi morali imeti drugačna merila, temveč so tudi določena načela in sicer, zdravstveno varstvo potrošnikov mora biti urejeno po enotnih načelih in pri tem morajo imeti prebivalci Republike Slovenije, turisti in prebivalci Evropske skupnosti zagotovljeno enako zaščito."
25,"Nekaterih strokovnih pravil za veterinarsko inšpekcijo, ki predstavlja primarno preventivo v zdravstvu, ni mogoče prenašati na privatno dejavnost, ker se pogosto inkompatibilne z zasebno dejavnostjo."
14,"Na koncensirano veterinarsko službo ni mogoče prenesti opravil, s katerimi bi kontrolirali samega sebe."
24,"Tak poskus je bil narejen v preteklosti, je pokazal v momentu, ko je prejšnji režim javne ustanove spremenil v gospodarske organizacije, zelo negativne rezultate."
10,"To je vse, kar sem v dodatku še hotel povedati."
3,Hvala za poslušanje.
2,Hvala lepa.
3,Razprava je zaključena.
9,"Še gospa Lippai, svetovalka v ministrstvu za kmetijstvo, prosim."
1,Pozdravljeni!
19,"Se bom potrudila, da ne bom tako gostobesedno govorila, kot me je gospod Črnej karakteriziral, da gostobesedno zavajam poslance."
11,"Jaz želim samo to pojasniti, da ne gre za nobeno zavajanje."
32,"Gre za naštevanje dejstev, da smo mi imeli leta 1965 še samostojne finančne zavode, med katere so spadali tudi veterinarski zavodi, da pa je bilo potem leta 1965 z uredbo to ukinjeno."
24,"Potem je vladalo prehodno obdobje, do zakona o združenem delu, ko so se ukinili zavodi in se je vse preoblikovalo v organizacije združenega dela."
39,"Dejavnosti, ki jih opravljajo vse organizacije, so v zakonu o enotni klasifikaciji dejavnost in potem v pravilniku, ki je na podlagi tega zakona izdan in v tistem je veterina uvrščena pač med storitve v kmetijstvu, torej med gospodarsko dejavnost."
28,"Zato je bila vodena statistično pod gospodarsko dejavnost, kar je imelo svoje čase tudi te učinke, da se je plačevalo drugačne davke, kot so jih plačevale družbene dejavnosti."
38,"To delitev smo imeli z zakonom o podjetjih, se pa je zadeva prebila in ne govorimo več o gospodarskih pa negospodarskih dejavnostih ali pa družbenih dejavnostih, ampak o dejavnostih, ki se ustanavljajo oziroma opravljajo zaradi namena pridobivanja dobička."
12,"Torej profitnih in tistih, ki se ne ustanavljajo z namenom pridobivanja dobička."
36,"Praviloma so javne službe tiste, ki se za to ne ustanavljajo in praviloma veterina ni ustanovljena zaradi tega, da se pridobiva dobiček, temveč zaradi tega, ker se mora ta dejavnost zagotoviti zaradi varstva živali in prebivalstva."
25,"Še to bi rada rekla, pretežen del veterinarske dejavnosti je z zakonom o zdravstvenem varstvu živali iz leta 1985 določen kot dejavnost posebnega družbenega pomena."
8,Zaradi tega je že zdaj v veterinarskih organizacijah.
24,"Notri so kot predstavniki uporabnikov tudi člani vseh teh organizacij, predstavniki družbenih skupnosti, sicer v tovarni čevljev tega nimate, ki je tudi gospodarska dejavnost."
26,"Tam, kjer so dejavnosti posebnega družbenega pomena, je pa to tako in zato ponovno prosim, da ne govorite, da so to zavajanja, ker to so dejstva."
1,Hvala.
1,Hvala.
4,Besedo ima gospod Črnej.
4,Ne bi veliko polemiziral.
22,"Samo dr. Tišlerju, upokojenemu bivšemu direktorju te službe, bi odgovoril naslednje: kar se tiče primerjave kontrole živil živalskega izvora z Evropsko skupnostjo."
41,"Nemški časopis je izdal, in sicer leta 1991, decembra, statistiko veterinarjev, katere zaposluje Nemčija in kateri se ukvarjajo s praktičnim delom, to se pravi s privatno prakso in ki istočasno opravljajo pregled živil živalskega izvora v manjših predelavah in v klavnicah."
18,"Od 6.155 praktičnih veterinarjev, poleg dela v lastnih praksah, pregled mesa opravlja 2.074 veterinarjev, v klavnicah pa 847."
15,"To se pravi, da skoraj polovica nemških veterinarjev opravlja poleg privatne prakse tudi pregled mesa."
12,"To se pravi, tu ni nobenega nezaupanja in nobenega dvoma o tem."
14,"Podatek je izšel v Veterinarskih novicah - to je strokovni časopis 1991. leta, št. 10."
3,To je ena.
5,Gospe Lippaijevi bi tako povedal.
19,"Jaz sem dobil informacijo, tako kot sem jo tudi dokumentiral z registracijo teh naših zavodov, od direktorja poslovne skupnosti."
19,"On je rekel, da so bile samo želje kroga veterinarjev, da bi ta služba bila služba posebnega družbenega pomena."
4,To mi je zatrdil.
34,"Prosil sem ga za pismeno izjavo, pa je rekel, da se je predhodno moral pozanimati v določenih krogih, verjetno na upravi in tako naprej in so mu odsvetovali, da bi tako pismeno izjavo dal."
10,"To imam pričo, ker sem po telefonu govoril pred pričami."
5,Samo to sem hotel povedati.
28,"To, kar kolega dr. Tišler govori, da 60% je na nek način privatne prakse, 40 pa državne, bom samo to povedal: 80% vsega konkretnega dela je zdravljenje živali."
21,"Številka 40: 60 je na nek način prikrojena na podlagi drugih podatkov, ne pa na podlagi dejanskih oziroma dejanska angažiranost veterinarjev."
2,Hvala lepa.
2,Hvala lepa.
7,"Prosim, gospod Tišler, direktor republiške veterinarske uprave."
15,"Dovolite mi, da bi na to odgovoril, glede te analize, kako je to v Nemčiji."
11,"Gospod Črnej je to povedal, da so v Nemčiji te številke."
9,Te številke so bile objavljene in tako tudi je.
18,"Jaz nisem nikoli trdil v teh analizah, da je to v Nemčiji tako, ampak to je na Bavarskem."
5,Jaz sem bil dvakrat tam.
15,"Bil sem tudi z vladno delegacijo in mi moramo vedeti, da ima Nemčija več dežel."
7,Vsaka dežela ima veterinarsko službo drugače urejeno.
14,Tako ima popolnoma drugače urejeno Severna Nemčija od Južne Nemčije ali pa od Bavarske.
29,"Nekje je veterinarska služba, kot na primer na Bavarskem, je v okviru notranjega ministrstva, v Stuttgartu je v okviru kmetijskega ministrstva, v Hessnu mislim, da je v okviru zdravstva."
11,Zato je to različno in zato te številke držijo za Bavarsko.
22,"Mi smo z Bavarsko kot Slovenci dosti povezani, mislim tudi naše ministrstvo si izmenjuje izkušnje in tudi na drugih področjih kmetijstva sodelujemo."
23,"Zato smo si pač kot model organiziranja veterinarske službe vzeli vzor Bavarsko, ki je tudi v okviru Evropske skupnosti zadolžena, da pripravlja predpise."
13,"Mislim, da je na tem področju urejenost tu popolna, vsaj po moji presoji."
5,To sem samo hotel povedati.
1,Hvala.
3,"Prosim, gospod Jakelj."
8,Jaz bi samo repriciral svojemu stanovskemu kolegu Črneju.
11,"Vem, da sem isto veterinar kot on, vendar brez medvedovega kremplja."
13,"Sem eden izmed tistih, v njegovi lestvici štirinajstih, ki so v njegovi nadgradnji."
17,"Moja trditev je ta, da veterinarsko-sanitarni nadzor, se pravi inšpekcija, pregled mesa, mora biti v državni službi."
18,"On je prej lepo opisal idilično življenje veterinarja, ko gre na porod, kako se znoji in tako dalje."
16,"Če koga to zanima, naj prebere tri knjige doktor Flimera, tam je to še lepše napisano."
16,"Bom mu pa jaz povedal izkušnje oziroma dogodek, ki se je zgodil meni pred dvema dnevoma."
30,"Pred dnevom je pri nas pri kmetu, ki ima pet goved v štali, elektrika ubila štiri krave, tako da mu je ostala v ""štali"" samo ena krava oziroma eno tele."
18,"Normalno, če elektrika ubije govejo živino, je to meso neprimerno za ljudsko prehrano in mora iti v konfiskat."
20,"Vendar ta kmet ni hotel dati živine v higiensko službo v konf,iskat temveč je to hotel predati v klavnico."
28,"Ko sem bil opozorjen o tej zadevi, sem šel tja in ugotovil, da so mesarji že vse štiri krave razprli, vzeli drobovino ven in pripravljali meso za razrez."
17,"Na mojo urgenco sem preprečil, da bi to meso prišlo do klavnice oziroma v prodajo individualnim posestnikom."
28,"Sedaj mi pa naj kolega Črnej pove, ali bo on, kot privatni veterinar s privatno prakso, imel to moč to narediti oziroma če ga bodo pozneje ljudje klicali."
19,"Jaz, ki sem v državni službi, sem to lahko naredil, s tem zaščitil prebivalstvo pred infekcijami in pred zastrupitvami."
18,"Res ni to najbolj priljubljen dogodek, ampak glede na svoj status, ki ga imam, sem to lahko opravil."
1,Hvala.
3,"Gospod Črnej, replika."
6,Gospoda mlajšega kolega moram nekaj podučiti.
25,"Če kravo zadene elektrika, vendar je pravočasno spuščena kri in da se pravilno izteče, je pogojno užitnost bila od nekdaj, oziroma je bila določena užitnost."
34,"V kolikor pa kri ni bila odtečena, se pravi, da je krava bila zaklana na mrtvo ali sploh ni bila, potem je mesar in klavnica kriva, da je to sploh prevzela, ne pa kmet."
1,Zakaj?
16,Jaz sem sam delal kot inšpektor dolga leta in tudi v trgovinah in tudi v klavnici.
24,"Niti enkrat se mi kaj takega ne bi naredilo tudi, če bi bil privatnik, takoj bi moral izgubiti diplomo, če bi kaj takega potrdil."
45,"Da pa je državna služba zelo problematična tudi pri inšpekciji, bom povedal tole: da je naša država prodala Hrvatom radioaktivno divjačino po Černobilu in, da smo zavedli Hrvaške ljudi s tem, ker oni niso imeli predpisov o radioaktivnosti, mi smo jim pa velikodušno to prodali."
21,"Pri nas je bila prepovedana prodaja, v Zahodni Nemčiji je bila prepovedana, tako da tudi tile gospodje, državni, so zelo vprašljivi."
33,"Poleg tega je maslo, ki je bilo uvoženo iz Sovjetske zveze, imelo 500% preveč pesticidov v sebi, smo ga velikodušno prodali naprej, del pa tudi razprodali doma in podobno je bilo s piščanci."
19,"Tako, da kar se tiče takih zadev, so tudi državni uslužbenci lahko zelo problematični, posebno, če je politika takšna."
48,"Zato, kolega, ne biti jezen, ti si državni uslužbenec šele komaj dva meseca ali nekaj takega, vendar te opozarjam na to, da se ti lahko še velikokrat kaj takega zgodi in da te bo kolega s terena opozoril na to, da ne boš padel v kako tako past."
1,Hvala.
2,Gospod Žampa.
43,"Spoštovani predsednik, spoštovane poslanke in poslanci, se oproščam, da se drugič oglašam, ker pa so kolegi iz stroke tako nesložni, me je pa presenetilo. 53 let lahko mirno rečem, da delam z veterinarjem, 50 pa zelo aktivno in tega podobnega nikdar nisem doživel."
7,"Ampak vam pa, gospodje, le moram reči."
12,"V Dravski banovini, v predvojni Jugoslaviji, smo v Ptuju imeli dva veterinarja."
39,"Okrajnega, gospoda doktor Jegličkega, in pa veterinarja gospoda Lešnika, ki je bil privatnik, ampak je imel pooblastila, da je pregledoval meso v klavnici, če doktor Jeglička ni bil prisoten, je opravil Lešnik, pa sta bila, zadeva je bila opravljena."
16,"Jaz ne vem, kako se sedaj med seboj tako razlikujete, ker ste v stroki vsi doma."
38,"Jaz sem prepričan, da ste v stroki vsi doma in če imate koncesijo, potem si ne glejte v lonec, ker boste nas, rejce, zmedli v tem primeru, mi bomo izgubili upanje do vas, če se boste tako prepirali."
45,"To je bilo svoj čas - ne mi zameriti, ker sem pač življenjsko bil kot otrok prisiljen, da sem smel ogromno svoj čas z veterinarji skupaj delovati in te gospode zelo dobro poznam - ampak to je bilo sveto zapisano, okrajni veterinar ali pa veterinar gospod Lešnik."
16,Doktor Jeglička je imel čisto nekaj drugega in je bil res gospod vseh gospodov na Ptuju.
14,"Tega ne smemo jemati, ampak je to bil okrajni veterinar, kakor se je reklo."
21,"Teh pa ni potrebnih 40% mislim, da jih je, to kar je Črnej rekel dovolj 20%, to je pa drugo vprašanje."
11,"In še nekaj bi prosil, ker prav zdaj razpravljamo o veterini."
11,"Poglejte, nam se število veterinarjev množi v slovenskem prostoru na potrebe."
8,"Fakulteta redno vpisuje, ljudje študirajo in tako naprej."
15,"Mladi veterinarji pa se pritožujejo, kar je tudi res, da ni denarja za podiplomske študije."
32,"Mi, rejci, smo izredno zainteresirani za podiplomske študije, kajti s tem, kadar mladi veterinar dela podiplomski študij, se tudi veže na določene rejce, na določene hleve in se tudi rejci nekaj naučimo."
11,"Torej, prosim vlado, da naj v to smer tudi nekaj razmišlja."
6,Zato sem se še posebej oglasil.
2,Hvala lepa.
2,Hvala lepa.
3,Razprava je zaključena.
15,"Predlagam zboru, da sprejme naslednji sklep: ""Predlog za izdajo zakona o veterinarski dejavnosti se sprejme."
6,Osnutek zakona pripravi Vlada Republike Slovenije.
27,"Pri pripravi osnutka zakona naj predlagatelj prouči in ustrezno upošteva pripombe, predloge in mnenje delovnih teles skupščine, pisne pripombe in pripombe iz razprave poslancev na seji zbora."""
6,Želi o predlaganem sklepu kod razpravljati?
2,Ugotovimo prisotnost.
4,Še kdo ni pritisnil?
9,"Ponovno ugotavljamo prisotnost, prosim, da vsi pritisnemo na tipko."
5,Potem glasujemo o predlogu sklepa.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog sklepa z večino glasov sprejet."
3,Prehajamo na 16.
27,"TOČKO DNEVNEGA REDA in jo lahko hitro zaključimo, če bo sreča, to je na OBRAVNAVO STALIŠČ IN SKLEPOV O ZUNANJE POLITIČNI AKTIVNOSTI REPUBLIKE SLOVENIJE PO MEDNARODNEM PRIZNANJU."
18,Predlog stališč in sklepov je predložila komisija Skupščine Republike Slovenije za mednarodne odnose na podlagi razprav v zborih.
40,"Naš zbor je to problematiko obravnaval na 33. seji zbora dne 4. in 9. marca 1992, ter razpravo zaključil in zavezal Komisijo za mednarodne odnose, da preuči razpravo, ter ustrezno upošteva predloge in pripombe poslancev iz razprave na seji zbora."
4,Želi poročevalec komisije besedo?
21,"Poročilo komisije ter predlog stališč in sklepov ste prejeli na seji dne 22. aprila, ter ponovno s sklicem 38. seje zbora."
19,"Glede na to, da smo opravili obsežno razpravo predlagam, da se danes omejimo izključno na predložena stališča in sklepe."
2,Pričenjam razpravo.
3,Želi kdo besedo?
2,Gospod Starman.
3,Hvala za besedo.
4,Spoštovaine kolegi in kolegice!
8,Jaz sem podrobno preučil ta stališča in sklepe.
15,"Posebej bi se rad ustavil na dveh točkah, in sicer točki 10 in točki 18."
37,"Pri točki 2 pa menim, da bi morali ugotoviti, da, glede na ta tekst Komisije za mednarodne odnose priznava, da ministrstvo zunanjih zadev nima strategije, celovite strategije zunanje politike Slovenije, zlasti za področje ekonomskega sodelovanja s tujino."
5,Mi smo na to opozarjali.
9,Posebej ni nobene platforme v odnosu s sosednjo Hrvatsko.
5,Ta segment ni posebej prikazan.
30,"Mislim, da se bomo morali še kdaj vrniti na to problematiko, ker iz dneva v dan ugotavljamo različno problematiko, ki skače na dan in ni enotnega odnosa do te problematike."
22,"Da ne bom dolg - v deseti točki menim, da tekst, ki govori o meji, tak kot je, je prav ohlapen in nesprejemljiv."
14,"Zato predlagam, da bi naš zbor podprl drugi tekst drugega stavka v deseti točki."
57,"Osnovni tekst se glasi, da bomo precizni, vam ga preberem: ""Skupščina Republike Slovenije nalaga predstavnikom Republike Slovenije v teh razgovorih - o meji - naj skušajo v največji možni meri uveljaviti dosedanjo pravico Republike Slovenije do neposrednega dostopa na odprto morje in meni, da Republika Slovenija pri pristopu h konvenciji o pravu morja izkoristi pravico notifikacije glede instituta ožine."""
67,"Moj predlog je naslednji: namesto tega besedila naj bi se glasilo: ""Skupščina Republike Slovenije nalaga predstavnikom Republike Slovenije v teh razgovorih, da zagotovijo, da sedanje pravice Slovenije kot pomorske države do neposrednega pristopa na odprto morje; in da se meja na morju določi po naravnem pravu in v skladu z načeli in pravili mednarodnega prava, tako da bo ohranjena ozemeljska celovitost in državna suverenost celotnega Piranskega zaliva."""
52,"Gre za politično izhodišče, ki nalaga ali drugače, če drugače ne bo možno, mora pa priti pogajalec na posvete v parlament, ne pa, da mi že v startu dopuščamo inferiorne odločitve, manj vredne, celo nestrokovne odločitve, tako kot je v 2. členu osnutka sporazuma o meji, ki je bil poslan Republiki Hrvaški."
20,"Ker se govori o neki stari strugi, ki je nikoli ni bilo in kljub temu je v tem sporazumu zapisana."
22,"In drugo, v 18. točki vidimo, da gre tukaj dejansko za neko nenačelnost v samem organizacijskem pristopu k oblikovanju naše zunanje politike."
53,"Da bom jasen, bom prebral ta tekst: ""Skupščina Republike Slovenije ugotavlja, da je nujna večja usklajenost mednarodne dejavnosti naše države, zato zahteva, da koordinacija te dejavnosti Predsedstva, Skupščine in Vlade poteka v okviru Komisije Skupščine Republike Slovenije za mednarodne odnose, koordinacija mednarodne dejavnosti v vladnih organih pa v okviru Ministrstva za zunanje zadeve."""
19,"Menim, da je potrebno jasno razmejiti pristojnosti med skupščino in njeno komisijo in vlado oziroma Ministrstvom za zunanje zadeve."
14,"Skupščina je nadzorni organ ministrstva, ne pa koordinator dela med vlado, ministrstvom in predsedstvom."
19,"Torej, gre za krog, s katerim se hoče obiti odgovornost in koncentrirati neko mesto dogovarjanja, ne pa mesto kontrole."
25,"Ministrstvo je za tisto, ki je zadolženo, da opravlja strategijo, opravlja tekoče posle, skupščina ga pa pri tem nadzira, kritizira, odpoklicuje, interpelira in tako dalje."
28,"Ne, da je tukaj - da rečem po domače - kuhinja zunanje politike, kuhinja dogovarjanja o ambasadah, kuhinja o dogovarjanju o teh stvareh, kuhinja poročanja o Bruslju in tako naprej."
15,"Skratka, delitev oblasti tudi v teh organizacijskih zadevah mora biti precizna, da so odgovornosti jasne."
23,"Točka 18 je posledica sedanjega stanja, ko je Komisija za mednarodne odnose zaradi personalnih zadev odigrala neko vlogo premajhnega kontrolorja dela zunanjega ministrstva."
9,To je bilo v nekem smislu podrejeno zunanjem ministrstvu.
7,To se je posebno videlo med osamosvajanjem.
17,"Dejstvo je, da Slovenija na področju zunanjih zadev prihaja iz prve faze v bistveno drugačno drugo fazo."
44,"Iz mednarodnega priznanja prihajamo v obdobje intenzivnega dolgoročnega strateškega oblikovanja zunanje politike države, oblikovanja ministrstva v tem smislu, organizacijsko v zunanjih zadevah, torej ambasade, konzulati in tako naprej in tukaj se mora ministrstvo čisto drugače organizirati in se pripraviti, kot se je do zdaj."
34,"Zato, kolegice in kolegi, bi prosil, da ta stališča podprete, da zlasti stališče v zvezi z mejo na morju, ker ne moremo v osnovi pristati že na neka inferiorna stališča v tem pomembnem času."
1,Hvala.
8,Ali za 18. člen imate kakšno spremenjeno formulacijo?
1,Dobro.
5,Gospod Šonc se je javil.
1,Spoštovani!
33,"O teh stališčih smo res že razpravljali v našem zboru in tudi takrat smo že rekli, da se naj naša politika, če se tako bolj izrazim s prispodobo, spusti malo na nižji nivo."
44,"Vidimo v vseh teh točkah, da je tu notri vse lepo dogovorjeno, od OZN, posebej z evropskimi inštitucijami, vendar manjka tista rekel bi, operativna, vsakodnevna politika, s katero se srečujemo, predvsem tisti, ki smo ob mejah, tukaj pa konkretno mislim na mejo s Hrvaško."
22,"Namreč, ni urejena nobena stvar s Hrvaško, konkretno tukaj govori v enem členu o meji, samo vse druge stvari pa niso urejene."
4,Konkretno vam bom povedal.
50,"Danes zjutraj, ob 7.00, sem bil na sestanku v nuklearni elektrarni, ki je v remontu; ta trenutek dolguje Hrvaška nuklearki milijardo in štiristo milijonov tolarjev, Slovenija 775 milijonov tolarjev in je remont ogrožen, zato, ker carina ne popusti in ne da robe iz carine, ker ti ne morejo plačati carine."
35,"In tako se ta, rekel bi neurejenost, finančna podhranjenost nuklearke nadaljuje, mi pa ne dovolimo nikakršne improvizacije, tudi na tem področju ne, ker filozofija varnosti nuklearke je perfekcija - vse mora biti, če čisto tako rečemo."
50,"No, da bo ta situacija še bolj zapletena, pa še sploh ne vedo, kako bodo tisti Hrvaški dolg poračunali, po kakšnem kurzu, ker se finačni ministri še sedaj niso dogovorili, ali bo to slovenski kurz banke, ali bo to slovenski tržni kurz ali bo tisti, ko ga Hrvati predlagajo itn."
11,"Zamislite si, to že traja eno leto ali pa nekaj takega."
33,"No, drugo predlagam - mi smo že v razpravi rekli tudi že v našem zboru in v razpravi tudi na terenu - naj se vnese posebna točka, da se uredi maloobmejna politika tudi s Hrvaško."
42,"Mi imamo tudi nekaj urejeno z Italijo in Avstrijo, s Hrvaško ni ničesar in mi smo življenjsko zainteresirani in bi želel tukaj pod točko 20, da se kot prioriteta uredi maloobmejna politika v celoti, to predvsem gospodarski in politični del, lastništvo itd."
2,Hvala lepa.
2,Hvala lepa.
8,"No, to bi bil lahko predlog dodatnega sklepa."
6,"Ureditev maloobmejnih vprašanj, prometa in drugega."
4,Še kdo želi razpravljati?
3,"Prosim, gospod Zakonjšek."
2,Hvala lepa.
2,Spoštovani zbor!
8,Nekoliko pozni smo pri razpravi o tej točki.
18,"Mene, recimo, ne zadovoljuje 11. točka, ki govori o tako imenovani zahtevi po iskanju ustreznih rešitev nastalega problema."
30,"Mislim, da je to tako splošna formulacija, ki ne daje konkretnejših usmeritev, s tem povezano je tudi vprašanje maloobmejnega prometa, ki bi nekje tukaj moral biti, na nek način definirano."
11,Gospod Starman je govoril o 18. točki in dal konkretne predloge.
44,"Jaz ne vem, zdi se mi, da bi bilo morda dobro, da bi, ker je toliko teh dodatnih predlogov, zahtevali pisne predloge k dopolnitvi posameznih sklepov in o tem enkrat kasneje sklepali, da bi na nek način sedaj se ne odločali o tem dokumentu."
2,Hvala lepa.
2,Hvala lepa.
28,"No saj, da je ta stvar zastarela, kaže tudi to, da tukaj piše, da skupščina meni, naj Slovenija čim prej vloži prošnjo za članstvo v Organizaciji Združenih narodov."
16,"Če bomo še malo počakali, bomo prej sprejeti, preden bomo sprejeli sklep, naj vložimo prošnjo, dobro."
4,Še kdo želi razpravljati?
3,"Prosim, gospod Metelko."
12,"Mene ta stališča, ki jih je pripravljalo zunanje ministrstvo, absolutno ne zadovoljujejo."
3,Ali pa komisija.
9,"Vidi se, da je komisija popolno pod vplivom ministrstva."
11,"Minister na vsa vprašanja, katere je tukaj dobil, ni dal odgovora."
31,"Če malo čitamo po časopisih, polemika teče o tem, kaj je zunanji minister počel v Avstraliji, kakšne gospodarske škode so se naredile zaradi tega, ker je prišlo do določenih konfliktnih situacij."
21,"Po drugi strani se pošilja na razne sestanke na Bali ambasadorje, tukaj pa vidimo, da se konkretne stvari pa ne rešujejo."
12,"Zato tudi jaz teh predlogov, ki jih je pripravila komisija, ne podpiram."
1,Hvala.
6,"Ni več razpravljalcev, zato razpravo zaključujem."
2,Ugotovimo prisotnost.
4,Zbor ni ravno sklepčen.
5,"Smo vsi, kar nas je."
6,Potem pa še enkrat poglejmo prisotnost.
10,"Glasujemo najprej o spremembi, ki jo je podal gospod Starman."
10,"To je edina sprememba, ki je podana v pisni obliki."
20,"Ali pa, če še prej odločimo o predlogu gospoda Zakonjška, da pač vse kar je pisnega, da se zbere skupaj."
32,"Zdaj damo možnost, da če kdo želi, naj še da in da do naslednje seje komisija pripravi ažuriran predlog, tudi ažuriran v tem smislu, da se izpusti tisto, kar ni več aktualno."
1,Dobro.
9,"Ta predlog je tisto prvo, o čemer bi odločili."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
12,"Če ima kdo še kakšno pripombo, naj jo v pisni obliki odda!"
6,Tako da to lahko posredujemo komisiji.
7,"Gospod Šonc, želite pod to točko razpravljati."
14,"Jaz sem predlagal, 20. člen res govori o manjšinah, ampak v kontekstu mednacionalnih odnosov."
4,Jaz sem predlagal drugače.
6,Treba je maloobmejno problematiko v celoti.
6,To pa ne govori tam notri.
7,"Jaz bi predlagal, da jo posebej izpostavimo."
7,"Jaz bi prosil, če je lahko formulacija."
5,Nekaj bo iz magnetograma razvidno.
19,"Morda bi predlagal stavek ali dva, da bi se natanko videlo za kaj gre, da ne bo potem problemov."
8,Torej smo sedaj pri zadnji točki dnevnega reda.
29,"Preden pa gremo nanjo, bi še nekaj predlagal, da ustanovimo skupno telo, ki lahko služi tudi kot komisija, če je potrebno za uklajevanje zadev v zvezi s problematiko beguncev."
32,"Tam imamo pri naših sklepih, smo jih nekoliko spremenili, morda se bo izkazalo, da bi bilo prav to uskladiti in tudi glede vseh drugih zadev iz današnje seje, ki utegnejo postati neusklajene."
4,"Prosim, skupino petih članov."
11,"To so Franc Feltrin, Kuhar, Vika Potočnik, Marcel Štefančič in Pavšič."
4,To je pet predlogov.
40,"Kot rečeno, gre najprej za sklepe v zvezi z begunci, potem pa eventualno še vsaka druga neusklajenost, bodisi faz ali posebnega postopka; ne vemo, kako bo odločal Družbeno-politični zbor; da pooblastimo to skupino, da deluje za usklajevanja na tem področju."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog z večino glasov sprejet."
5,Tako lahko preidemo na 18.
10,"TOČKO DNEVNEGA REDA, to so POBUDE, PREDLOGI IN VPRAŠANJA POSLANCEV."
5,Želi kdo postaviti poslansko vprašanje?
3,"Gospod Feltrin, prosim."
19,"Ker smo že prej obravnavali, zunanje ministrstvo sprašujem, koliko je to letanje po svetu v letošnjem letu že stalo?"
14,"Sprašujem zunanjega ministra, kdo mu je dal mandat, da se pogovarja o ""ustanavljanju"" neuvrščenih?"
1,Hvala.
2,Hvala lepa.
4,Gospod Starman ima besedo.
21,"Kot smo bili obveščeni v tisku, je za prihodnje šolsko leto prijavljenih na visokošolski študij prostih mest okoli 9.885 razpisanih mest."
6,Kandidatov bo najmanj 15 tisoč srednješolcev.
50,"Vprašanje je, ali v situaciji, ko ni mogoče srednješolcem zagotoviti delovnih mest in ko Slovenija še ni gospodarsko tako urejena, da bi lahko to najbolj vitalno populacijo drugače zaposlili, naj bi z dodatnim izobraževanjem, z dodatnimi kapacitetami, omogočili študij še tej populaciji, ki ostaja na ta način izven normalnega razvoja."
15,Po podatkih naj bi privatno šolanje za en simester stalo okoli 2 tisoč nemških mark.
15,"Gotovo je, da mladi ljudje in družine v takšni situaciji kot smo, tega ne zmorejo."
52,"Zato bi prosil, če mi novi minister za šolstvo odgovori na to vprašanje: ali ni bolj koristno za to državo, da bi se srednješolska mladina izobraževala s kakšnimi drugimi oblikami in da bi morda premajhne kapacitete iskali tudi v opuščenih vojašnicah, ne pa, da se tukaj licitira samo za neke urade institucij."
11,Na ta način naj bi prebrodili to obdobje večjega gospodarskega zagona.
1,Hvala
2,Hvala lepa.
3,Gospod Štefančič prosim.
13,"Prvi del vprašanja, in sicer je naslovljeno na Ministrstvo za šolstvo in šport."
74,"Glede na to, da zakon o spodbujanju razvoja demografsko ogroženih območij v Republiki Sloveniji ne vsebuje dovolj jasno izražene možnosti, da bi na natečaju sodelovala tudi področja iz tako imenovanih družbenih dejavnosti, torej šolstvo, zdravstvo, zato dajem v tej zvezi pobudo, da bi vlada razmislila o spremembi oziroma da ob uveljavitvi zakona za spodbujanje razvoja demografsko ogroženih območij v Republiki Sloveniji s posebnim poudarkom, se pravi, na uveljavljanje tudi področji tako imenovanih družbenih dejavnosti."
45,"In druga stvar, Ministrstvu za šolstvo in šport dajem pobudo, da se v skladu z 8. členom zakona o spodbujanju demografsko ogroženih območij v Republiki Sloveniji vključijo tudi investicijsko vzdrževalna dela, za kar mora Ministrstvo za šolstvo in šport izdelati potrebne kriterije in razpisati natečaj."
1,Hvala.
3,"Gospod Štrumbelj, prosim."
10,Imam vprašanje in sicer za Ministrstvo za znanost in tehnologijo.
7,In sicer imam tri vprašanja oziroma pobude.
21,"Prvič, kakšni so strokovni razlogi, ki vodijo republiške upravne organe, da želijo na vsak način združiti Centralno tehnično knjižnico z NUK-om?"
25,Sicer je obrazložitev taka: Centalna tehnična knjižnica je s svojo dejavnostjo kot največja osrednja tehnična knjižnica v Sloveniji nosilka razvoja sistema univerzitetnih in specialnih knjižnic.
9,Že od leta 1959 sodeluje v mednarodnih knjižničarskih organizacijah.
45,"Na svetu imajo le štiri države združene nacionalne knjižnice z univerzitetnimi tehničnimi knjižnicami in od tega je samo ena v Evropi, saj vse znanstvene raziskave dokazujejo, da sta si ti knjižnici vsebinsko, tehnično in organizacijsko tako različni, da je nujno, da delujeta kot samostojni ustanovi."
20,"Zato se mi zdi, da bi morala Centralna tehnična knjižnica ostati samostojna - tako organizacijsko, finančno kot tudi vsebinsko samostojna ustanova."
28,Drugo moje vprašanje je: Zakaj Ministrstvo za znanost in tehnologijo spreminja sistem financiranja za Centralno tehnično knjižnico in v veliki meri zmanjšuje obseg sredstev in visoko specializiranih kadrov?
12,Letos je morala Centralna tehnična knjižnica odpovedati 350 naslovov revij od 1300.
15,"Krči se število visoko strokovnih delavcev, ukinjajo se bilteni, javne publikacije, izobraževalni programi za uporabnike."
28,"Vse to je v nasprotju s tolikokrat izraženo potrebo po izobraževanju strokovnih kadrov v gospodarstvu in v negospodarstvu, razvijanju informacijske mreže, potreb po strokovni literaturi in tako naprej."
16,"Tretje vprašanje se nanaša na celotno knjižničarstvo, in sicer, kakšna je vizija razvoja knjižničarstva v Sloveniji?"
2,Hvala lepa.
2,Hvala lepa.
3,"Gospod Klavora, prosim."
10,Najprej imam vprašanje za ministrstvi za finance in za obrambo.
17,Ali so bila izplačana izplačila za funkcionarje v občinski in republiški upravi za čas lanske junijske vojne?
11,"Namreč, po informacijah kolegov tukaj iz posameznih občin tega ni bilo."
18,"Ravno tako mi je Ministrstvo za obrambo odgovorilo, da se načeloma ni izplačevalo nobenih nadur, niti terenskih dodatkov."
38,"Pri nas se je to dogajalo in moram reči, da so iz bolnice v Novi Gorici celo protestirali, da kako so oni delali cele dneve brez posebnih dodatnih sredstev, medtem ko si vsi občinski funkcionarji izplačujejo posebne dodatke."
4,To je eno vprašanje.
53,"In drugo je poslanska pobuda, da se prebivalcem zaščitenih območij, ki imajo zaradi izvajanja varstvenih določil kakršnekoli večje stroške pri obnovi, novogradnji in tako naprej in tistim, ki imajo pri gospodarjenju zaradi omejitev in izvajanja del spet dodatne težave oziroma spet ne morejo dosegati tistih rezultatov, da se jim to prizna v zakonu."
10,Torej dajem pobudo za dopolnitev zakona o Triglavskem narodnem parku.
12,Iz teh formalnih razlogov je bil namreč zavračan moj amandma pri proračunu.
1,Hvala.
36,"Poleg tega še vprašanje: kako to, da se v Triglavskem narodnem parku iz budžetskih sredstev neovirano obnavlja vojaške objekte, medtem ko za prednostni objekt v samem parku - to je informativni center v Trenti - še ni denarja?"
2,Hvala lepa!
8,S tem smo izčrpali želje po postavljanju vprašanj.
5,S tem zaključujem današnjo sejo.
6,Hvala za sodelovanje in na svidenje!
