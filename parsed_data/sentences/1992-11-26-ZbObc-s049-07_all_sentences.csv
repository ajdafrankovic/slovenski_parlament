7,"Spoštovane poslanke in poslanci, gospe in gospodje!"
11,Pričenjam nadaljevanje 49. in 50. seje Zbora občin Skupščine Republike Slovenije.
17,"Za današnje nadaljevanje so se opravičili: Ivan Atelšek, Leopold Frelih, dr. Marjan Mlaker, Vojka Štular, Aurelio Juri."
9,Po podatkih službe je na seji prisotnih 52 poslancev.
6,"Prosim, da ugotovimo prisotnost v dvorani."
2,Ugotavljamo prisotnost.
1,Smo.
8,"Prosim, da se malce umirimo in ugotovimo prisotnost."
2,Smo vsi.
5,"Gospod Starman, prosim prisotnost ugotavljamo."
10,Zbor je torej sklepčen in lahko pravno-veljavno razpravlja in sklepa.
19,Z obvestilom o današnjem nadaljevanju seje ste bili podrobno obveščeni o nedokončanih zadevah iz 49. in 50. seje zbora.
36,"Prav tako smo vas obvestili, da naj bi zbori glede na veliko število nedokončanih zadev, po dogovoru med predsedniki zborov kot prioritetne obravnavali predvsem tiste zadeve, ki jih je predvidoma mogoče zaključiti v vseh treh zborih."
20,Takšne zadeve iz 49. seje zbora so zlasti: Predlog za izdajo zakona o spremembah zakona o zadrugah s predlogom zakona.
18,Predlog zakona o začasni ureditvi zavarovanja plačil v dolžniško-upniških razmerjih in predlog zakona o kritju izgube Slovenskih železarn.
12,Pri vseh teh aktih smo zaključili razpravo oziroma delno tudi že odločali.
8,Iz 50. seje zbora pa so naslednje zadeve.
3,Usklajevanje dnevnega reda.
43,"Predlog skupne komisije za uskladitev dnevnih redov je, naj zbori sklenejo, da bodo poročilo Komisije Skupščine Republike Slovenije za nadzorstvo nad zakonitostjo dela VIS v zvezi z domnevno izdajo državne skrivnosti in prisluškovanjem obravnavali na skupnem zasedanju vseh treh zborov Skupščine Republike Slovenije."
28,"Drugo odločanje o nekaterih dodatnih predlogih za razširitev dnevnega reda 50. seje zbora, o katerih zbor še ni odločal ali pa je odločanje odložil na današnje nadaljevanje seje."
1,Tretje.
36,"Predlog zakona o Agenciji Republike Slovenije za prestrukturiranje in privatizacije podjetij, ponovno obravnavo v zvezi z naknadnim redakcijskim amandmajem Vlade Republike Slovenije in pa, če bo Družbenopolitični zbor zaključil obravnavo, predlog zakona o slovenskem odškodninskem skladu."
15,Tu bi morali izvesti ponovno obravnavo v zvezi z naknadno vloženim amandmajem Komisije za denacionalizacijo.
42,"Glede na to, da so se včeraj in danes sestale delovne skupine oziroma skupne komisije za uskladitev nekaterih predlogov zakonov, ki so jih zbori sprejeli v različnem besedilu, zakon o Skladu kmetijskih zemljišč in gozdov Republike Slovenije, ta žal ni bila sklepčna."
13,Zakon o prekrških in zakon o spremembah in dopolnitvah zakona o davkih občanov.
26,"Torej naj bi zbor opravil tudi to usklajevanje, vendar pa po zadnjem navedenem zakonu bo Družbenopolitični zbor razpravljal šele danes in bomo videli, kakšen bo izid."
16,"Torej zakon o prekrških, tukaj bi lahko glede na to, da je komisija dala predlog, usklajevali."
4,Še ena stvar je.
42,"V zvezi z interpelacijo o delu in odgovornosti ministra za notranje zadeve, o kateri smo razpravo zaključil, to je 43. seja zbora, je delovna skupina za pripravo sklepa predložila za današnje nadaljevanje predlog ugotovitev in sklepa, ki naj bi jih zbor sprejel."
26,"Glede odmora se bomo pač usklajevali in pa seveda ga prilagodili tudi poteku seje našega zbora, pa tudi ostalih zborov, s katerimi se bomo morali usklajevati."
10,"Gospod Razdevšek bi rad nekaj rekel sedaj, preden gremo naprej."
4,Pa gospod Metelko tudi.
60,"Jaz bi še enkrat ponovil, nekateri ste že slišali, predlagam, da naj bi danes, ker naj bi bila to zadnja seja našega zbora, da bi se dobili ob 16.00 uri, če se zbor razpusti pred 16.00 uro v Vinoteki na Gospodarskem razstavišču, ali pa takoj, ko zbor preneha z delom, če bomo nadaljevali in bomo sklepčni še po 16.00 uri."
78,"Tako, da bi prosil, če ste zainteresirani, da se še enkrat skupaj dobimo in da katero rečemo o delu zbora o teh dveh letih in da se dostojno poslovimo kot Slovenci, potem predlagam, da se dobimo ob 16.00 uri ali po koncu v Vinoteki na Gospodarskem razstavišču in bi samo prosil, če lahko daste svoj glas za tisti, ki mislite priti, ker moram jaz še določene organizacijske zadeve še opraviti, da bo to vse tako kot mora biti."
1,Hvala.
6,Potem bi izvedel malo nenavadno glasovanje.
11,"Torej, kdo se bo lahko udeležil te, ali želite še prej?"
5,"Prosim, gospod Starman ima besedo."
10,"Žal mi je, ampak jaz bom glasoval proti temu predlogu."
23,"Mislim, da naš mandat traja do izvolitve oziroma do konstituiranja novega zbora in da so si danes nekateri izmislili, da je zadnje zasedanje."
18,"Mislim, da bi moralo biti skupno zasedanje zadnje in skupna slika vseh poslancev tega sklica pred tem parlamentom."
13,"Ne pa, da se bomo sestajali po vinotekah, čeprav imam zelo rad vino."
42,"Zato tega predloga ne podpiram in mislim, da je danes delovni shod, da moramo še kaj storiti, da moramo tudi kaj narediti, da bomo imeli zlasti zakon o Vladi, da se bo lahko nov Državni zbor sploh konstituiral in ustanovil delovna telesa."
16,"Zato ne mislim, da bo neka od strank ali Vlada ali ne Vlada razpustila ta parlament."
18,"Zato predlagam, čeprav smo danes demosov klub nekako lepo ukinili, predlagam, da demosovi poslanci tega predloga ne podpremo."
1,Hvala.
10,"Torej, ne gre za potrditev predloga, gre samo za to."
7,"Prosim, jaz ne bi tukaj odpiral razprave."
16,"Srečanje zbora je lahko ne glede na to, ali zaključimo danes ali bomo še petkrat sedeli."
9,"Lepo prosim, da iz tega ne delamo velikih problemov."
13,"Jaz bi samo vprašal, preden kdor koli kaj spregovori, da to stvar zaključimo."
3,"Prosim, gospod podpredsednik."
4,Gospod podpredsednik ima besedo.
17,"Jaz sem že na sestanku parlamentarnih klubov nasprotoval takemu srečanju v imenu svoje stranke in povedal, zakaj."
8,"Zato, ker je bilo to pripravljeno pač kampanjsko."
17,"Stranke, ki bi nastopale, ki pač zavzemajo določene pozicije in kjer bi vodstva strank tudi ocenjevala delo."
9,"To lahko naredimo po volitvah, imamo še dovolj časa."
7,Poslanci tega sklica se lahko vedno znajdemo.
40,"Če pa je to srečanje mimo vseh teh zadev, brez novinarjev, brez ocen posameznikov, ki jih bodo dajali, potem se lahko dobimo danes ali kdaj koli, čeprav bi bilo bolj pametno, da takrat, ko bomo v celoti opravili svoje delo."
22,"Mi imamo danes še nekatere dodatne predloge, ki jih je treba opraviti, zato sem proti zaključevanju, dokler delo v celoti ni opravljeno."
30,"No, jaz to srečanje razumem zgolj kot družabno srečanje brez kakršnih koli protokolarnih točk, brez kakršnih koli formalnosti in to ni tisto, kar je bilo prvotno načrtovano v okviru skupščine."
10,"To je srečanje nas, poslancev kot posameznikov zunaj te hiše."
12,"Prosim, da ne bi v to smer kot je sedaj šla, razmišljali."
7,Gospod Razdevšek želi v zvezi s tem.
8,"Jaz se opravičujem, če je bilo tako razumljeno."
15,"Jaz to delam, tako da vam povem, po komercialno v svojem imenu, za svoj račun."
9,"Ne za stranko, ne za kakršni koli poslanski klub."
9,To je bilo za vas namenjeno kot prijateljska poslovitev.
11,"Če razumete tako, razumite, drugače pa žal ne morem drugače reči."
1,Hvala.
1,Dobro.
12,"Dajmo potem ugotoviti, kdo bi bil zainteresiran, da pride na tako srečanje."
12,"Prosim, da naj tisti pritisnejo tipko, tako kot je bilo pač rečeno."
13,"Jaz se bom potem vzdržal, ker žal popoldan izgleda, da ne bom mogel."
13,"Zvečer sem planiral, da bi se dalo. 29 je število od tukaj prisotnih."
16,To je kar lepo število in da bi veljalo poskusiti še kakšno reči tudi bolj sproščeno.
6,Gospod Metelko je želel še nekaj.
4,Spoštovani kolegice in kolegi!
14,"Kljub temu, da se pogovarjamo o poslovitvi bi predlagal, da danes razširimo dnevni red."
20,"V imenu poslanskega kluba Slovenske ljudske stranke predlagam, da razširimo dnevni red za spremembo zakona o dopolnitvi zakona o dohodnini."
40,"Po hitrem postopku lahko to spremenimo, to pa zaradi tega, ker so določeni davkoplačevalci, ki dejansko ne morejo to poravnati in prav je, da to spremembo tega zakona po hitrem postopku sprejmemo do konca leta, tako da bi jih oprostili."
14,"Moram reči, da bo predlog za dopolnitev dnevnega reda vložen v vseh treh zborih."
1,Hvala.
12,"No, preden gremo naprej imamo še nekaj predlogov za razširitev dnevnega reda."
13,"Imamo še nekaj za odločati, pa bi potem o tem predlogu gospoda Metelka."
14,"Pred tem pa bi si upal dati proceduralno besedo, mislim sebi samemu, če dovolite."
4,Spoštovane kolegice in kolegi!
18,"Ne glede na to, kar je bilo doslej že rečenega, se mi zdi prav, da rečem nekaj besed."
25,"Jaz kot predsednik zbora ne nameravam sklicevati še kakšne dodatne seje ali nadaljevanja, razen, če bo tako odločil zbor ali če tako odločijo poslanski klubi."
14,"Jasno, da se povsem strinjam s tistimi, ki pravijo, da naš mandat še traja."
39,"Vendar pa, da se nam ne bi zgodilo, da se razidemo, ne da bi ob tem sploh kakšno besedo rekli, ne da bi sploh ugotovili, da smo nekaj časa tudi delali in se trudili skupaj, dve besedi, če dovolite."
17,Najprej bi se rad vsem kolegicam in kolegom v zboru zahvalil za sodelovanje v svojem osebnem imenu.
9,"Zahvalil za to, da smo znali delati kot ljudje."
40,"Da smo se tudi razumeli in prepričan sem, da se ne razhajamo kot sprti ljudje, ampak, da gremo narazen po tem delu, ki smo ga opravili ali pa, da bomo šli narazen, ko bomo šli, v primerno dobrih medčloveških odnosih."
35,"To mislim, da je uspeh nas vseh, da smo nekaj na tem naredili, da smo kljub iskricam, ki so bile, kljub temu, da so se mnenja trdo kresala včasih, uspeli zvoziti brez kakšnih prehudih zamer."
9,"To je tisto prvo, se pravi zahvala za sodelovanje."
17,"Zahvala tudi za to, da smo v tistih trenutkih, ki so bili nekoliko težji, znali stopiti skupaj."
39,"Drugo, da ne bi bil patetičen, da ne bi kdo temu ugovarjal in preveč repliciral, samo še to, da bi se želel ob tej priložnosti zahvaliti vsem službam te skupščine, da ne bi tudi njihovo delo ostalo brez zahvale."
16,"Bile so včasih kakšne kritične pripombe, včasih morda tudi zaradi kakšne nervoze, ki se je porajala."
65,"Mislim pa, da na koncu vendarle dolgujemo vsem, ki so pripravljali naše seje, pripravljali seje odborov, komisij, dolgujemo zahvalo in prepričan sem, da je to zahvala v imenu vas vseh, če rečem, da smo hvaležni za tisto, kar je bilo narejenega, da smo bili deležni precejšnje, velike pomoči in seveda tukaj bi posebej izpostavil gospoda sekretarja zbora, ki mislim, da mu velja še posebna zahvala."
3,Toliko o tem.
7,"To ne pomeni, da se zbor razpušča."
7,"Rekel sem, proceduralno besedo si bom vzel."
13,"Poslovnik nič ne govori o tem, kako, kdaj, zakaj zbor zaključi z delom."
10,"Tako, to razumite tudi kot mojo opombo na pomanjkljivost poslovnika."
54,"V vsakem primeru želim, da bi kar se le da v redu končali svoje delo pošteno v tem smislu, da se ne bi razleteli kar tako in pa, če bo potrebno, da se seveda še sestanemo, ne glede na to, kakšen bo tedaj datum, v tem času, dokler ne bo konstituiran naš Državni zbor."
33,"Opravili smo po mojem mnenju veliko delo vsi skupaj in ne bi šel v analizo, ker potem smo že pri tistem, da bi kdo rekel, da poskušamo pripisovati enim in drugim neke zasluge."
18,"Gre preprosto za to, da je bil to čas, ko smo delali državo in da imamo kaj pokazati."
29,"Da nam je pa včasih spodletelo, to tudi vemo in zato smo si verjetno kar vsi želeli čimprejšnje volitve, ko bi bil oblikovan normalen parlament, kakršnega naša država potrebuje."
13,"Hvala lepa in upam, da nisem koga preveč vznemiril s kakšno svojo izjavo."
1,Tako.
17,"Zdaj bi pa res šli na tisto, kar je v zvezi z dnevnim redom še treba reči."
5,"Gospod Schwarzbartl, k dnevnemu redu."
6,"Spoštovani gospod predsednik, kolegice in kolegi!"
16,"Če sem prav razumel, bo danes sklicana skupna seja v zvezi z afero IZDAJE DRŽAVNE SKRIVNOSTI."
5,Ni pa bila določena ura.
4,Ali imam pravo informacijo?
2,Takole je.
16,"Predlog komisije je, da zbori odločijo, da se ta zadeva obravnava na skupnem zasedanju vseh zborov."
25,"O tem bomo odločali zdaj in če ob tem lahko tudi potem eventualno predlagamo ostalima dvema zboroma, ob kakšni uri naj bi se to zgodilo."
24,"Jaz predlagam, da se to danes zgodi še ob 13. uri, ker se pač bojim, da bo vprašanje sklepčnosti popoldan lahko zavrlo to razpravo."
17,"Mislim pa, da bi bilo prav, da v tem času do volitev nekatere stvari še vendarle razčistimo."
23,"Zato bi pač predlagal kot predsedniku - Vam, da se posvetujete, ali je možno ali je ta 13. ura sprejemljiva tudi za naš zbor."
1,Hvala.
2,Hvala lepa.
19,No zdaj takoj prehajamo na odločanje o predlogu komisije vseh treh zborov za uskladitev dnevnih redov 50. seje zborov.
5,Prejeli ste poročilo skupne komisije.
6,Pri nas je poročevalec gospod Metelko.
8,"Gospod Metelko, želite kaj v zvezi s tem?"
30,"Kot sem že prej omenil, skupna komisija predlaga našemu zboru, da na podlagi 82. člena Poslovnika Skupščine Republike Slovenije sprejme sklep, da bodo zbori na skupnem zasedanju kot prioritetno obravnavali"
16,POROČILO KOMISIJE SKUPŠČNE REPUBLIKE SLOVENIJE ZA NADZORSTVO NAD ZAKONITOSTJO DELA VARNOSTNO INFORMATIVNE SLUŽBE Z DNE 9.11.
9,V ZVEZI Z DOMNEVNO IZDAJO DRŽAVNE SKRIVNOSTI IN PRISLUŠKOVANJEM.
6,Tak je torej predlog skupne komisije.
16,"Gospod Schwartbartl se je že zavzel, da hkrati s sklepom o skupnem zasedanju določi tudi uro."
11,Želi še kdo razpravljati v zvezi s poročilom te skupne komisije?
4,Potem gremo na glasovanje.
9,"Glasujemo najprej o tem, ali smo za skupno zasedanje."
8,Mi smo to točko uvrstili na dnevni red.
16,"Zdaj je pred zborom, da odločimo, ali je za to, da jo obravnavamo na skupnem zasedanju."
20,"Na to bi pa dodatno, če se odločimo za skupno zasedanje, se eventualno kot zbor tudi odločili, kdaj ga predlagamo."
2,Poglejmo prisotnost.
1,Ja.
7,Gospa Vika Potočnik želi postaviti neko vprašanje.
5,Ampak prisotnost lahko vseeno ugotovimo.
1,Spoštovani!
15,Delovala oziroma delala sem tudi v tej Komisiji za nadzorstvo nad delom Varnostno informativne službe.
27,"Jaz vsaj kot poslanka nisem dobila nobenega obvestila, da se v teh prostorih nahajajo dodatni materiali, katere je ministrstvo obljubilo in ki bo tudi osnova za razpravo."
38,"Ker zdi se mi, če teh materialov nimamo in če nimamo vsega, kar je bilo potrebno in zahtevano, da bo to enostavno diskusija za katero ne vem kako jo bo možno peljati in pripeljati tudi h korektnim zaključkom."
32,"Zato predlagam, da se, preden glasujemo in se odločamo, če je to možno, ali pa takoj za tem zahtevamo, da končno pride ta material in ta dokumentacija na vpogled poslancem in poslankam."
1,Hvala.
15,Gospod Dvornik želi tudi še razpravljati v zvezi s poročilom komisije in gospod Starman potem.
22,"Jaz sicer podpiram predlog gospe Vike, vendar ne v tem smislu, da v primeru, da ne bi imeli materiala, ne bi razpravljali."
42,"Moram reči, da vsaj člani komisije smo se imeli priložnost seznaniti s temi materiali ali pa z večino teh materialov in v kolikor ustrezni resorji ne bi pripravili materialov, predlagam, da se seja kljub temu skliče, da pa so uvodničarji člani komisije."
1,Torej.
3,"Gospod Starman, prosim."
5,Še dve pojasnili bi prosil.
7,Kako se bo imenovala točka dnevnega reda?...
6,To je že predlog skupne komisije.)...
37,"Predlagam, da je točka dnevnega reda ne prisluškovalna afera, kot se danes govori po medijih, ampak izdaja državne skrivnosti in ogrožanje varnosti države in drugo, da odločimo tudi o tem, ali bo seja javna ali bo zaprta."
5,"Predlagam, da je seja javna."
7,"Mislim, da gremo zdaj že malo predaleč."
3,Najprej glede gradiv.
14,Jaz sem dobil pod strogo zaupno informacijo o stanju gradiv v zvezi s tem.
10,Del gradiv je po naročilu predsednika za poslance že razmnožen.
32,"Glede ostalega gradiva, ki ga je zelo veliko, če pogledamo vse skupaj, to je, ne bom nobene natančne številke povedal, ker je zdaj ne najdem, ampak gre za približno 300 strani gradiv."
9,To bi se pa razmnoževalo po izrecnem sklepu zborov.
27,"Ena od idej na sestanku predsednika s predsedniki zborov pred enim tednom je bila, da bi se to pripravilo za vpogled v enem izmed prostorov te skupščine."
9,Vendar pa žal doslej te priložnosti še ni bilo.
9,To je torej to stanje v zvezi z gradivi.
29,"Skratka, gre za obsežne stvari, gre za zelo številne dokumente z visoko oziroma z določeno stopnjo zaupnosti, s katerimi je treba temu primerno tudi ravnati v skladu s pravilnikom."
10,"Jasno, da te stopnje zaupnosti skupščina ne mora sama umakniti."
19,"To vemo že iz tistih uvodnih sej, tako da tudi glede odprtosti seje ne moremo govoriti kar na pamet."
18,"V tem primeru bi se morali omejiti samo na zadeve, ki niso označene s kakršno koli stopnjo zaupnosti."
1,Toliko.
4,Jaz vem samo tole.
12,"Zdaj bi najprej prosil, da odločimo sploh, ali smo za skupno zasedanje."
9,"To mislim, da lahko storimo ne glede na to."
18,"Potem mislim, da bi tudi glede na stanje gradiv morali vedeti, ali in kdaj tako stvar lahko izpeljemo."
35,"Glede naslova je pa predlog komisije, da se točka imenuje Poročilo Komisije Skupščine Republike Slovenije za nadzorstvo nad zakonitostjo dela varnostno informativne službe z dne 9.11.1992 v zvezi z domnevno izdajo državne skrivnosti in prisluškovanjem."
5,To je celoten naziv točke.
2,Gospod Črnej.
30,"Gospod predsednik je poudaril, da je odvisno od tega, ali bo seja javna ali zaprta, od stopnje zaupnosti dokumentov in istočasno je rekel, da skupščina o tem ne more odločati."
12,"Zdaj me pa zanima, kdo lahko o tem odloča, o stopnji zaupnosti?"
2,Hvala lepa.
12,"Torej tisti, ki je gradivo izdelal, pripravil, ki je postavil oznako nanj."
13,"Po pravilniku seveda lahko tudi to oznako zaupnosti umakne, drugi pa seveda ne."
16,"To je nekaj, kar smo že v začetnih časih dela te skupščine pogosto imeli na tapeti."
5,Gospod Volk še želi besedo.
6,Prav na to temo glede zaupnosti.
21,"Minister Bavčar je seveda določenim gradivom odvzel stopnjo zaupnosti takrat, ko je o vsebini gradiv seznanil širšo javnost na tiskovni konferenci."
22,"Zato bi bilo dobro vedeti, katerim gradivom je odvzel minister Bavčar stopnjo zaupnosti in da bi se ta gradiva takoj dostavila skupščini."
2,Hvala lepa.
5,No tega zdaj ne vem.
10,"Jaz imam tukaj pri posameznih gradivih oznake, kaj je kaj. ..."
0,...
9,"Ja, potem pa vi veste, kateri stvari je odvzel."
4,Jaz te inforamcije nimam.
25,"Tako da tisto, kar je bilo predstavljeno javnosti, mislim, da ni pretirano zanimivo, če smo čisto odkriti, ker ste to verjetno že v časopisih brali."
14,"Ali lahko potem odločimo o tem, ali gremo na skupno zasedanje s to točko."
2,Lepo prosim.
5,Kdo je za takšno možnost?
3,Kdo je za?
3,Je kdo proti?
4,Se je kdo vzdržal?
13,"Ugotavljam, da je predlog komisije, da zbori to obravnavajo na skupnem zasedanju, sprejet."
20,"Zdaj imamo pa seveda še proceduralne predloge glede časa tega skupnega zasedanja, ki ga seveda samo predlagamo drugima dvema zboroma."
5,Potem je pa seveda vprašanje.
19,"Torej to moramo gledati v skupnem kontekstu v zvezi s samimi gradivi, kdaj lahko in kaj dobimo in pogledamo."
16,"Ne vem, ali se zdaj v zvezi z gradivi da kaj precizirati, kakšno je stališče zbora."
3,"Prosim, gospod Lukač."
2,Hvala lepa.
25,"Poslanski klubi so imeli koordinacijo, opozicijski namreč, in so rekli, da je to njihova prva točka in ko to razčistijo, bodo razpravljali o drugih točkah."
45,"To je javnosti tudi sporočeno na tiskovni konferenci in zato tu ne sprejemam predloga gospoda Schwarzbartla za 13. uro, kajti to je že neke vrste lahko tudi blokada, ker je pač čas, v katerem ljudje iz nujnosti opravljajo tudi druge zadeve, predvsem volilne oziroma predvolilne."
16,"Zato predlagam takoj, tako kot smo tudi sklenili in poslanci opozicijskih strank smo k temu zavezani."
1,Hvala.
35,"Jaz bi samo spomnil oziroma povedal, da sem dobil informacijo, da je Zbor združenega dela sedaj do 12.00 ure na odmoru oziroma razpuščen do takrat, da se takrat šele zbere, ker niso imeli kaj početi."
14,Tako da bi ne bilo mogoče organizirati skupnega zasedanja pred 12.00 ali 12.15 uro.
18,"Ne vem, če je pa ta zbor že sprejel sklep o tem, da se gre na skupno zasedanje."
12,"Ne vem tudi kdaj, ali kdaj bo Družbenopolitični zbor tak sklep sprejel."
33,"Skratka, mi lahko to tudi preformuliramo, tako da zbor predlaga drugima dvema zboroma, da je zasedanje čimprej je to mogoče, to se pravi, kot je bil predlog komisije, da se to prioritetno obravnava."
20,"To pomeni, da takoj, ko tudi ostala dva zbora to uvrstita na dnevni red in se zbereta v stavbi parlamenta."
5,Ali lahko podpremo tak predlog?
8,Ker to je predlog seveda tega našega zbora.
3,"Gospod Schwarzbartl, prosim."
13,"Z vsem spoštovanjem, gospod predsednik, sem za vaš predlog, ki pa ima vrzel."
9,"Namreč, če ne bomo določili ure, kaj to pomeni?"
15,"V tem primeru se lahko zgodi, da sploh do tega skupnega zasedanja ne bo prišlo."
18,"Zato mislim, da lahko v ta vaš predlog vključimo, da ""takoj, ko se bo ugotovila sklepčnost vseh zborov""."
9,Vendar naj bi bilo to predvideno za 13.00 uro.
2,Hvala lepa.
13,"Torej, to je dopolnitev mojega predloga, da se vendarle postavi tudi končni termin."
9,"Jasno, to je potem predlog našega zbora ostalima dvema."
4,Moramo se tega zavedati.
7,"Bomo videli, kako bodo na to reagirali."
3,"Prosim, gospod Stadler."
3,Hvala za besedo.
45,"Strinjam se s predlogom gospoda Schwarzbartla, mojega predhodnika, vendar bi opozoril, lahko se zaplete, da nekateri ne bodo hoteli skupnega zasedanja, zato bi predlagal, da v primeru, če ni sprejet predlog gospoda Schwarzbartla, ob 13.00 uri naš zbor začne samostojno z razpravo o tej problematiki."
1,Dobro.
2,Hvala lepa.
19,"To je potem podrejeno in potem to dajem kot drugo točko tega predloga sklepa tudi zraven, če se strinjate."
3,To se pravi.
30,"Na glasovanje dajem, da naš zbor predlaga ostalima dvema zboroma, da opravimo skupno zasedanje, ko bo o tem odločeno v ostalih dveh zborih in ko bo podana sklepčnost vseh zborov."
7,Da je to najkasneje ob 13.00 uri.
36,"In končno, da v primeru, da do 13.00 ure ne bo sprejeta odločitev in ne bodo zagotovljeni pogoji za izvedbo skupnega zasedanja za obravnavo te točke, naš zbor ob tem času začne z obravnavo tega samostojno."
9,"Tak je celovit predlog, ki ga dajem na glasovanje."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov tak predlog sprejet."
10,Torej smo glede tega poročila komisije za dnevni red odločili.
10,"Ime točke je tako, kot je bilo v predlogu komisije."
23,"Poročilo Komisije Skupščine Republike Slovenije za nadzorstvo nad zakonitostjo dela vis, z dne 9.11.1992, v zvezi z domnevno izdajo državne skrivnosti in prisluškovanjem."
4,Gospod Partljič želi besedo.
15,"Če bi bila diskusija, kako se naj imenuje točka, ne bi glasoval za to formulacijo."
7,"Ne bi glasoval za tvojo, kolega Danilo."
26,"Dovolim pa si dati opombo pri celi tej stvari, ki vas na nek način prosim, štejte jo kot osebno izpovedno in za nikakršno polemiko z nikomer."
22,"Ker rešpektiram, v zvezi s temi so najbrž tudi prehude stvari na nek način v igri, da bi tukaj kar koli izzival."
54,"Kot svojo pripombo vam pa rečem, da veste, da sem pisatelj, da sem bil kolega Cirila Zlobca, ko je bil predsednik jugoslovanskih pisateljev in da absolutno rešpektiram tudi Janševo repliko, da se morda obnaša pisatelj in pesnik takrat, ko gre za avreolo, da pa če deluje kot državnik, pa potem nima pravice tja bežati."
20,"Kljub temu, da vse to vem, seveda mi ni lahko pri srcu, da se sodi slovenskemu pesniku v tej skupščini."
20,"Zato zlasti, če bi bila v naslovu samo izdaja, se mi zdi, da je potrebno govoriti vsaj o celovitosti zadeve."
36,"Ne verjamem pa, kako se bo ta parlament nekako zapisal v zgodovino s tem, da je na pranger postavil ravno slovenskega pesnika, ki ima za seboj 70 let življenja in ki je ves čas bil časten."
21,"Če je sedaj naredil napako, torej nič ne protestiram, samo povem, da meni pa na nek način ni lahko pri srcu."
12,Ker bi morda bilo potrebno kdaj že marsikoga postaviti pred tako diskusijo.
5,Tesno mi je pri srcu.
4,"Ne mi, prosim, replicirati."
8,"Upoštevam, vi ste izglasovali in prosim, naj bo."
9,"Pri srcu pa, moram reči, mi je zelo težko."
9,"No, da ne bi šli sedaj v vsebinsko razpravo."
15,"Prosim, če je samo kakšna proceduralna, da se ne bi že kar začela ta točka."
15,"Gospod Štefančič je prvi dvignil roko in prosim, da ne gremo v vsebino te točke."
4,To bom pa opozarjal.
26,"Z vsem dolžnim spoštovanjem do gospoda pisatelja in dramatika, komediografa, gospoda Toneta Partljiča in najmanj do tolikšnega spoštovanja gospoda pesnika slovenskega in pisatelja itd. gospoda Zlobca."
9,"Sploh nimam v mislih, tukaj nimam v mislih imena."
15,"Zame v tem momentu sploh ni pomembno ime, ne njegov stan, njegova pripadnost, popolnoma nič."
4,Gre samo za dejstva.
6,"In dejstva je prav, da spoznamo."
8,"Kdo bo seveda sodil, je potem drugo vprašanje."
28,"Ampak nam tukaj mora biti omogočeno spoznanje stvari in to bom še enkrat rekel, je povsem nepomembno, kako se človek imenuje, kako se piše in kakšnega stanu je."
19,"Spoštujem seveda tega avtorja, ki je govoril prav sedaj in seveda onega drugega, ki je seveda v tem kontekstu."
17,"Ampak v resnici ne gre za to, da bi tukaj bilo vprašanje imena ali ja ali ne."
1,Hvala.
5,Gospod Schwarzbartl še želi besedo.
1,Oprostite.
22,"Ampak z vsem dolžnim spoštovanjem do predsednika zbora mislim, da je bila z razpravo gospoda Partljiča in gospoda Štefančiča začeta vsebinska razprava."
3,In jaz protestiram.
23,"Jaz mislim, da se mi odločamo o tem, kdaj bo zasedanje in ali bo zasedanje, ne pa, da sedaj začnemo z vsebinsko razpravo."
7,"Prosim predsednika, da take vsebinske razprave onemogoči."
1,Dobro.
3,Torej tako je.
19,"Jaz sem gospodu Partljiču pustil govoriti, ker je prišel z vprašanjem, kakšno je ime točke in v tem smislu."
17,"Vse, kar je bilo naprej, je bilo seveda zunaj konteksta, na kar sem takoj opozoril naslednje razpravljalce."
10,Zato sedaj to temo prekinjam in sprejemam protest gospoda Schwarzbartla.
12,Gremo naprej na odločitve o ostalih zadevah v zvezi z dnevnim redom.
23,"Imamo predloge za dodatne razširitve dnevnega reda 50. seje zbora, glede katerih zbor še ni odločil oziroma je odločanje odložil na nadaljevanje seje."
18,"Na seji, 11. oziroma 12.11.1992, je zbor odložil odločanje o predlogih za uvrstitev na dnevni red 50. seje"
42,"predloga zakona o spremembi zakona o zdravstvenem varstvu in zdravstvenem zavarovanju, ki ga je predložila skupina poslancev iz vseh treh zborov Skupščine Republike Slovenije, iz našega zbora gospod Razdevšek in gospa Potočnikova in se nanaša na spremembo začetka izvajanja prostovoljnega zdravstvenega zavarovanja."
3,In pa drugo.
40,"Predlog zakona o spremembi istega zakona o zdravstvenem varstvu in zdravstvenem zavarovanju, ki ga je predložila druga skupina poslancev vseh treh zborov, iz našega zbora dr. Žunter in se nanaša na oblikovanje rezervnih skladov pri zavodu za zdravstveno zavarovanje Slovenije."
31,"Zbor je takrat sklenil, da bo o morebitni uvrstitvi teh dveh predlogov zakona odločal, ko bo prejel mnenje Vlade Republike Slovenije in mnenje matičnega delovnega telesa, to je Odbora za zdravstvo."
12,Pisno mnenje vlade k obema zakonoma predlogov ste prejeli danes na klop.
46,"Iz mnenja Vlade Republike Slovenije k predlogu zakona, ki ste ga v Zboru občin predložila Borut Razdevšek in Vika Potočnik in se nanaša na podaljšanje roka za začetek izvajanja prostovoljnega zdravstvenega zavarovanja izhaja, da vlada tega predloga ne podpira in predlaga skupščini, da ga ne sprejme."
33,"V zvezi z drugim predlogom zakona o spremembi zakona pa vlada meni, da predlagana sprememba zakona ni potrebna in da naj Zavod to vprašanje uredi v svojem statutu, na katerega vlada daje soglasje."
12,"Mnenje oziroma poročilo Odbora za zdravstvo ste prejeli na seji zbora, 12.11.1992."
12,"Odbor meni, da roka za začetek izvajanja prostovoljnega zavarovanja ni primerno prestavljati."
14,"Hkrati odbor predlaga skupini poslancev, ki je vložila ta predlog zakona, naj ga umakne."
29,"Hkrati pa odbor predlaga zboru, da uvrsti na dnevni red in sprejme nov predlog zakona, s katerim se zagotavlja zakonska podlaga za ustanovitev rezervnega sklada Zavoda za zdravstveno zavarovanje."
12,"To pa je zakon, katerega predlagatelj je v našem zboru dr. Žunter."
6,Želi besedo kdo od predstavnikov predlagateljev?
3,"Dr. Žunter, prosim."
2,Hvala lepa.
32,"Odbor za zdravstvo, sedaj bom kar po spominu poskušal povzeti razpravo, ker nimam tukaj s seboj dokumentacije ta hip, je zavzel odklonilno stališče do predloga zakona o spremembi roka uveljavitve prostovoljnega zavarovanja."
8,To ste dobili na klop s kompletno obrazložitvijo.
20,"Na tem sestanku odbora so se vsi člani strinjali, da predlagatelji ta zakon o spremembi datuma začetka prostovoljnega zavarovanja umaknejo."
48,"Ker pa smo vsi izražali bojazen, da nekateri zavarovanci mogoče v začetku ne bi zmogli dodatnega zavarovanja, smo sprejeli sklep, da bi se naj pri zdravstveni zavarovalnici ustanovil rezervni sklad, iz katerega bi se v prehodnem obdobju pokrivalo dodatno zavarovanje tistim zavarovancem, ki sami tega ne bi zmogli."
7,Tak je bil dogovor na seji odbora.
14,Vendar so si pa predlagatelji prvega zakona kasneje premislili in vztrajali na spremembi datuma.
16,"Vlada pa nam je sporočila, da se lahko rezervni sklad formira tudi na osnovi statuta zavoda."
17,"Zato ta moj predlog spremembe zakona umikam in pričakujem, da bodo isto naredili tudi predlagatelji prejšnjega zakona."
5,Tako je bilo stališče odbora.
2,Hvala lepa.
9,"Torej razumem, da je ta drugi predlog zakona umaknjen."
8,Gospod Razdevšek v imenu predlagateljev prvo navedenega zakona.
4,Spoštovane gospe in gospodje!
4,Jaz bi tako povedal.
32,"Prišlo je res do nesporazuma okoli same razlage predloga na Komisiji za zdravstvo v tem smislu, da je bilo določeno nerazumevanje med tem, kaj pomeni rezervni sklad in kaj pomeni rizični sklad."
67,"Mi smo se žal kasneje, ko je bila že pismena obrazložitev, razhajali v tem, da je bil naš predlog rezervnega sklada, da se rezervni sklad recimo izdela ali pa za čas 6 mesecev iz sredstev tega prostovoljnega zdravstvenega varstva, ki bo pokrival samo rizično neplačevanje oziroma neizpolnjevanje zakona za čas 6 mesecev za te ljudi, ki prostovoljno ne bodo zavarovali, da pokriva določeni izpad dohodka zdravstvenim organizacijam."
20,"Žal je ta interpretacija med predlagatelji in odborom pač nejasna, ker so ostali predlagatelji vztrajali, da se o zakonu glasuje."
15,"Jaz pač predlagam, da se zbor odloči, ali ga uvrsti na dnevni red ali ne."
5,Nič drugega ne bom komentiral.
1,Hvala.
2,Hvala lepa.
14,"Torej, ta zakon ni umaknjen, tako da odločamo o njegovi uvrstitvi na dnevni red."
15,"Torej odločamo o tistem zakonu, katerega predlagata v našem zboru gospod Razdevšek in gospa Potočnik."
11,Nanaša se na prestavitev roka za začetek izvajanja prostovoljnega zdravstvenega zavarovanja.
2,Poglejmo prisotnost.
3,Kdo je za?
16,"Ugotavljam, da ta predlog ni dobil zadostne podpore, zato te točke nismo uvrstili na dnevni red."
24,"V nadaljevanju seje, z dne 18.11.1992, ste prejeli še dva predloga Vlade Skupščine Republike Slovenije za razširitev dnevnega reda 50. seje zbora, in sicer:"
12,predlog zakona o začasni ureditvi izdajanja dovoljenj za ustanavljanje zavarovalnih družb in
27,predlog zakona o ratifikaciji sporazuma med Vlado Republiko Slovenije in Vlado Zvezne Republike Nemčije o finančni pomoči za ustvarjanje eksistence in poklicnem vključevanju kvalificiranih delavcev Republike Slovenije.
12,"Vlada je predlagala, da zbori navedena akta obravnavajo na nadaljevanju 50. seje."
4,Želi besedo predstavnik Vlade?
3,Želi kdo razpravljati?
10,"Potem velja, da odločimo o teh dveh predlogih za razširitev."
5,Bi kar o vsakem posebej.
22,Eno je predlog zakona o začasni ureditvi izdajanja dovoljenj za ustanavljanje zavarovalnih družb in hkrati za obravnavo te zadeve po hitrem postopku.
12,Kdo je za uvrstitev tega na dnevni red in za hitri postopek?
7,"Ugotavljam, da predlog ni dobil dovolj podpore."
3,Drugi predlog razširitve.
23,Ratifikacija sporazuma med vlado republike Slovenije in vlado republike Nemčije o finančni pomoči za ustvarjanje eksistence in poklicnem vključevanju kvalificiranih delavcev republike Slovenije.
11,Kdo je za ta rešitev in za obravnavo po hitrem postopku?
3,Je kdo proti?
4,Se je kdo vzdržal?
7,"Ugotavljam, da je nekaj malo oddanih glasov."
2,Poglejmo prisotnost.
2,Prisotnost ugotavljamo.
6,"Gospod Pavšič, prisotnost ugotavljamo, lepo prosim."
1,Smo.
3,Zbor je sklepčen.
7,Več kot polovica prisotnih je bilo za.
9,"Ugotavljam, da je ta predlog uvrščen na dnevni red."
14,Torej ta predlog je sprejet in s tem je ta točka na dnevnem redu.
50,"Na podlagi sklepov Zborov Skupščine Republike Slovenije v obravnavo in sprejemu osnutka zakona o gospodarskih družbah, s katerimi smo naložili zbori namreč Vladi, da pripravi in predloži predlog zakona, tako da bi ga zbori lahko obravnavali na nadaljevanju 50. seje, je Vlada Republike Slovenije predložila predlog zakona o gospodarskih družbah."
7,"Prejeli ste ga na nadaljevanju seje, 18.11.1992."
14,"Seveda Vlada predlaga, da ga obravnavamo v skladu s sprejetim sklepom na tej seji."
4,Želi predstavnik vlade besedo?
10,Želi kdo razpravljati o tem predlogu za razširitev dnevnega reda?
3,Potem pač glasujemo.
9,Kdor je za ta predlog za razširitev dnevnega reda?
3,Je kdo proti?
4,Se je kdo vzdržal?
7,"Ugotavljam, da predlog ni dobil zadostne podpore."
10,"Ja, prisotnost smo ravno prej ugotavljali in je bilo 41."
9,"Ja, saj ravno to ugotavljam, da ni večina za."
5,"Poglejmo, če ugovarjate, ponovim glasovanje."
2,Prisotnost prosim.
16,"Lepo bi prosil potem, da vsi pritiskamo na tipke, da bi ugotovili, kakšno je zares tanje."
4,Smo vsi registrirali prisotnost.
18,Kdo je za uvrstitev na dnevni red predloga zakona o gospodarskih družbah in obravnavo na tej 50. seji?
3,Je kdo proti?
4,Se je kdo vzdržal?
7,"Ugotavljam, da zbor tega predloga ni sprejel."
1,Naprej.
48,"Danes ste na klop prejeli tudi predlog zakona o vpisu in vplačilu delnic, v delniški kapital evropske banke za obnovo in razvoj, ki ga je predložila Vlada Republike Slovenije ter predlaga, da ga zbori obravnavajo in sprejmejo na nadaljevanju seje zborov, dne 25. in 26., po hitrem postopku."
4,Želi predstavnik Vlade besedo?
1,Prosim.
4,Spoštovani predsednik in poslanci!
23,Jaz bi dala samo na kratko obrazložitev glede tega predloga zakona o vpisu delnic v delniški kapital Evropske banke in obnovo in razvoj.
19,"Kot veste, sta si tako ta parlament kot Vlada dalj časa prizadevala za vstop Slovenije v mednarodne finančne organizacije."
19,"Evropska banka za obnovo in razvoj je pravzaprav prva mednarodna finančna organizacija, ki je Slovenijo sprejela med svoje člane."
16,To pomeni tudi za Slovenijo začetek uresničevanja njenih dosedanjih naporov in ciljev na področju mednarodnih financ.
26,"Z resolucijo Odbora direktorjev Evropske banke za obnovo in razvoj smo bili 28. oktobra obveščeni, da postajamo polnopravni člani, vsekakor pa s predhodno izpolnitvijo nekaterih pogojev."
26,"Med drugimi pogoji je Slovenija namreč s članstvom dobila tudi začasno 100 delnic, ki jih po resoluciji Odbora direktorjev banke mora plačati najkasneje do 9. januarja."
29,"S tem Slovenija postaja tako rekoč polnopravna članica in poleg, kar ji pa prinaša drugo leto tudi število bonitet oziroma ugodnih kreditov tako za privatizacijo kot za infrastrukturne objekte."
18,"Zato bi prosila, torej v sami razpravi okrog tega zakona bom še podala detajle glede tega vpisa delnic."
6,Gre pa za 60 tisoč ECU-jev.
10,Znesek je glede na ostala plačila več ali manj zanemarljiv.
26,"Opozorila bi, da v primeru zamude tega roka se nam podirajo vsa prizadevanja in postaja vprašljivo efektivno članstvo Slovenije v Evropski banki za razvoj in rekonstrukcijo."
20,"Zato bi prosila, da se ta zakon danes uvrsti na dnevni red in da se ga sprejme po hitrem postopku."
1,Hvala.
2,Hvala lepa.
8,Želi kdo razpravljati v zvezi s tem predlogom?
4,Potem odločamo o njem.
7,"Poglejmo prisotnost, da ne bo dvomov potem."
6,Ali kdo morda pomotoma ni pritisnil?
4,"No, ponavljamo ugotavljanje prisotnosti."
4,Medtem prihajajo še dodatni.
2,"Ja, krasno."
5,Smo zdaj vsi registrirali prisotnost?
2,Še slabše.
8,"Dva sta prišla, pa je eden manj prisoten."
7,"No prosim, da vsi registriramo svojo prisotnost."
1,Smo?
36,"Kdo je za predlog Vlade, da se uvrsti na dnevni red Predlog zakona o vpisu in vplačilu delnic v delniški kapital Evropske banke za obnovo in razvoj in da se ta zakon obravnava po hitrem postopku."
7,Ta predlog zakona ste dobili na klop.
8,"Ste vsi glasovali, ki ste imeli namen glasovati?"
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov ta predlog sprejet."
30,"Zdaj pa imamo še predlog gospoda Metelka, da se uvrsti na dnevni red predlog zakona o spremembi in dopolnitvi zakona o dohodnini in da se ga obravnava po hitrem postopku."
7,Želi o tem predlogu zakona kdo razpravljati?
3,"Prosim, gospod Lukač."
9,Tudi ta predlog zakona ste danes dobili na klop.
65,"Poslanski klub Slovenske ljudske stranke je že v prejšnjem mesecu, skupaj s pomočjo poslancev drugih strank in neodvisnih poslancev, vložil zahtevo vladi, da naj pripravi in spremeni 10., 15. in 98. člen zakona o dohodnini in tam je bilo dokazano, da se zahteva sprememba za tabelno skalo, v kateri naj bi Vlada oprostila tiste zavezance, ki imajo poprečni osebni dohodek pod minimalno košarico za preživetje."
50,"Vsi smo bili mnenja, da bo Vlada temu hitro sledila, ker se je videlo, da sama vlada povzroča še hujši socialni problem, ki že nastaja in ker je v javnosti bilo popolnoma jasno že, da so podpiranci v nekaterih insitucijah že bolje darovani kot pa ostane tistim, ki so zaposleni."
53,"Slovenska ljudska stranka in njena delavska zveza je bila tudi na razgovoru v Vladi, s silo, ker je na lepo niso sprejeli in tam jim je bilo rečeno, da naj pač tisti, ki bodo plačali dohodnino, potem prosijo za socialno pomoč, kajti po kriterijih, ki jih imajo, imajo pravico do te socialne pomoči."
110,"Mislim, da poslanci, ne glede, kam spadamo, ne smemo dopustiti, da se to zgodi in tako kot smo takrat vsi poslanci skupaj, vseh strank, tako številno podpisali to zahtevo, prosim tudi danes vašo pomoč, da lahko svoje obljube, ki jih dajemo državljanom, ki so najbolj ogroženi, izpolnimo že sedaj in tudi vladine stranke, ki sedijo tu, lahko svoj slab imidž, ki ga delajo njihovi kolegi v vladi, tu v parlamentu popravijo, tako da bomo poslanci s kratko jedrnato spremembo v prehodnih in končnih določbah to kategorijo ljudi, ki ne dosega minimalnega osebnega dohodka, oprostili in jih tako pripravili do tega, da jim ne bo treba pisati pomoči za socialno podporo."
2,Hvala lepa.
12,V zvezi s tem predlogom mnenja Vlade glede tega zakona še nimamo.
45,"Zdaj imamo dve možnosti, bodisi da odložimo odločanje o uvrstitvi na dnevni red do takrat, da pridobimo mnenje Vlade, kot smo storili pri nekaterih drugih zadevah ali pa, da odločamo o uvrstitvi na dnevni red pa v primeru uvrstitve to obravnavamo, ko dobimo mnenje Vlade."
4,"Ja, prosim, gospod Lukač."
33,"Pozabil sem povedati, da gre res za izredno hitri postopek, kajti mi moramo v letošnjem letu ta zakon o dohodnini sprejeti in ker so zadržane odločbe za to kategorijo v sami davčni upravi."
19,"Če mi tega ne naredimo, potem bomo pač naredili, tu mi miga direktor, da niso zadržane, potem umikam to."
18,"Namreč, ljudje jih niso dobili, bom potem tako rekel, niso jih dobili, niso zadržane in niso jih dobili."
30,"Ampak v letošnjem letu, če hočemo to oprostitev narediti, moramo ta zakon sprejeti, ker gre res za nujen postopek in res za preživetje tem ljudem, ki tega ne morejo več."
3,Dajte sami primerjave.
15,"Smo jih naredili in vidite, košarica je višja kot je pa njihov ostanek osebnega dohodka."
10,Dr. Glavič se je javil k razpravi o tem predlogu.
1,Prosim.
4,Spoštovane kolegice in kolegi!
36,"Jaz se ne bi spuščal zdaj v vsebinske razprave in v to, zakaj ta predlog zdaj in od koga in kako, ampak ugotavljam, da nima vseh elementov, ki so potrebni za to, da lahko to obravnavamo."
26,"Manjkajo finančna sredstva, ki so potrebna za izvedbo zakona, viri in način zagotovitve teh sredstev, materialne obveznosti, ki bodo nastale za republiko itd., skratka, 274. člen."
24,"Zato predlagam, da glasovanje o tem odložimo, dokler predlagatelj ne predloži tudi teh elementov, ki so nujno potrebni, da bi predlog sploh smeli obravnavati."
18,"Ker gre za davčno zadevo, je to seveda izrazito finančnega pomena in bi torej morali to utemeljitev imeti."
2,Hvala lepa.
3,"Gospod Lukač, prosim."
4,Nič ni tukaj stroškov.
14,Pač ne bodo dobili odločbe in uprava za dohodke bo morala te odločbe zadržati.
25,"Kajti sredstva, ki jih oni ne bodo plačevali, bomo morali tako in tako dati nazaj, to so pa vladni uradniki sami povedali, skozi socialno pomoč."
11,"Tako da ta razlog, ki ga navaja gospod Glavič, ne velja."
1,Hvala.
2,Gospod Feltrin.
22,"Bi samo še dopolnil gospoda Lukača oziroma repliciral gospodu dr. Glaviču, da je bila Vlada dobro obveščena takrat, ko nas je sprejela."
14,"Sem bil tudi med tistimi delegati in smo prosili, da naj do danes pripravi."
12,"In to je res, da stroškov ni, če bodo plačevali 6 mesecev."
6,"Ni stroškov, ker se samo porazdeli."
16,"No, finančnih sredstev pa nismo dolžni mi računati, mi nismo na oblasti, mi nismo Vlada in ..."
0,...
5,"Prosim, gospod Feltrin ima besedo."
3,Mir v dvorani.
9,"Predlagam, da se ta zakon sprejme po hitrem postopku. ..."
0,...
16,"Gospod Kopač je knjižico imel prej napisano, preden je zakon izšel, ki je v vaši stranki."
4,Gospod Zakonjšek ima besedo.
2,Hvala lepa.
17,"Pridružil bi se kritični oceni tistih, ki so ugotovili, da Vlada ni pravočasno reagirala na ta predlog."
41,"Mislim, da je predlog do te mere nesprejemljiv, tako, kot je izoblikovan, da bi Vlada lahko v zelo kratkem času brez velikih razmišljanj, seveda če ne gre tudi sama v volilne igre, ugotovila, da se s tem predlogom nič ne rešuje."
3,Postavlja se vprašanje.
18,"Na vse osebne prejemke smo med letom akontirano vplačevali prispevke, zbir tega je pač znesel toliko, kot je."
26,"Nastaja ta razlika med že vplačanimi prispevki, dodatnimi obveznostmi in seveda to najnižjo kategorijo zaposlenih oziroma tistih, ki prejemajo iz takšnih ali drugačnih naslovov osebne prejemke."
4,To je potrebno ugotoviti.
65,"Da se pa to eventualno spremeni, po moje na način, ki je po svetu normalen, da se lestvica preoblikuje in eventualno več zajame na višjih kategorijah, lažje nižje stopnje daje na nižjih kategorijah, je povsem druga stvar in to je lahko samo sprememba zakona, ki pač mora iti po neki temeljiti proceduri, ker zajema zelo globoko vsa vprašanja, o katerih je tudi dr. Glavič govoril."
26,"Razen tega ima ta zakon ventil oziroma določilo, ki pravi, da kdorkoli bi bil kakorkoli ogrožen - to morajo seveda davčne uprave izvesti - je oproščen plačila davka."
22,"Sedaj jaz ne vem, ali za nazaj tega, kar je vplačal kot akontacijo ali za eventualne razlike, ki prihajajo in tako dalje."
25,"Tako da mislim, da bi bila ta stvar zelo hitro jasna, če bi seveda povedali za kaj pravzaprav pri vsem tem predlogu v bistvu gre."
2,Hvala lepa.
3,Sem proti temu.
1,Hvala.
2,Hvala lepa.
11,"Gospod Rojc, predstavnik Vlade, direktor Uprave za družbene prihodke, ima besedo. ..."
0,...
6,"Ja, bomo slišali, želel je besedo."
4,"Gospod predsednik, spoštovani prisotni!"
30,"Moj nastop tukaj je predvsem bil izzvan z nekaterimi izvajanji gospoda Lukača, ki nimajo nobene osnove niti v zakonu niti v naših izjavah, ki smo jih dali za javno mnenje."
1,Prvič.
13,Mogoče bi se dotaknil samega zakona in predloga za uvrstitev na današnjo sejo.
3,Vlada stališče obravnava.
22,"V tem času seja Vlade še ni zaključena in bom zato predstavil stališče, ki je bilo Vladi posredovano v obravnavo in sprejem."
14,"Mislim, da je to potrebno, ker boste videli tudi finančne posledice tega predloga zakona."
33,"Prvo, kar lahko rečem je to, da smo predlagali Vladi, da se s tem predlogom ne strinjamo, da se sprejme po tem postopku in se tudi ne strinjamo s predloženo ureditvijo v zakonu."
17,Drugo: smatramo pobudo za neuresničljivo in nepretehtano z vidika ocene posledic za gospodarsko stanje v Republiki Sloveniji.
21,"Radikalne spremembe davčne zakonodaje, ne da bi se proučile posledice na financiranje državnega in občinskih proračunov v letu 1993, so nesprejemljive."
5,Sedaj pa mogoče nekaj številk.
53,"Če bi ta ureditev veljala že v letu 1992, to, kar je gospod Lukač omenil pred menoj, bi to pomenilo 48 milijard tolarjev manj prihodkov, in sicer bi bil izpad v občinah v višini 19 milijard ali 56% njihovih izvirnih prihodkov, v državnem proračunu pa 29 milijard ali 13,6% vseh prihodkov brez zadolžitve."
12,"Izvršni prihodki proračunov bi se torej morali znižati v celoti za 19,4%."
43,Za proračun leta 1993 bi to pomenilo: zmanjšanje plač za 25% realno; zmanjšanje plačil storitev v družbenih dejavnostih za 25% realno; neizpolnjevanje obveznosti republike do SPIZ-a; ukinitev vseh subvencij in intervencij v gospodarstvo; ukinitev investicij za ceste; znižanje sredstev za obrambo za 55%.
7,Kaj pa na strani eventualno nadomestnih prihodkov?
44,"Da bi lahko pokrili ta izpad, ki bi ga povzročilo sprejetje tega zakona, bi pomenilo, da bi bilo potrebno določiti za osebne dohodke ali plače, ki presegajo povprečno plačo, povprečno stopnjo obdavčitve v višini nad 50%, medtem ko je sedanja povprečna stopnja dohodnine 22%."
24,"Uveljavitev takšnih stopenj pomeni, da se vsi dohodki nad povprečno stopnjo dejansko odvzamejo, s tem bi dosegli popolno enakost pri sprejetih dohodkih po obdavčitvi."
25,"Na ta način bi davčni sistem izničil vse stimulativne elemente politike plač in negativno vplival na pridobivanje dohodka pri zavezancih, ki ne prejemalo le plač."
23,"Drugi viri, ki bi jih bilo treba uvesti za adekvatno znižanje dohodnine, bi lahko bili: istočasno povečanje prometnih davkov v globalu za 50%."
25,"Povečanje prometnih davkov bi lahko dosegli s proporcionalnim povečanjem vseh stopenj prometnega davka ali s spremembami obstoječe tarife, tako da bi odpravili nižje stopnje obdavčitve."
42,"To je po tarifni številki 2 in tarifni številki 3. Tarife stopenj davka od prometa proizvodov, to je stopenj v višini 10% in 5%, kar bi pomenilo, da so vsi proizvodi obdavčeni po stopnji 20%, vključno s hrano, knjigami in tako dalje."
34,"Povečali bi tudi stopnje davka od prometa naftnih derivatov do stopenj, določenih z zakonom, kar bi dejansko pomenilo povečanje maloprodajnih cen pri motornih bencinih za 22 do 30% in pri dizel gorivih za 55%."
43,"Vlada na koncu sicer meni, da je potrebno pristopiti k proučitvi posameznih elementov dohodnine, posebej v povezavi z zakoni, ki se nanašajo na urejanje področja socialne politike in ki so bili v Skupščini Republike Slovenije že sprejeti ali pa so v postopku sprejemanja."
13,"Vlada Republike Slovenije meni, da je prav tako potrebno proučiti priporočila tujih strokovnjakov."
23,Zato bo vlada na podlagi podatkov in analiz za odmero dohodnine za leto 1991 proučila sedanji zakon o dohodnini in predlagala morebitne dopolnitve.
29,"Vendar Vlada Republike Slovenije ob tem ne more sprejeti izhodišča, da naj se socialna politika v celoti preusmeri le na davčno politiko, kar je razvidno tudi iz navedenega predloga."
9,Takšnih ciljev sama davčna politika dejansko ne more doseči.
16,"Če bi sprejeli takšno politiko, bi potem to terjalo presojo celotne socialne politike v Republiki Sloveniji."
4,In še na koncu.
12,"To, kar je omenil gospod Lukač, očitno izhaja iz nepoznavanja sistema dohodnine."
31,"Tako kot je bilo že prej rečeno, mi smo med letom plačevali akontacijo v obliki davka od osebnih prejemkov in je praktično vsa davčna obveznost bila pokrita že v lanskem letu."
48,"Razlika med doplačili in preplačili znaša samo 4,4% plačane akontacije lanskega leta in to, kar sedaj dobivajo odločbe in to nekoliko z zakasnitvijo zaradi ozkih grl na pošti in tako naprej, gre samo za doplačila, ki so pa v višini do ene povprečne bruto plače, cca 2.300,00 tolarjev."
41,"Tam, kjer gre za večja odstopanja, pet, šest tisoč tolarjev, gre ali za napake pri izplačevalcih, ki so namenoma ali pa nenamenoma obračunavali akontacijo po najnižji stopnji, s tem, da so mirili socialne nemire in kasneje to dejansko prevalili na doplačilo."
30,"Ti ljudje so praktično imeli akontacijo nižjo kot jo zakon določa, praktično je šlo, če bom tako direkten, za brezobrestno kreditiranje, za davčno razliko, za katero je treba sedaj plačati."
23,"To, kar je gospod Lukač rekel, da odločb ne bo, odločbe so in odločbe bodo in tukaj ni nobenih vprašanj niti dilem ne."
3,Na koncu še.
5,Zakaj Vlada ni hitreje reagirala?
39,"Vlada je že približno pred mesecem in pol napovedala spremembo in korekcijo lestvice, samo morala je počakati na dokončne podatke iz odmerjenih odločb za odmerjeno dohodnino za leto 1991, ki smo jo pa dobili pretekli mesec oziroma pretekli teden."
36,"Na osnovi teh ugotovitev in pripomb raznih mednarodnih inštitucij in po proučitvi dejansko celotne socialne sfere, mislim, da bo Vlada prišla s korekcijo zakona, v kakšnem obsegu in v kakšni obliki pa ne morem trenutno reči."
42,"Na koncu bi rekel samo še to, da je Odbor za proračun in javne finance to zadevo obravnaval pred kratkim oziroma danes ob 9.30 uri in sprejel stališče, čeprav nesklepčen, da se predloga za uvrstitev tega zakona na dnevni red ne podpre."
2,Hvala lepa.
2,Hvala lepa.
5,Gospod Klavora je naslednji prijavljen.
3,Potem gospod Metelko.
4,Spoštovane kolegice in kolegi!
43,"Kot predlagatelj zakona vztrajam na tem, da ta zakon sprejmemo na dnevni red - spremembo zakona, da sprejmemo hitri postopek, ker ob obrazložitvi, ki jo je dal predstavnik Vlade, vidim kako pomemben je denar oziroma davek, ki ga plačujejo socialni podpiranci za to vlado."
10,"Zato je prav, da ta zakon spremenimo in to preprečimo."
1,Hvala.
1,Hvala.
4,Gospod Jamnik je naslednji.
13,"Torej, če smo dobro poslušali gospoda oziroma predstavnika Vlade, je navedel bistvo problema."
31,"Mi, ko smo se pogovarjali o tem zakonu, ko smo torej o njem govorili, mislim, da smo se vsi zavestno odločili za določeno lestvico in seveda hkrati tudi za določene olajšave."
44,"Ta lestvica je popolnoma jasna in vsi plačevalci, ki v imenu tistih, ki prejemamo dohodke, plačujejo dohodnino in jo izračunavajo skozi celo leto, so pač to počeli in popolnoma jasno je, da se dohodnina ne plačuje samo na koncu, ampak se skozi celo leto."
16,"Jaz bi predlagal, če hočemo mi ugotoviti bistvo problema, da ugotovimo, kdo in zakaj doplačuje dohodnino."
50,"Osebno sem prepričan, da v podjetjih, kjer so pravilno izračunali, po katerem faktorju morajo tudi ta davek plačati, tam dohodnine ne doplačuje nobeden, tisti, ki ima 20 tisoč neto osebnega dohodka ali pa tisti, ki ga ima 50 tisoč osebnega dohodka, če seveda ta dohodnina izhaja samo iz osebnega dohodka."
15,"Če pa izhaja iz nekaterih drugih stvari, drugih prejemkov, potem je pa seveda doplačilo normalno."
57,"Kolikor jaz vem in kolikor na terenu poznam stvari, ker so se podjetja ustrašila, da bodo neto osebni dohodki premajhni, so preprosto ta izračun nekoliko priredila in s tem izplačala večje neto osebne dohodke in s tem premalo dohodnine in zato nekateri danes doplačujejo dohodnine, tudi tisti, ki imajo povprečno plačo 15 tisoč tolarjev za lansko leto."
4,Žal je to res.
18,"Tisti, ki imajo pa 70 tisoč, pa tega ne doplačujejo, ker so jim čez leto plačevali pravilne zneske."
8,"V zakonu ni napake, to se moramo zavedati."
18,"Po moje, to, kar ta zakon predvideva, tega sploh ne smemo dovoliti, ker s tem dovolimo neobdavčeni dohodek."
20,"Jaz mislim, da za to državo in za nobeno državo trenutno na svetu to ni sprejemljivo, niti slučajno ni sprejemljivo."
6,Mi s tem zakonom delamo to.
32,"Jaz se strinjam, da naredimo revizijo lestvice, vendar ne na takšen način, da nekaterim preprosto - torej, da določenemu razredu, določenim, ki dohodke pridobivajo, sploh ne zaračunamo nobenega davka, to, kar zakon predvideva."
43,"Predlagam, da se ugotovi torej, v katerih podjetjih oziroma delavci katerih podjetij morajo to dohodnino doplačevati in boste videli, da bomo na podlagi tega prišli do bistva problema, ki ni v zakonu, ampak je v načinu izračuna in plačevanja dohodnine skozi celo leto."
36,"Zato je moj predlog, da naročimo samo - jaz mislim, da to lahko naročimo samo Upravi za družbene prihodke, ker mislim, da ima ta pregled in da v bistvu ona lahko ugotovi, delavci katerih podjetij doplačujejo dohodnino."
4,To je moj predlog.
2,Hvala lepa.
4,Gospod Feltrin je naslednji.
4,"Spoštovani, še malo replike."
5,"Poglejte, Vlada se ne strinja."
7,Jaz se ne morem s tem strinjati.
30,"Mi smo zato šli na Vlado in jo prosili, naj ona da, da bo vendar tako strokovno narejeno kot je, danes smo pa tukaj, Vlada pa pravi: se ne strinjamo."
12,"Saj nismo mi vsiljevali ničesar, mi smo prosili naj Vlada nekaj ukrene."
4,"Ja, kaj bi rekel?"
15,"Statistika pravi, da 40 tisoč tolarjev stane košarica, dobil je pa 15 tisoč, 18 tisoč."
24,"Sedaj poskušajte živeti, luknja je tam, tisti, ki so lačni in tisti, ki nimajo, ne bodo mogli čakati na zakon in na naše urejevanje."
15,"Jaz se strinjam, da je na zahodu ta zakon popolnoma ""fin"", da je v redu."
23,"Tudi takrat sem glasoval za, ampak poglejte, mi smo v tem prehodnem obdobju, kdo je pa razmišljal o tem, da bomo tako padli."
25,"Tudi mi nismo razmišljali, čeprav je bil 1990 leta sprejet, in to je tisto in zato moramo razumeti stisko tistih, ki ne morejo tega plačati."
16,"Zamislite si, da ima nekdo 17 tisoč tolarjev in mora 3.100,00 ali 5.000,00 tolarjev dohodnine plačati."
6,"Kako naj živi z 12.000,00 tolarjev?"
4,To je tisto vprašanje.
56,"Mi nismo hoteli niti eno, mi smo predlagali, naj Vlada da odlok, ali kakorkoli, da se šest mesecev odloži, da bodo izpolnili državljansko dolžnost, tako kot je bilo rečeno, da se spoštuje zakon in da se res spoštuje zakon, jim je treba omogočiti, mi jih pa hočemo odreti in jih narediti še večje reveže kot so."
34,"Poglejte, čudim se predstavnikom Liberalno demokratske stranke, njihov veljak, gospod Kopač, piše v svojem sestavku, da bo to pripeljalo do težkih spopadov, do nemirov in tako naprej in zato je treba rešiti te probleme."
5,Jaz se z njimi strinjam.
24,"In zatiskati si ušesa pred resnico in pred dejanskim stanjem, ki je na terenu in mi že govorimo eno, ljudje pa ne morejo drugo."
32,"Čudim se, da se Vlada tako spreneveda oziroma bom rekel njene stranke, ki so v Vladi, saj vendar povsod po terenu, kjer hodim zraven, ali kjer sem zraven, obljubljajo znižanje davkov 20%."
10,"Smo govorili o zakonu o Vladi, na zmanjšanje ministrstev itn."
25,"Zadnji podatek, ki sem ga slišal, ne vem, ali je res ali ne, da je vlada v enem mesecu in pol zaposlila novih 90 ljudi."
18,"Slišal sem in tule se je treba upirati, in če govorimo, da bomo državo pocenili, potem jo začnimo."
22,"Začeli bomo pa takrat, kadar bo država imela premalo denarja, ko bo začela razmišljati, kako je treba varčevati, tako kot vsak posameznik."
33,"Kolikor časa ima polne žepe denarja, ne razmišlja, kako naj troši, kadar bo imel pa zadnje tolarje, bo pa dobro štel, kako naj se odloči in tudi država naj se enkrat obnaša tako."
1,Hvala.
4,Dr. Glavič ima besedo.
23,"Spoštovani, jaz moram protestirati proti takemu obrazlaganju stvari, ko gre za demagogijo in nasilja nad razumom in za uvajanja anarhije in pravnega nereda."
13,"Mi dobro vemo, zakaj je bil ta zakon in kako je bil sprejet."
24,"Sprejet je bil pod prejšnjo Vlado popolnoma zavestno zato, ker se z njim približujemo evropskemu sistemu in vse to, kar tu trdite, je neresnica."
10,Gre za zavajanje volilcev ali pa za cenene predvolilne geste.
17,"In to od stranke, ki je prav svojim članom nagrabila največ od 45% premoženja zadrug, mislim premoženja ..."
0,...
22,"Dr. Glavič ta tema ni na, tema, prosim, da se držimo zadeve, o kateri je beseda, ker drugače lahko zaključimo to sejo."
12,"Da smo dobili od vlade obrazložitev, zakaj je to popolnoma nemogoča zadeva."
47,"Mogoče ste vi mislili na to, da bi razlike ukinili, kar bi seveda zahtevalo drugačen zakon, ampak tudi to je vprašljivo, ker je nekdo drug dobil plačilo zaradi tega, ker je imel pač tudi druge prihodke, ne samo tiste, ki so bili registrirani, ampak tudi nekatere drugačne."
7,Tako da tudi vsebinsko to ni sprejemljivo.
9,Poleg tega pa še vedno zadeva ne ustreza poslovniku.
28,"Po 283. členu bi morali imeti predloženo besedilo tistih določb zakona, za katere se predlagajo spremembe oziroma dopolnitve in seveda finančna sredstva, ko smo sedaj dobili to obrazložitev."
26,"Skratka ugotavljam, da niso vsi temelji dani, da bi o tem razpravljali in predlagam, da najprej predlagatelji zadovoljijo vsem zahtevam, ki jih pač predlog mora imeti."
23,"Mislim, da so v skoraj 3-letnem delu spoznali in vedeli, za kaj gre in da bi lahko pripravili predlog, tak kot mora biti."
1,Hvala.
2,Hvala lepa.
2,Gospod Klavora.
2,Ali repliko?
9,"Da, repliko gospod Feltrin, potem gospod Klavora, še kdo?"
2,Gospod Glavič.
18,"Zanima me, če bodo lahko tisti, ki nimajo kaj v lonec dati, prodali to našo anarhijo, da rečem."
35,"Jaz sem povedal, da se strinjam z zakonom, kakršen je bil sprejet, ampak ko bo čas in smo tudi mislili, da bo bolj urejena družba, da bo bolj urejeno in takrat sem za tak zakon."
28,"Danes pa nisem za to, da bo ne vem koliko sto tisoč delavcev hodilo ""fehtat"" po domače povedano na občino, ali me boste oprostili te dohodnine ali ne."
4,In to niso ceneni.
16,"Jaz lahko pokažem, da sem že 90 leta zahteval te stvari in niso to od danes."
5,Še gospod Metelko ima repliko.
17,"Jaz bi, spoštovani delegatke in delegati, poslanke in poslanci, da se ne bom nobenemu zameril, to rekel."
19,"Če v evropskem sistemu plačujejo davke podpiranci, ni prav, da jih pri nas plačujejo, zato predlagam spremembo tega zakona."
2,Gospod Klavora.
19,"Gospodje in gospodje z leve in desne, zgubljamo čas s stvarmi, ko natančno vemo, da ne bomo nič naredili."
19,"Zbor združenega dela se menda sploh ne bo sestal ali pa se bo samo, če ga bomo lepo prosili."
39,"Dajmo s tem zaključiti in tiste stvari, ki jih imamo na dnevnem redu, dajmo tiste, ki so nujne, do konca obravnavati in mogoče potem še dodatno sejo sklicati, pa se lotiti še takih zadev, ampak mislim, da izgubljamo čas."
15,"Hotel sem to že prej reči, pa sem odstopil, ker sem mislil, da bomo zaključili."
6,"Prosim, dajmo glasovati in gremo naprej."
1,Hvala.
20,"Vprašam zbor, ali sprejema predlog gospoda Klavore, da prekinemo in z glasovanjem odločimo, ali gre na dnevni red ali ne?"
6,"Sedaj imam ta predlog, gospod Rojc."
19,"Gospod Klavora predlaga, da nehamo razpravo in ne izgubljamo več časa in povemo, gre na dnevni red ali ne."
6,"Ali je to predlog, gospod Klavora?"
1,Tako. ...
0,...
18,"Saj se bo, samo prvo, da se razprava preneha in potem o predlogu glasujemo, saj za to gre."
1,Prosim. ...
0,...
14,"Dobro, gospa Potočnikova pravi, da ne o tem glasovati, da naj še kdo razpravlja."
4,"Prav, razpravlja se naprej."
2,Kako pa?
9,"On je rekel, prekinimo razpravo in nič več razpravljati."
6,Njegov predlog je kontra vašemu predlogu. ...
0,...
4,"Dobro, razprava se nadaljuje."
2,Kdo želi?
2,Gospod Jamnik.
22,"Jaz bi predlagal, in sicer, da bomo približno, glede na to, da ta zakon res zelo zelo bistveno spremeni naše davčne zavezance."
4,Jaz predlagam naslednji sklep.
9,"Skoraj pa mislim, da so tudi predlagatelji to mislili."
41,"Da spremenimo stvar toliko, da tisti, ki prejema povprečno v letu, ki je prejel v letu 91, torej znesek do povprečne plače v Sloveniji, da se tega oprosti doplačila, če je bilo eventualno izdano, ne pa, da se oprosti plačevanja dohodnine."
52,"To je moj predlog in mislim, da s tem, s to spremembo, ki je pa samo za leto 91, ki ne more veljati za leto 92, ker za 92 mislim, da je pa potrebno davčne stopnje potem popraviti, je recimo za mene sprejemljivo in jaz mislim, da je tudi to normalen predlog."
21,"To je moj predlog torej za tiste, ki imajo doplačilo in imajo plačo samo do višine povprečne plače v letu 1991."
1,Hvala.
18,"Mene še zanima, kakšen efekt bi bil, če bi to sprejeli in kaj bi to tudi denarno pomenilo."
3,"Replika, gospod Zakonjšek."
3,Torej mimogrede komentiram.
18,"Tak predlog bi bilo možno uveljaviti, če bi uvrstili na dnevni red in z amandmaji to spremenili, recimo."
2,Hvala lepa.
14,"Zdi se mi, da tudi po tej poti, gospod Jamnik, ne bomo daleč prišli."
27,"Vi ste samo ugotovili in mislim, da je ta davčni sistem razkril mnoge stvari, tako kot se je uveljavil z eventualnimi napakami in korekcijami ki bodo potrebne."
49,"Namreč, da so nekateri od vsakega tolarja plačali dohodnino, nekateri so to na nek način skrili, nekateri pa so imeli v firmi zagotovljeno manjše plačilo, večje neto osebne dohodke in je v bistvu računovodja ali direktor ali kdor koli pravzaprav kriv za to, da danes dobivajo položnice za doplačilo."
25,"Pa naj ta firma potem to pokrije, če je med letom sistem postavila, tako da so bile storjene pri akontacijah v nekem smislu davčne utaje."
2,Hvala lepa.
4,Gospod Rojc želi besedo.
4,"Če dovolite, samo informacijo."
30,"Stališče, ki sem ga prej predstavil, je stališče, ki je bilo predloženo Vladi, je bilo na seji Vlade sprejeto in je tako, kot sem ga v grobih obrisih tudi predstavil."
4,To je stališče Vlade.
1,Hvala.
2,Hvala lepa.
8,"Torej, slišali smo sedaj za to stališče Vlade."
24,"Jaz prosim glede na to, da ni prijavljenih več, da glasujemo o tem predlogu za razširitev dnevnega reda in za obravnavo po hitrem postopku."
2,Poglejmo prisotnost.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da predlog ni bil sprejet."
14,"Sedaj smo torej v zvezi z dnevnim redom rekli vse, kar je bilo potrebno."
6,"Nekaj smo uvrstili, razširili, nekaj nismo."
7,"Gospod Jamnik, v zvezi z dnevnim redom?"
9,Tega predloga ne moremo uvrstiti direktno na dnevni red.
24,"To bi bilo treba videti z Vlado, ali Vlada ima kompetence, da to sama naredi drugače, bi bilo pa to treba na drug način."
9,"Sedaj zakon ni uvrščen, to sem jaz prej rekel."
18,"Tak predlog bi lahko vključili, če bi zakon uvrstili na dnevni red, pa amandmajsko spremenili ta predlog zakona."
6,Sedaj pa žal ni bil uvrščen. ...
0,...
6,"Nimamo o čem, ker ni akta."
11,"Če bi bil predlog takega zakona, potem bi o tem lahko."
10,"Gospod Urbančič, je še kaj v zvezi z dnevnim redom?"
13,"Vse je prenatrpano, vendar bi jaz nekaj še, ker je stvar aktualna, povedal."
15,"Problemov imamo dosti in malo se mi zdi čudno, da jih še pravzaprav ministri povzročajo."
12,"Če ste gledali po televiziji, tile Slovenci, ki se vračajo iz Sarajeva."
7,"Saj to niso Slovenci, vsaj vsi ne."
45,"In tistega, ki so ga intervjuvali, pravijo, ""gospoda so puno obećali, a videt čemo."" To se pravi, treba bi bilo pogledati, pravzaprav, če sta bila minister Bavčar in Rupel dol, pa zraven tega je še komentar televizije, da tile ne morejo nekaterim dati niti državljanstva."
33,"Kako so takšne sploh gor pripeljali, če jim ne morejo niti državljanstva dati, vsaj tisti, ki je bil dol, je moral navodilo imeti, ker je državljan Slovenije, da ga spravi iz Sarajeva ven."
22,"In potem še eno vprašanje, bi še rekel, zakaj sta dva avtobusa sploh v Beogradu ostala in nista nadaljevala pot v Slovenijo?"
2,Hvala lepa.
1,Hvala.
9,Ali je to predlog za dodatno točko dnevnega reda?
10,"Dodatna točka, torej problematika vračanja Slovencev iz Bosne in Hercegovine."
1,Tako.
12,"Torej imamo, želite v zvezi s tem predlogom razpravljati ali kaj dodatnega?"
7,"Potem bi prosil, da o tem odločamo."
19,"Gospod Urbančič predlaga razširitev dnevnega reda s točko, ki bi jo poimenovali problematika vračanja Slovencev in Bosne in Hercegovine."
7,O tem ne želi nihče več razpravljati?
9,Potem odločamo o uvrstitvi te točke na dnevni red.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je tudi ta točka uvrščena na dnevni red."
11,Gospa Isabella Flego želi še besedo v zvezi z dnevnim redom.
3,"Gospod predsednik, gospodje!"
36,"Odbor za vzgojo in izobraževanje ter telesno kulturo predlaga Skupščini Republike Slovenije, da sprejme predlog za izdajo zakona o spremembah in dopolnitvah zakona o plačah delavcev v javnih vzgojno-izobraževalnih zavodih s predlogom zakona, po skrajšanem postopku."
30,"Ker še vedno ni izdelana sistemska zakonodaja za področja javnih služb, kar povzroča podrejen materialni položaj učiteljev in prispeva k nezadovoljstvu v učiteljskih kolektivih ter onemogoča normalno delo v šolah."
16,"Obravnava tega zakona ima težo, kot smo jo dali zakonu o plačah in drugih prejemkih sodnikov."
6,"Zato predlagam zboru, naj ga podpre."
1,Hvala.
2,Hvala lepa.
10,"Ta predlog zakona ste, kolikor vem, dobili danes na klop."
9,"Stališče Vlade do tega, mislim, da je tudi bilo."
7,Ali lahko kdo o tem kaj pove?
4,Ali ga še nimamo?
8,"Torej, kot kaže, pisnega stališča Vlade še ni."
7,Ali želi o tem predlogu kdo razpravljati?
12,"Ali lahko odločamo o tem že sedaj, ali počakamo na stališče vlade? ..."
0,...
1,Dobro.
17,"Kdo je torej mnenja, da je treba počakati najprej na stališče Vlade, tako kot pri zdravstveni zakonodaji."
4,Kdo je tega mnenja?
3,Kdo je za?
3,Je kdo proti?
4,Se je kdo vzdržal?
3,Stvar ni jasna.
5,Nekam malo glasov je oddanih.
3,To moramo ponoviti.
4,"Prosimo, da ugotovimo prisotnost!"
4,Še enkrat ugotavljamo prisotnost!
23,"Kdo je torej za predlog gospe Flego oziroma Odbora za vzgojo in izobraževanje, da o njem odločamo šele potem, ko dobimo mnenje vlade?"
4,Kdo je tega mnenja?
3,Kdo je za?
3,Je kdo proti?
4,Se je kdo vzdržal?
17,"Ugotavljam, da je večina za tak predlog - torej odložimo odločanje o tem predlogu za razširitev dnevnega reda."
2,Še tole.
21,"Mi smo že imenovali komisijo za usklajevanje dnevnega reda in mislim, da je povsem jasno, da je ista komisija še naprej."
16,"Komisija je v sestavi: Matjaž Peskar, Alojz Metelko, Danijel Starman, dr.Marjan Mlakar in Branko Novak."
7,"Usklajevanje zadev, ki so bile neusklajeno sprejete."
17,"Imamo samo poročilo, ki ste ga tudi pravkar dobili na klop, v zvezi z zakonom o prekrških."
9,"Tu je predlog našemu zboru, naj sprejme dva amandmaja."
4,Poročevalec je gospod Volk.
6,Ali je potrebno še kaj reči?
3,"Prosim, gospod Volk."
2,Lep pozdrav!
7,Rekel bi samo nekaj besed o tem.
36,"Na usklajevalni komisiji ni bila izpeljana vsebinska razprava glede teh dveh amandmajev, ampak načelni dogovor, da Zbor občin sprejme oba predlagana amandmaja, saj so pomisleki v zvezi z amandmajema manj pomembni, kot pa sprejetje samega zakona."
45,"Na vprašanje, zakaj pa Družbenopolitični zbor ne umakne teh amandmajev, saj ju je sam sprejel in tudi sama nista usklajena z zakonom, je bil podan odgovor, da je večja verjetnost, da bo Zbor občin ta dva amandmaja sprejel, kot pa, da bi ju DPZ zavrnil."
6,"Zakon pa, da je nujno sprejeti."
2,Hvala lepa.
2,Hvala lepa.
7,Ali želi kdo razpravljati o poročilu komisije?
4,Potem prehajamo na odločanje.
47,"Zboru se predlaga, da sprejme naslednji amandma: za 21. členom se doda nov 21.a člen, ki se glasi: spremeni se drugi odstavek 258. člena, tako da se glasi: ""Organi iz 1. in 3. točke prvega odstavka tega člena opravljajo sodno funkcijo."" Vlada s tem amandmajem soglaša."
3,"Ugotovimo prisotnost, prosim!"
4,Ali je to res!
6,"Prosim, da še enkrat ugotovimo prisotnost!"
9,"Še enkrat ugotavljamo prisotnost; prosim, da vsi pritisnete tipko!"
4,Ni nas še dovolj!
10,"Še eden je prišel in nas je 41, torej dovolj."
8,Kdo je torej za amandma k 21. členu?
6,Gospod Schwarzbartl želi obrazložiti svoj glas.
6,"Spoštovani predsednik, spoštovane kolegice in kolegi!"
8,Tudi sam sem bil član te usklajevalne komisije.
26,"Mislim pa, da način, kako je bilo predloženo - naj ta zbor po nekem brezrazpravnem postopku sprejme ta amandma in reši zagato Vlade, ni najbolj na mestu."
43,"Osebno sem sicer nasprotoval in mislim, da način, s katerim se poskuša naložiti našemu zboru odločitev o tem, ne da bi se tudi zavezalo Družbenopolitični zbor, da o tej stvari razpravlja in še enkrat razmišlja, ni primeren način zaključevanja dela tega sklica skupščine."
15,"Zato bom nasprotoval in ne bom glasoval za takšen sprejem amandmaja, kot je bilo predloženo."
2,Torej glasujmo!
14,"Kdo je za ta amandma, ki ga delovna skupina predlaga našemu zboru v sprejem?"
3,Kdo je za?
3,Je kdo proti?
4,Se je kdo vzdržal?
7,"Ugotavljam, da amandma ni dobil zadostne podpore."
60,"Delovna skupina predlaga v sprejem še en amandma, in sicer, da se sprejme amandma DPZ za nov 7.a člen, ki se glasi: 38. člen zakona o prekrških se dopolni z novim petim odstavkom, ki se glasi: ""Ta ukrep se sme izreči tudi storilcu prekrška, ki je pravna oseba, kot varstveni ukrep prepovedi opravljanja dejavnosti."" Kdo je za ta amandma?"
3,Kdo je za?
3,Je kdo proti?
4,Se je kdo vzdržal?
7,"Ugotavljam, da tudi ta amandma ni sprejet."
15,S tem nam ni treba glasovati o zakonu; nismo sprejeli nobenega od predlogov delovne skupine.
8,Za eventualno nadaljnje usklajevanje naprej pooblaščamo isto sestavo.
8,"Saj nima nihče nič proti, ali je tako?"
20,"To je delovna skupina, sedaj bo pa komisija in isti ljudje naj bi bili tudi v komisiji - če se strinjate?"
2,"Se, dobro."
11,"Preden gremo naprej, torej nekatere ponovne obravnave bi bilo dobro opraviti."
22,"To sta dve, vendar pa Družbenopolitični zbor o tistih zadevah še ni razpravljal in sklepal, tako da se s tem ne mudi."
15,"Zato gremo najprej opraviti še tisto, kar nam je ostalo še iz 43. seje zbora."
18,To je ODLOČANJE V ZVEZI Z INTERPELACIJO O DELU IN ODGOVORNOSTI MINISTRA ZA NOTRANJE ZADEVE GOSPODA IGORJA BAVČARJA.
39,"Delovna skupina v sestavi Janez Lukač, Marjan Dvornik in Franc Lovšin, ki jo je zbor imenoval za pripravo predloga sklepa v skladu s poslovnikom, nam je danes predložila v predlog ugotovitev in sklepa, ki naj bi ju zbor sprejel."
8,"Želi besedo predstavnik skupine, ki je sklep pripravila?"
10,"Želi v zvezi s predlogom, ugotovitvijo in sklepom kdo razpravljati?"
4,Potem prehajamo na glasovanje.
2,Ugotovimo prisotnost.
8,Smo vsi registrirali prisotnost? 36 nas je samo.
5,"Ja, poglejmo še enkrat prisotnost."
5,"Ročno štetje, pardon, se opravičujem."
7,"Prosim, da vsi pritisnemo vsak svojo tipko."
1,Smo?
5,Smo vsi pritisnili na tipko?
2,Ni dovolj.
5,"Zgodaj se je začelo, zgodaj."
7,"Ja, gremo zdaj še enkrat ugotoviti prisotnost."
1,Smo.
17,"Kdo je za predlog ugotovitve in sklepa v zvezi z interpelacijo, kakor ste to dobili na klop?"
3,Kdo je za?
3,Je kdo proti?
4,Se je kdo vzdržal?
12,"Ugotavljam, da je z večino glasov bil predlog ugotovitve in sklepa sprejet."
9,No zdaj se pa vračamo na obravnavo nedokončanih zadev
2,IZ 49.
2,SEJE ZBORA.
16,Prva taka stvar je PREDLOG ZA IZDAJO ZAKONA O SPREMEMBAH ZAKONA O ZADRUGAH S PREDLOGOM ZAKONA.
20,"Pri tem aktu smo na seji, dne 18. tega meseca, zaključili razpravo in tudi že odločali o vseh predloženih amandamjih."
10,"Zbor je sprejel vse amandmaje, ki jih je predlagala Vlada."
21,"Avrelio Juri pa je amandma k 2. členu umaknil glede na to, da zbor ni sprejel njegovega amandmaja k 1. členu."
30,Na predlog več poslancev je nato zbor odložil odločanje o predlogu zakona v celoti in zahteval mnenje Komisije za preobrazbo družbene in zadružne lastnine ter Odbora za kmetijstvo in gozdarstvo.
14,"Odbor za kmetijstvo in gozdarstvo je predloženi zakon obravnaval na seji, dne 18. 11."
10,"Njegovo poročilo ste prejeli na nadaljevanju seje, dne 18. 11."
27,"Odbor je soglasno podprl amandmaje Vlade, ki jih je kot rečeno, naš zbor že sprejel ter predlagal zboru, da predlog zakona skupaj z omenjenimi amandmaji tudi sprejme."
22,"Komisija za preobrazbo družbene in zadružne lastnine pa je bila sklicana za 24. tega meseca, vendar zaradi nesklepčnosti tega zakona ni obravnavala."
34,"Glede na to, da smo razpravo zaključili in tudi že odločili o vseh predloženih amandmajih in glede na mnenje Odbora za kmetijstvo in gozdarstvo predlagam, da preidemo na glasovanje o predlogu zakona v celoti."
4,Torej gremo na glasovanje.
2,Ugotavljamo prisotnost.
4,Spet isto kot prej.
20,"Spet bo kdo rekel, da smo tudi mi vsakih 10 minut nesklepčni, kar so danes pripisali enemu od drugih zborov."
3,"Lahko ugibate, kateremu."
4,"Še enkrat, ugotavljamo prisotnost."
3,Ste vsi pritisnili?
3,Še eden pride.
3,Še vedno nič.
2,Štirideseti prihaja.
4,Morda dočakamo še enainštiridesetega.
11,"Še enkrat ugotavljamo prisotnost, ker na roke prešteto nas pride 41."
2,Prisotnost ugotavljamo.
6,"Prosim, da vsi pritisnete na tipko."
3,Smo že vsi?
23,"Torej, kdo je za predlog zakona o spremembah zakona o zadrugah s predlogom zakona v celoti, to je skupaj z že sprejetimi amandmaji."
7,"Prosim, da glasujejo tisti, ki so za."
3,Kdo je za?
3,Je kdo proti?
4,Se je kdo vzdržal?
13,"Ugotavljam, da je z večino glasov predlog za izdajo s predlogom zakona sprejet."
4,Prehajamo na nadaljevanje 13.
13,TOČKE DNEVNEGA REDA - PREDLOG ZAKONA O ZAČASNI UREDITVI ZAVAROVANJA PLAČIL V DOLŽNIŠKOUPNIŠKIH RAZMERJIH.
14,"Razpravo o tem predlogu zakona je zbor zaključil na nadaljevanju seje, dne 18. 11."
24,"Ker pa je poslanec dr. Peter Glavič naknadno vložil 3 amandmaje k predloženemu zakonu, je zbor odložil odločanje o amandmajih in o predlogu zakona."
16,"Danes ste na klop prejeli pisno mnenje Vlade k amandmajem, ki jih je predlagal dr. Glavič."
9,"Zato predlagam, da preidemo na glasovanje o posameznih amandmajih."
5,Dr. Glavič želi obrazložiti glas.
4,Spoštovane kolegice in kolegi!
25,"Kot ste videli, je vlada sprejela prvi odstavek mojega amandmaja in predlagam, da ga tudi vi podprete, ker je nujen zato, da bi problem rešili."
15,"Drugih dveh odstavkov pa ni sprejela, ker po njenem mnenju ne sodijo v ta zakon."
16,"Upal sem, da bo Vlada predložila dodaten predlog o spremembi ustreznega zakona, vendar tega ni napravila."
15,"Globoko sem prepričan, da brez teh dveh drugih odstavkov ne bo zaživel niti ta zakon."
71,"Zato predlagam zboru, da sicer sprejme zakon, tak kot je predlagan, da pa v posebnem sklepu sprejme ta dva moja odstavka in naloži Vladi, da pripravi ustrezno spremembo zakona, ki bi potem omogočila, da bi prišlo do postopne ureditve te likvidnostne krize na racionalen način, torej na način, s katerim se ne bi prekinjali proizvodni in blagovni tokovi, ampak bi z večjimi prihranki potem tam, kjer dolgovi niso pokriti, zadevo uredili."
29,"To je še posebej aktualno zaradi tega, ker vse kaže, da zakon o sanaciji bank v tem trenutku ne bo sprejet in bodo torej lahko nastale zelo resne posledice."
1,Hvala.
2,Hvala lepa.
6,Gospod Starman želi obrazložiti svoj glas.
11,"Sem proti zakonu, takemu kot je, seveda logično tudi proti amandmajem."
14,"Mislim, da gre za ohranitev oziroma nadaljevanje filozofije, da je zaščiten dolžnik, ne upnik."
11,"Ne priznam sploh ideje, da gre kjerkoli za dolžniško upniško razmerje."
8,To je v nasprotju s temeljnimi načeli prava.
11,"To je obligacijsko razmerje, kjer tisti, ki je dolžan, mora plačati."
10,To nam je v civilnem pravu znano že 2000 let.
16,"Zato celotna kostrukcija, ki jo je ta čudni, pohabljeni ekonomski sistem prinesel, ustvarja zmedo in nepreglednost."
29,"Zato že od vsega začetka, ko sem dobil ta popravek zakona, sem bil proti, vendar žal takrat, ko se je razpravljalo, nisem bil prisoten, zato nisem mogel tega povedati."
8,Danes pa to povem in bom glasoval proti.
2,Hvala lepa.
6,Torej gremo na glasovanje o amandmajih.
2,Prisotnost ugotavljamo.
2,Smo vsi.
14,"Najprej sprašujem poslanca dr. Glaviča, če je pripravljen razdeliti prvi amandma na dva dela."
3,Na prvi odstavek.
10,"A drugo pa vi predlagate, da bi kar kot sklep."
4,Umikate potem drugi del?
1,Dobro.
7,Bomo potem na koncu o sklepu odločali.
54,"Sedaj torej odločamo le o prvem odstavku amandmaja dr. Petra Glaviča, da se doda nov 3.a člen, ki bi se potem glasil: ""Če dolžnik ne izroči upniku instrumenta za zavarovanje plačila v roku iz prejšnjega odstavka, je upnik dolžan o tem obvestiti pristojno organizacijo za plačilni promet, pri kateri ima dolžnik žiro račun."""
7,Kdo je za ta amandma dr. Glaviča.
6,"Vlada mu ne nasprotuje, kot vidim."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da amandma ni bil sprejet."
3,Naprej imamo amandma.
17,"Drugi je pač povezan s tem, o katerem smo pravkar glasovali, če prav razumem k 5. členu."
4,"Je tako, dr. Glavič?"
8,"Če ni bil sprejet ta, so ostali brezpredmetni."
1,Dobro.
55,"Potem imamo le še amandma Odbora za kreditno-monetarni sistem in politiko, ki pravi k 9. členu: člen se spremeni, tako da se glasi: Ta zakon začne veljati naslednji dan po objavi v Uradnem listu Republike Slovenije, uporablja pa se od dneva opravljene večstranske kompenzacije, po posebnem zakonu in do 31.12.1993."" Glasujemo torej o tem amandmaju."
5,"Vlada, kaj pravi na tega?"
5,Vlada podpira ta amandma odbora.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
20,"Glasovati moramo še o predlogu zakona o začasni ureditvi zavarovanja plačil v dolžniško-upniških razmerjih v celoti, skupaj s sprejetim amandmajem."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov predlog zakona sprejet."
9,Pri tem zakonu smo usklajeni z Zborom združenega dela.
7,Družbenopolitični zbor pa obravnave še ni opravil.
3,Prehajamo na 28.
12,TOČKO DNEVNEGA REDA - ponovno obravnavo PREDLOGA ZAKONA O KRITJU IZGUBE SLOVENSKIH ŽELEZARN.
20,"Pri tem zakonu smo med zbori neusklajeni glede različno sprejetih amandmajev, ki jih je v Zboru občin predložil Janez Jug."
48,"Zbor je namreč sprejel poleg redakcijskega amandmaja Boruta Razdevška še amandmaje Janeza Juga k 1., 2., 8. in 9. členu, ni pa sprejel amandmajev gospoda Juga k 3., 4., 5., 6., 7. in 10. členu, medtem ko sta Družbenopolitični zbor in Zbor združenega dela sprejela tudi te amandmaje."
51,"Glede na to, da je Vlada Republike Slovenije naknadno, že po odločanju v našem zboru predložila svoje pisno mnenje k tem amandmajem, to ste danes prejeli na klop, in glede na to, da Vlada Republike Slovenije sprejema vse amandmaje, predlagam, da naš zbor te amandmaje ponovno obravnava in o njih odloči."
6,S tem seveda skrajšamo usklajevalni postopek.
14,"Mislim pa, da glede na nova dejstva, na novo situacijo, je to povsem smiselno."
6,Torej želi kdo o tem razpravljati?
18,"Torej prehajamo na ponovno odločanje o amandmajih Janeza Juga k 3., 4., 5., 6., 7. in 10. členu."
53,"Amandma k 3. členu predloga zakona: 3. člen se spremeni, tako da se glasi: ""Blagajniške zapise uporabljajo podjetja v sistemu Slovenskih železarn za poravnavo dospelih neporavnanih obveznosti, razen obveznosti, za katere je Republika Slovenija prevzela jamstvo zakona o jamstvu Republike Slovenije za obveznice, izdane zaradi sanacije Slovenskih železarn."" (Uradni list SRS št. ?/92)."
5,"Poglejmo prisotnost, za vsak primer."
7,Ali je kdo pozabil pritisniti na gumb?
4,Še enkrat ugotovimo prisotnost.
7,Kdo je za prebrani amandma gospoda Juga.
4,Vlada ga očitno podpira.
3,Kdo je za?
3,Je kdo proti?
4,Se je kdo vzdržal?
16,"Ugotavljam, da je oddanih glasov 37, preostali 4 bi lahko obrnili zadevo v katero koli smer."
12,"Ker 5 prisotnih ni glasovalo, mislim, da je nujno, da ponovimo glasovanje."
5,"Prisotnost, od začetka bomo šli."
9,"Ja, gospod Šešok v imenu predlagatelja želi pojasniti nekaj."
3,"Spoštovani, hvala lepa."
2,Spoštovani poslanci!
9,"V osnovi je Vlada predlagala pokrivanje izgube 1991, 1992."
15,Na dveh zborih oziroma na vseh treh zborih je bilo sprejeto pokrivanje izgube samo 1991.
12,"To se pravi, gre za zmanjševanje obveznosti za, recimo temu državni proračun."
17,"Vsi ostali amandmaji, ki so neusklajeni med onima dvema zboroma in medtem gre samo za tehnične razlike."
7,Ne gre za prav nikakršno vsebinsko razliko.
24,"Zato predlagam, glede na to, da je prišlo do te razlike, da se tehnično, redakcijsko potrdijo tudi amandmaji, ki so bili sicer tukaj zavrnjeni."
2,Hvala lepa.
2,Hvala lepa.
6,Ste vsi pritisnili tipko za prisotnost?
13,"Kdo je za ta amandma, ki sem ga prej prebral k 3. členu."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov ta amandma sprejet."
12,Naslednji je amandma k 4. členu: 4. člen predloga zakona se črta.
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je z večino glasov ta amandma sprejet."
44,"Naslednji je amandma k 5. členu predloga: ta člen postane novi 4. člen in se spremeni, tako da se glasi: ""Blagajniški zapisi se izdajajo na ime podjetij v sistemu Slovenskih železarn, ki jih smejo prenašati le na upnike za poravnavo obveznosti iz prejšnjega člena."
12,"Upniki iz prejšnjega odstavka ne smejo prenašati blagajniških zapisov na druge osebe."""
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov tudi ta amandma sprejet."
12,"K 6. členu: amandma, po katerem se 6. člen tega zakona črta."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
27,"In končno amandma k 7. členu: 7. člen predloga zakona postane novi 5. člen in se spremeni, tako da se glasi: ""Blagajniški zapisi dospejo v plačilo 23.6.1993."
25,"Imetniki blagajniških dopisov lahko uporabljajo blagajniške zapise pred dospelostjo za poravnavo obveznosti do proračuna Republike Slovenije iz naslova davkov in prispevkov, vendar ne pred 1.4.1993."""
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
11,Glasujemo še o predlogu zakona o celoti skupaj s sprejetimi amandmaji.
2,Se opravičujem.
3,Razveljavljam to glasovanje.
22,"Imamo še amandma k 10. členu, ki ga tudi prej nismo sprejeli. 10. člen predloga zakona postane novi 7. člen predloga zakona."
4,Tak je ta amandma.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov sprejet."
8,Sedaj bi pa prisotnost pogledali za vsak primer.
7,"Prosim, da vsi pritisnemo tipko za prisotnost?"
4,Ste vsi registrirali prisotnost?
1,Dobro.
6,Torej je bil ta amandma sprejet.
12,Sedaj pa glasujemo o predlogu zakona v celoti skupaj s sprejetimi amandmaji.
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je z večino glasov ta predlog zakona sprejet."
