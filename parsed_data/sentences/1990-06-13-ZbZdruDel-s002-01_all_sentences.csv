13,"Verjetno je prav, da pričnemo s to našo 2. sejo Zbora združenega dela."
55,"Če dovolite, bi vas na tej 2. seji res iskreno pozdravil, rad bi pozdravil tudi vse predstavnike, ki bodo danes še sodelovali pri našem delu: predstavnike Izvršnega sveta, predstavnike Gospodarske zbornice, predstavnike naše delegacije v Zboru združenega dela, naše sodelavce, predvsem tudi novinarje, ki bodo tudi gledali, kako bomo mi danes opravili to svoje delo."
27,"Moram vam povedati, da nas je zdaj trenutno prisotnih 71; od tega 5 opravičeno odsotnih, za 4 še ne vemo, kako je, (verjetno so kakšne prometne težave)."
26,"Lepo pa vas vse skupaj še enkrat prosim, da bi se res javili tam v recepciji, da imamo točen seznam, kdo je tu in koga ni."
18,"Če se kdo še ni javil, naj bo toliko korajžen, pa vstane in gre to tudi še opraviti."
7,"Če pa ste vsi, pa lahko nadaljujemo."
34,"Preden bi pričeli z dnevnim redom, moram povedati nekaj tehničnih napotkov; da bo delo teklo dobro, uspešno, da bomo kratki, da ne bomo ne vem kako dolgo vezli, o tem zdaj tri, štiri stvari."
2,Prva stvar.
8,Mi bomo danes glasovali s temi glasovnimi listki.
38,"Popolnoma normalno je, da veste: če ste za, je to, če ste proti, je to, če pa smo na križišču, pa tako veste, da stojimo; mislim, da bo lepo potekalo, tako da to verjetno ne bo delalo težav."
2,"Drugo, tehnično."
14,"Mi smo se tudi že takrat pogovarjali, da bi se naš zbor tudi selil."
31,"Upam, da bomo tudi deležni tega, da bomo v veliki dvorani ali pa v mali dvorani - takrat bomo pa pritiskali na gumbe in bo verjetno vse skupaj tudi nekoliko lažje potekalo."
13,"Tako da danes smo pač tu, ker se drugače to ni dalo narediti."
2,Tretja stvar.
32,"Vi sami veste, da je danes po svoje težko začeti delati zaradi tega, ker v skupščini še nimamo izvoljenih delovnih teles; nekaj jih bomo danes v teku našega zasedanja ali pa jutri."
11,"Sem optimist, pa pravim danes, vsi pa grozijo, da šele jutri."
52,"In si je naše vodstvo, če lahko temu tako rečem, privoščilo naslednje: da bi bilo lažje delo, bolj kvalificirano, smo najprej zaprosili nekaj posameznih delegatov, poslancev, da so nam že takoj na začetku na poslano gradivo tudi dali svoje predloge, ali je dobro ali je slabo oziroma če je tudi kaj narobe."
17,"Potem smo povabili na poseben posvet še nekaj poslancev in poslank, ki so tudi nekaj stvari pripravili."
53,"Zelo zanimivo je tudi to - mogoče bi to bila delovna spodbuda - ker je imel dr. Jože Arzenšek v Celju v ponedeljek sestanek s svojimi, bom rekel, volivci in je na tak način s svojimi volivci lahko marsikaj ugotovil, kaj bi bilo treba povedati, kaj bi bilo treba popraviti, pa še mogoče marsikaj drugega."
3,In kot naslednje.
11,Ob teh pripravah na to sejo je bilo kar precej sestankov.
21,"Tako smo se dobili (vodstvo skupščine) s Samostojnimi slovenskimi sindikati, z vodstvom Gospodarske zbornice, s predstavniki Izvršnega sveta in tako naprej."
26,"Na tak način je bilo marsikaj usklajeno, veliko stvari je pa, čisto normalno, neusklajenih zaradi tega, ker pač imamo o nekaterih stvareh, čisto normalno, svoje poglede."
16,"Tako da vseeno ne bi imeli tega občutka, da čisto nič do danes ni bilo opravljenega."
18,"Na ta način, da se v nekatere stvari, tako kot je bil pač običaj, do zdaj ni šlo."
13,"Zelo preprosto, ker smo pač v tisti fazi, da se dejansko šele oblikujemo."
73,"Zelo zanimivo - moram vam povedati zaradi tega, ker so tudi prihajala na mene pismo osebno - da je cela vrsta branžnih sindikatov zahtevala posebno zasedanje Zbora združenega dela, ampak v dogovorih z gospodom Peterletom, pa tudi z gospodom Bučarjem, smo se vseeno dogovorili, da naj ne bi bilo takšnega posebnega zasedanja, ker bo tako in tako danes oziroma jutri na tapeti vse tisto, kar so posamezni branžni sindikati tudi zahtevali in postavljali kot pogoj."
45,"Na ta način, da se bo danes zgodilo to, kar se pač bo, da bomo mi na eni strani pod pritiskom, na drugi strani pod pritiskom drugih volivcev; potem bomo imeli seveda še strankarske zadeve, pa Izvršni svet, pa Gospodarsko zbornico in še marsikaj drugega."
46,"Mislim, da danes dejansko res ne bo lahko delo in zaradi tega morate vi vsi skupaj to upoštevati, da bo pač tu zdaj izredno heterogen pogled in da bomo iz tega heterogenega pogleda morali priti v en kompromis, ki bo sprejemljiv za ene in za druge."
8,Potem pa še tretja takšna zelo poudarjena zadeva.
82,"Vi sami veste, tam ste gledali tudi zapisnik, ta ni takšen, kot je tisti po stenogramu in mi vas seveda res prosimo (to ni taka formalnost), ko pridete razpravljat ali karkoli povedat, da se predstavite, ker naše strojepiske drugače enostavno ne vedo, kdo je ta človek, ki je razpravljal; ker vam moramo te razprave, ki jih vi imate, poslati v avtorizacijo in je zelo pomembno, da vi potem to takoj opravite, takoj nazaj pošljete in na tak način je to tudi opravljeno."
45,"Korektno mora biti, to so dokumenti in zato vas prosim, da kljub temu da se poznamo in mislim, da od seje do seje (kako seveda bo pač to dolgo trajalo) se bomo še bolje spoznali, ampak vseeno je treba tu povedati ime in pa priimek."
7,Potem pa še četrta takšna tehnična zadeva.
41,"Izgleda tako, da naj bi delali (z odmori, ki jih bom odredil, če lahko tako rečem), zasedali tu približno do ene ure (mogoče kakšno minuto prej ali kasneje), potem bi pa naj bil čas za kosilo - dobre tričetrt ure - do dveh."
27,"Točno ob dveh pa bo skupno zasedanje vseh treh zborov v veliki dvorani, točno ob dveh, in na tem skupnem zasedanju bo imel dr. Mencinger svoj ekspoze."
69,"Po tem ekspozeju bo pa nadaljevanje seje Skupščine Republike Slovenije, nas vseh skupaj, da bi mogoče še nekatere - ko smo pač vsi skupaj tam, da bi še kakšno uro ali pa dve, še tiste skupne zadeve, ki jih dolgujemo tudi mi s prejšnje seje, ker smo pač mi takrat na tej drugi seji prej odšli in bi bilo seveda zdaj korektno, da smo res tam in da tudi vzdržimo."
21,"In če ta seja ne bi bila dolga, bi se potem vrnili nazaj in bi verjetno lahko marsikaj še tudi opravili."
39,"Drugi scenarij je pa takšen, da bi potem po tej seji, če bo trajala tri ali štiri ure, pač šli domov in jutri ob desetih nadaljevali z zasedanjem zborov ločeno po teh prostorih, po katerih smo pač tudi danes."
49,"Ker seveda pri tem vprašanju razbremenjevanja, kar je zelo problematično, bo verjetno prišlo do nasprotij med posameznimi zbori, da ne govorim o teh nasprotjih znotraj zbora in bo po vsej verjetnosti potrebno še kakšno usklajevanje in bo po vsej verjetnosti potrebno, hočeš nočeš, tu imeti kar precejšnjo porcijo potrpljenja."
11,Tako da bi vas na eno in na drugo rad opozoril.
12,"Potem sta pa tu, za zaključek, pri teh uvodnih rečeh še dve."
59,"Lepo vas prosim, vi ste danes prejeli tudi pismo Predsedstva Republike Slovenije o vprašanju teritorialne obrambe, da to vprašanje preberete in ga ne bi obravnavali in tudi danes ne postavljali vprašanj, ker bomo to tematiko imeli tako ali tako na naslednji seji zbora na tapeti in bi se o teh zadevah takrat pogovorili; da ne bi tega danes načenjali."
19,"Moram vam pa povedati, da je dejansko bila poplava pošte - in se mi zdi, da tudi po svoje upravičeno."
10,In še predzadnja stvar je pa po svoje malo boleča.
56,"Namreč, na sestanku z vodstvi klubov poslancev je bilo vseeno dogovorjeno v zvezi z dnevnim redom - ker smo pač nihali, ali so pobude poslancev na začetku ali na koncu - ni soglasen sklep na tem sestanku je bil takšen, da naj se dajo pobude poslancev pisno na začetku zasedanja, na začetku seje; ampak, še enkrat poudarim, pisno."
37,"Mi imamo tu v majhni dvorani levo (to ste verjetno tudi sami opazili, saj hodite tudi malo sem in tja) naše sodelavce, sodelavke Zbora združenega dela in tam ni noben problem vprašanja zdiktirati in ga potem predložiti."
43,"Ker če so vprašanja takšna, da lahko tudi v današnjem dnevu predstavnik Izvršnega sveta ali pa kdor koli, komur je seveda to vprašanje namenjeno, odgovori, bi potem lahko bil odgovor dan že pod tisto točko, ki jo imamo potem v dnevnem redu predlagano."
24,Ker drugače se bo pa to kar precej zavleklo in bi na tak način po vsej verjetnosti že na začetku bili kar precej neučinkoviti.
62,"Zato bi vas resnično prosil, da bi vsi tisti, ki imate že kaj, dajte si skicirati in mirne duše vstanite in pojdite v sosednji prostor in zdiktirajte in bo na tak način delo lahko tudi opravljeno in boste vi zadovoljni in mi vsi skupaj; ker drugače pa je nemogoče, da vam že takoj damo tudi odgovor, ker se tega ne more pričakovati."
43,"Drugače pa bodo spremljali naše zasedanje (kot sem že prej povedal) tudi predstavniki Izvršnega sveta in ko bo kaj problematičnega, se bodo seveda tudi oni oglasili in tudi oni kaj povedali; če pa ne, pa bomo nekatere stvari lahko tudi kar hitro sprejeli."
6,Toliko je sedaj teh tehničnih podatkov.
11,Imate mogoče tudi v zvezi s temi tehničnimi napotki kakšno vprašanje?
4,Ali mogoče gospa Marija?
22,"Menite, da je bilo to razumljivo, ker če bi sedaj s temi tehničnimi napotki lahko končali, potem bi prišli k dnevnemu redu."
36,"Mislim, da sedaj to ni problem, tudi če gresta dva ali trije ve; trenutno nas je že 73 in bomo še ugotavljali in mislim, da sedaj ni tako problematično, če sedaj s tem dnevnim redom pričnemo."
19,Vsi ste prejeli s prvim gradivom takrat tudi dnevni red in v tem dnevnem redu je bilo 28 točk.
21,"Verjetno ste se že takrat takoj za glavo prijeli, ker ste pač rekli, kako pa bo to s temi 28 točkami."
16,"No, in danes ste prejeli nov dnevni red na mize; tu je še 5 točk dodanih."
17,Tako je sedaj kar 33 točk dnevnega reda in to je za normalno delo resnično strašno veliko.
25,"Ampak pri vseh teh stvareh bi se morali dogovoriti, gre za štiri točke, ki ste jih s pošto prejeli že domov, da bi jih razširili."
22,"Včeraj so prišli še naši delegati v Zboru republik in pokrajin še z enim predlogom, tako da je tu še en predlog."
48,"In danes so pa še Liberalci - ZSMS dali predlog za obravnavo novega zakona v bistvu, ampak verjetno bi se lahko liberalci toliko dogovorili, da bi ta njihov predlog obravnavali kar pri točki razbremenjevanja in na tak način ne bi bilo treba posebne točke dnevnega reda za njihov predlog."
9,Pri tej razširitvi dnevnega reda gre sedaj za dvoje.
63,"Najprej gre za prvi predlog, tisti - ki je čisto normalno v ospredju pozornosti, ne samo poslancev, ampak vse slovenske javnosti - predlog zakona o spremembah in dopolnitvah zakona o zagotavljanju sredstev za skupne družbene potrebe v letu 1990 in v poračunu določenih obveznosti iz dohodka za skupne in splošne družbene potrebe za leto 1989 (ta predlog je napisan v dnevnem redu pod številko 29)."
25,"Pri tem predlogu gre za dvoje; prvič gre za to, da ta zakon obravnavamo po hitrem postopku in drugič, da ga vstavimo v dnevni red."
14,"Po vsej verjetnosti seveda ni vprašanje, da ga v dnevni red ne bi dali."
29,"Drugo vprašanje pa moramo vseeno postaviti zaradi tega, ker se predlaga, da ga sprejmemo danes, se pravi po hitrem postopku, in je do sprejema tega zakona možno vlagati amandmaje."
4,To je sedaj prvo.
8,V zvezi s tem bi si malo poenostavil.
4,Kaj menite o tem?
4,Ima kdo kakšen predlog?
20,"Še enkrat poudarjam, gre za dve stvari: da dnevni red razširimo in za to, da ga sprejmemo po hitrem postopku."
1,Prosim?
9,"Če ne, potem zakon danes ne more biti sprejet."
3,Potem ni razbremenitve.
6,To je eno z drugim povezano.
8,"Predlagal bi, da bi sprejeli predlog Izvršnega sveta."
4,Kdo je za to?
3,Je kdo proti?
4,Se je kdo vzdržal?
29,"Moram povedati, da je 53 poslancev za, to se pravi, da je sprejeto z večino glasov oboje, in sicer po hitrem postopku in da se da na dnevni red."
27,"Potem je drugi predlog za razširitev: predlogi odlokov o oblikovanju nekaterih delovnih teles Skupščine Republike Slovenije (to, kar imate vi v dnevnem redu napisano pod točko 3)."
24,"Vi sami veste, da brez delovnih teles ne moremo delati in zaradi tega dajemo ta predlog, da to sprejmemo in damo na dnevni red."
4,Ali kdo drugače meni?
23,"To je pod točko 3. To ste tudi prejeli danes; predlog odlokov o oblikovanju nekaterih delovnih teles, to imate vsi tudi na mizi."
13,"Tu gre za 7 delovnih teles, ki bi jih sprejeli danes in jutri."
11,"Kdo je za to, da ta predlog damo na dnevni red?"
3,Je kdo proti?
4,Se je kdo vzdržal?
5,Torej je predlog soglasno sprejet.
22,"Potem je tretji: informacija o nekaterih problemih izvajanja finančnih obveznosti Republike Slovenije do federacije, (to imamo mi pod 30. točko dnevnega reda."
5,Ker je tam tak paket).
6,Bi kdo razpravljal o tej točki?
1,Ne?
4,Ali lahko obratno vprašam?
10,"Kdo je proti temu, da damo to na dnevni red?"
4,Se je kdo vzdržal?
2,Soglasno sprejeto.
26,Četrta stvar je predlog zakona o ratifikaciji sporazuma o garanciji med SFRJ in Mednarodno banko itd. (ESA 21; to imate vi pod točko 16. dnevnega reda.)
6,Ali ima tu kdo kakšno vprašanje?
9,Je kdo proti razširitvi dnevnega reda s to tipko?
4,Se je kdo vzdržal?
9,"Torej soglasno sprejeto, da s tem razširimo dnevni red."
11,"To so bile te 4 točke, za katere ste vi vedeli."
31,"Danes ste pa dobili na mize še en dodatni predlog, ki ga je predlagala včeraj naša delegacija v ZRP Skupščini SFRJ (in sicer imate to pod točko 4 našega dnevnega reda)."
23,Gre za informacijo delegacije Skupščine v Zboru republik in pokrajin o poteku usklajevanja nekaterih aktov iz pristojnosti Zbora republik in pokrajin Skupščine SFRJ.
14,"Gospod Mlinar, vodja naše delegacije, nam bo pa o teh stvareh nekaj več povedal."
11,"Ni veliko, bolj kratek bo, je rekel, ampak je pomembna zadeva."
6,"Spoštovani predsednik, spoštovane tovarišice in tovariši!"
30,"Naša delegacija vam je (včeraj in danes, ste dobili na mizo) napisala kratko informacijo o usklajevanju osnutka zakona o garanciji federacije za obveznice, izdane v letu 1990, za sanacijo bank."
10,Naša delegacija ta zakon usklajuje že od meseca februarja naprej.
8,"In sedaj, v zadnji fazi v mesecu maju"
53,"Zvezni izvršni svet (to govorim na pamet, zato ker imate tu notri vse napisano bolj precizno, pa da ne bom predolg) je za stališče Zveznega izvršnega sveta od 25. maja naša delegacija ugotovila, skupaj z razgovorom na sekretariatu za finance, da so naše vsebinsko najbolj pomembne točke s strani Zveznega izvršnega sveta sprejete."
33,"To pa pomeni, da v nadaljevanju usklajevanja lahko dosežemo sporazum na taki formulaciji zakona, kot ga je naša skupščina predlagala v svojih stališčih 7. februarja oziroma 7. marca (ker sta bili dve seji)."
18,"Ker mi do sedaj nismo imeli končnega pooblastila za uskladitev, smo imeli pooblastilo, da moramo o usklajevanju poročati."
53,"Mi smo nekolikokrat poročali skupščini in ker so po naši oceni zdaj izpolnjeni pogoji, pod katerimi lahko prične poslovati agencija, predlagamo (in so v tem papirju vam dali, to boste imeli potem, ko boste točko po vsebinski plati predlagali, tudi možnost, da sprejmete), da sprejmete sklep, da se ne bi še kasneje oglašal."
51,"No, skratka ker je ta zakon pomemben za začetek sanacije bank na pravih kriterijih, takšnih, ki bodo zagotavljali, da bo iz te sanacije tudi nekaj pozitivnega nastalo, to pa tudi ni nepomembno za slovenski prostor, smo predlagali, da razširite danes dnevni red s to informacijo in s to vsebino tega zakona."
2,Hvala lepa.
1,Hvala.
20,"Slišali ste, to podpira tudi Izvršni svet, pa tudi Gospodarska zbornica in mislim, da tudi tu lahko vprašam ravno obratno."
3,Je kdo proti?
4,Se je kdo vzdržal?
6,Vsi za; soglasno potem tudi sprejeto.
17,"Na tak način imamo mi zdaj z večino glasov ta dnevni red, ki obsega 33. točk, sprejet."
11,"Mislim, da smo pisni in ne bi bral vseh 33. točk."
2,Ni treba?
1,Hvala.
12,"Tako potem lahko zaključim, da je dnevni red z večino glasov sprejet."
29,"Tu je (morate biti obveščeni o tem, kar mi tudi Marija da) gospa Marija Lončar predlagala, da bi takoj po ekspozeju gospoda Mencingerja imeli potem to razpravo o razbremenitvi."
14,"Mislim, da bo, če bo vse po sreči, po normalnem teku prišlo do tega."
7,"Potrudimo se, da bomo tako daleč prišli."
23,"Ker drugače pa ne vemo, kako daleč bomo tudi prišli, mogoče bomo še več naredili, saj smo delavni; jaz sem rekel, da smo."
15,"Dobro, ugotavljamo, da je z večino glasov dnevni red sprejet in ga ni treba brati."
10,1. TOČKA DNEVNEGA REDA - ODOBRITEV OSNUTKA ZAPISNIKA 1. SEJE ZBORA.
5,Tu gre zdaj za osnutek.
7,Rad bi samo en stavek povedal prej.
50,"Vi sami veste, da je bila ta seja zelo komplicirana in da je zaradi tega po vsej verjetnosti možno, iz objektivnih razlogov, da je kakšen spodrsljaj ali pa kaj takega; seveda ni bilo nič namernega, ker enostavno, saj ste sami videli, dva dneva je trajalo, marsikaj je bilo tudi popravljenega."
14,Morali smo biti zelo potrpežljivi in zato bi mogoče najprej nekaj v opravičilo povedal.
14,"Drugo je pa seveda, če je pa kaj objektivno narobe, pa morate tudi povedati."
15,"Prosim, gospod Dretnik, vi ste rekli, da bi pod 1. točko pod zapisnik nekaj povedali."
0,...
0,...
32,"Redakcija za sejne zapisnike me je opozorila, da ima zelo velike težave z zapiski, ker kot predsedujoči na prvi seji nisem bil dosleden in nisem vsakega razpravljalca opozoril, da naj se predstavi."
26,"Zdaj, gospod predsednik, ali se še da to popraviti, da bi vsak, ki je tisti tekst govoril, se bo kdo spomnil, da danes svoje ime pove?"
5,"Namreč, ali je potrebno to?"
6,"Mislim, da ni treba na seji."
2,V redu.
13,"Tu niste vsi zajeti, to je samo nekaj tistih, zelo hudo, bom povedal."
25,"Ugotovil sem, da več ko govoriš, bolj moraš popravljati; zaradi tega, ker tisto, kar govoriš, čisto nekaj drugega potem izpade, ko je napisano, vsi vemo."
33,"Ampak, na ta način, da tisti posamezniki, ki ste v zvezi s tem prizadeti, bi pa prosil, da se tukaj pač dogovorimo in danes to opravimo; tako da ne bi na skupnem delu."
8,"Če je pa kaj drugega vsebinskega, pa prosim."
7,Ima mogoče kdo kaj vsebinskega k osnutku?
8,"Saj ste ga dobili, pregledali ste, mirno, prosim."
25,"Sem namreč med temi delegati, ki niso dali tiste poverilnice ali listka in je tukaj napisano, da potrdila moramo dati v najkrajšem času Mandatni-imunitetni komisiji."
6,"Vrgel sem ga stran, ga nimam."
26,"Tako da prosim, sedaj tega ni možno analizirati, pa ne vem, zakaj bi v zapisniku bilo; mislim, da podatke imajo volilne komisije, da smo bili izvoljeni."
6,Bomo mi zelo preprosto to naredili.
16,"Naše službe naj od teh volilnih komisij, ki so zasedale, zahtevajo te stvari, pa bomo dobili."
17,"Verjetno vas je kar precej takšnih, ki še niste prinesli, saj bi vas na to morali opozoriti."
6,Ali ima kdo danes to tukaj?
34,"Tisti, ki imate, morate tukaj oddati, za tiste, ki pa danes ne boste oddali, bomo pa zaprosili potem te volilne komisije, ki so pač po različnih sedežih Slovenije, da nam to posredujejo, saj imajo."
3,"Velja, tudi to."
3,Še kaj mogoče?
9,Lahko zaključimo to razpravo v zvezi z osnutkom zapisnika?
1,Hvala.
13,"Sedaj pa bi vprašal, kdo je za to, da sprejmemo osnutek osnutek zapisnika?"
1,Prosim.
3,Je kdo proti?
4,Se je kdo vzdržal?
8,Soglasno sprejet osnutek zapisnika 1. seje našega zbora.
9,Prehajamo na 2. TOČKO DNEVNEGA REDA - IMENOVANJE SEKRETARJA ZBORA.
16,"Pri drugi točki dnevnega reda ste videli, da je tudi v bistvu zelo preprosta in formalna."
40,"V vodstvu Zbora združenega dela smo predlagali, da bi mag. Marija Drofenik še naprej opravljala posle sekretarke Zbora združenega dela; isto je potrdila potem tudi Komisija za volitve, imenovanja in administrativne zadeve, soglasno - in dajem ta predlog komisije v razpravo."
4,Ima kdo drugačno mnenje?
7,"Dva razloga imam, da podprem ta predlog."
8,"Namreč, mag. Drofenikovo poznam že iz prejšnjega sklica."
17,"Drugič pa zato, ker mi je na prvi tako imenovani maratonski seji stala tako zvesto ob strani."
21,"Niti si ne morem predstavljati, v kakšno blamažo bi padel, ne samo jaz, ampak cel zbor, če bi nje ne bilo."
20,"Ne mislim razpihovati nobene žerjavice, pač pa hočem izkoristiti to priložnost in se pred celim zborom mag. Drofenikovi najlepše zahvaliti."
24,"Želim ji še vnaprej uspeha pri delu, da bi bila desna roka tudi novemu predsedniku našega zbora, ki bo takšno roko še kako potreboval."
2,Hvala lepa.
2,Še kdo?
10,Če ni bi tudi v zvezi s tem zaključili razpravo.
11,"Dajem predlog, da imenujemo mag. Marijo Drofenik za sekretarko našega zbora."
3,Kdo je za?
6,"Oprostite, če lahko daste dol listke."
3,Je kdo proti?
4,Se je kdo vzdržal?
15,"To se pravi, z večino glasov je sprejeto, da je mag. Marija Drofenik naša sekretarka."
8,S tem smo zaključili 2. točko dnevnega reda.
14,3. TOČKA DNEVNEGA REDA - PREDLOGI ODLOKOV O OBLIKOVANJU NEKATERIH DELOVNIH TELES SKUPŠČINE REPUBLIKE SLOVENIJE.
8,Gre za 7 odlokov in 7 skupščinskih komisij.
27,"Lepo prosim gospoda Andreja Štera, da bi povedal nekaj v zvezi s tem, ker je on tudi tu v imenu Komisije za volitve, imenovanja in administrativne zadeve."
3,"Prosim, gospod Šter."
3,Hvala za besedo.
15,"Torej zelo na kratko bi prebral poročilo naše Komisije za volitve, imenovanja in administrativne zadeve."
78,"Imeli smo med prvo in drugo sejo naše skupščine 3 sestanke Komisije za volitve, imenovanja in administrativne zadeve, na katerih smo obravnavali predloge odlokov posameznih skupščinskih teles, in sicer: o ustanovitvi, nalogah in sestavi števila Komisije za ustavna vprašanja, o sestavi in številu Zakonodajno-pravne komisije, o sestavi in številu Komisije Skupščine Republike Slovenije za vloge in pritožbe, o sestavi in številu Komisije za mednarodne odnose, Komisije za narodnosti in Komisije za nadzorstvo nad zakonitostjo dela službe državne varnosti."
48,"Pristojnosti komisij so opredeljene v poslovniku Skupščine, razen Komisije za ustavna vprašanja, kjer so pristojnosti opredeljene s predlogom predloženega odloka in pa Komisije za nadzorstvo nad zakonitostjo dela Službe državne varnosti, kjer naloge in način dela določa že odlok, ki je objavljen v Uradnem listu iz leta 1988."
30,"Komisija za volitve, imenovanja in administrativne zadeve je obravnavala dovoljene kriterije za sestavo, predhodno pa so se o tem opredelili klubi delegatov posameznih strank in seveda klub delegatov neodvisnih poslancev."
21,"V zvezi s tem je komisija sprejela sklep, da imajo komisije predsednika, enega ali pa dva podpredsednika in določeno število članov."
38,"Pri izvolitvi oziroma oblikovanju cele komisije mora biti zagotovljena ustrezna zastopanost tako zborov kot političnih organizacij; tukaj bi poudaril ""ustrezna zastopanost"", kajti če bi zasledovali matematično natančno zastopanost tako zborov kot političnih organizacij, bi bile komisije izredno številčne."
36,"Zagotovljena mora biti tudi zastopanost italijanske in madžarske narodnosti v posameznih komisijah, to je v komisiji za ustavna vprašanja, za mednarodne odnose, zakonodajno-pravni, pri drugih komisijah pa predstavnika obeh narodnosti lahko sodelujeta, vendar brez pravice glasovanja."
18,"Precej debate je bilo tudi za Komisijo za ustavna vprašanja, za Zakonodajno-pravno komisijo in Komisijo za mednarodne odnose."
34,"Tukaj je prevladalo stališče, da te tri komisije lahko pritegnejo k stalnemu ali pa občasnemu delu tudi zunanje člane znanstvene, strokovne delavce, ekspertno znanje, vendar le po predhodnem mnenju Komisije za volitve in imenovanja."
17,"Ti zunanji člani pa lahko sodelujejo v razpravi, nimajo pa pravice glasovanja, torej so resnično zunanji člani."
12,"Komisija zato predlaga zborom Skupščine Republike Slovenije, da predložene predloge odlokov sprejmejo."
1,Hvala.
6,V zvezi s tem odpiram razpravo.
2,Kaj menite?
17,"Tudi tu, gospod Dretnik, ste napisali, pod točko 3, bi še tudi razpravljali v zvezi z odloki?"
1,Ne?
3,A zamenjali ste.
1,Dobro.
1,Hvala.
34,"Ne zdaj gre za te odloke, za katere bodo mi, tudi če jih sprejmemo, potem imenovanja na skupnem zasedanju opravljena, če bo vse po sreči in lahko začnejo praktično jutri delati ali pa pojutrišnjem."
2,Kaj menite?
5,Še je razprava o odlokih.
24,"Mi moramo zdaj praktično sprejeti, če lahko zaključim razpravo o teh 7 odlokih posamezno, lahko seveda preberem odlok, ali pa seveda lahko tudi skupaj."
2,Kaj menite?
5,Lahko skupaj ali lahko posamično?
1,Prosim.
2,Predstavite se.
5,V oboroženih silah sem bil.
18,"Te tri ali ostale, ""koje su navedene u tom"" našem postopku, zakaj smo ""tih sedam"" komisij dali prve."
1,Prosim.
16,"No, verjetno res, nisem v zadostni meri to razložil oziroma sem izpustil odgovor na to vprašanje."
18,"Skupščini je predložen rezultat našega dela v tistem delu, o čemer je bilo doseženo soglasje na medstrankarskem usklajevanju."
12,"Torej, moram reči, da nas mnogo dela s tega področja še čaka."
27,"Na današnjem zasedanju so se pojavile komisije oziroma predlogi odlokov o oblikovanju skupščinskih teles, do katerih je Komisija za volitve in imenovanja našla pot v medstrankarskem usklajevanju."
9,Mnogo skupščinskih teles pa je še v fazi usklajevanja.
31,"Sodim pa, da je skrajni čas, da skupščina tudi preko svojih teles lahko začne z normalnim poslovanjem in bi kazalo potrditi te komisije, ki so se zdaj znašle na skupščinskih klopeh."
1,Hvala.
1,Hvala.
3,"Prosim, gospod Arzenšek."
32,"Vprašal bi tole: kdaj bodo formirana ostala telesa, komisije in odbori, v kakšni obliki, ker mislim, da glede na problematiko, ki stoji pred nami, bi verjetno ta proceduralna stvar morala biti pospešena."
29,"Ker mislim, da so tu, poleg tistih, ki so danes, pa je doseženo soglasje,toliko vsebinske in pereče, da bi morali čimprej te stvari ustanoviti, imenovati in začeti delati."
1,Hvala.
8,Če smem še na to - če skušam odgovoriti.
49,"Danes, neposredno pred tem zasedanjem je bila še ena seja Komisije za volitve in imenovanja, kjer se je pojavila že mnogo večja stopnja usklajenosti do skupščinskih teles in mislim, da bomo v toku zasedanja (ali danes ali pa prihodnji dan) dobili že precejšnje število skupščinskih teles v nadaljnje odločanje."
13,"In mislim, da je rezultat teh šest komisij šele rezultat do včerajšnje seje."
21,"Tako da nam sledi še potrjevanje ostalih skupščinskih teles, vendar za enkrat v tem poročilu lahko navedem samo teh šest komisij."
7,Sledi pa še nadaljnje poročilo naše komisije.
42,"Mogoče malo samo v obrazložitev, da je v glavnem med strankami doseženo soglasje praktično za vsa delovna telesa in je tudi nekako dosežen dogovor, da morajo biti ta delovna telesa imenovana pa najkasneje na seji skupščine, ki je predvidena za konec meseca."
16,"Tako, da je pa tukaj gotovo precej problemov, predvsem kako tudi kadrovsko zapolniti vse te komisije."
33,"Če jih seštejete po tem predlogu, mislim, da bi potrebovali okoli 600 ljudi za vsa ta delovna telesa, to se pravi, da bo vsak vsaj v treh delovnih telesih, če jih hočemo zapolniti."
36,"Predlagam, da počasi zaključimo to razpravo in to iz zelo preprostega razloga zaradi tega, ker na eni strani smo vsi zainteresirani, da te komisije in odbori, ki so sedaj predlagani v teh medstrankarskih razgovorih, začno delati."
16,"In zato bi predlagal, da tudi sprejmemo sklep, da do naslednje seje mora biti vse oblikovano."
29,"Moram pa povedati, da bo potrebno tu tudi izdelati poslovnik ne samo komisij, ampak seveda tudi dela strank in klubov in se na tak način to kar precej zapleta."
28,"To zopet ni tako preprosto zaradi tega, ker ti moraš imeti v teh odborih in v komisijah zborovsko in strankarsko zasedbo in zdaj, kako te stvari tudi uskladiti."
38,"Bo pa potrebno po vsej verjetnosti naš poslovnik, ki ga imamo, dopolniti tudi s temi zadevami, ki jih do sedaj sploh ni bilo, in na ta način, bi pač podprli to, da je treba čimprej do njih priti."
25,"Tudi če je možno, da bo Komisija za volitve, imenovanja in administrativne zadeve še danes mogoče kaj dorekla; možno je do jutri še marsikaj postoriti."
15,"Če pa ne, pa do naslednje seje mora biti pa to konstituiranje skupščinskih teles gotovo."
1,Prosim.
4,Še samo eno stvar.
15,"Slišal sem, če drži informacija, da ni nujno, d so člani komisije in odborov strokovnjaki."
38,"Mislim pa, recimo, da bi bilo treba kar razmisliti, ali je v tem logika ali je ni; predvsem v tistih odborih in komisijah, kjer je, recimo, konkretno ta strokovni vidik bistvenega pomena tudi pri pripravi gradiv in odločanja."
1,Hvala.
1,Prosim.
5,Odgovorila bi na to vprašanje.
20,"Na komisiji je bilo doseženo soglasje, da se kot zunanje člane lahko povabi k sodelovanju eksperte - to odloči komisija sama."
12,"Ti zunanji člani pač sodelujejo pri delu komisije, nimajo pa pravice glasovanja."
12,"Nikjer pa ni bilo rečeno, da se ne sodeluje z zunanjimi strokovnjaki."
4,Imel bi eno vprašanje.
42,"Ali bomo dobili eno primerjalno analizo glede na bivšo zasedenost in novo predvideno zasedenost odborov, komisij in vseh ostalih organov Skupščine; ker govorimo o racionalizaciji in bi, preden bi potrdili, morali dobiti eno analizo, da vidimo, koliko smo racionalizirali naš republiški sistem."
1,Hvala.
3,Še kakšno mnenje?
6,"Mislim, da imamo tu zdaj dvoje."
30,"1. Od komisije seveda lahko zahtevamo, da pripravi takšno oceno, analizo in primerjavo, to je nesporno in bi bilo prav, ker zdaj se le na novo to vse skupaj oblikuje,"
41,"2. da zahtevamo, da se čim prej to uredi in 3. meni se zdi, da gre tukaj za teh 7 odlokov tudi in pa komisij, ki so pri nas po ustavi in morajo biti in mi tu nimamo kaj več spreminjati."
66,"In zaradi tega bi vse to dali zdaj pod streho z zahtevo, to kar ste pač vi tudi predlagali, ocene na eni strani, na drugi pa seveda, da se to takoj oblikuje in da lahko (tako pač tudi v odloku piše in to morate tudi prebrati) sodelujejo zunanji strokovnjaki, ki se jih tudi lahko plača za njihovo delo; ne morejo pa oni seveda imeti pravice glasovanja."
1,Prosim.
10,Mogoče bi skušal eno informacijo v zvezi s tem dati.
33,"Mnenje komisije je, da se obseg dela in pa samo število komisij poveča, vendar tak je bil prevladujoč tok razprave tudi na medstrankarskih usklajevanjih; skratka, posamezne stranke so zahtevale tudi še dodatne komisije."
23,"Strinjam se tudi, da je to dodatna obremenitev in kar precejšnja obremenitev za nas poslance, kajti večinoma so komisije sestavljene iz naših vrst."
83,"Glede vključevanja ekspertnega znanja, pa sodim, da je znanje na določenih področjih potrebno vklapljati v delo skupščinskih teles, prevladalo pa je mnenje, da poslanci poleg strokovne odgovornosti nosijo tudi politično odgovornost in skupščinsko telo predvsem nosi politično odgovornost, ki je zunanji člani nimajo in nosijo odgovornost samo za svoje strokovno ravnanje in so kot taki vključeni v delo komisij, kot sem rekel, ali stalno ali začasno; seveda ob plačilu, kajti za njih to predstavlja angažiranje njihovih delovnih, in siceršnjih sposobnosti za skupščinsko delo."
19,"Ne vem, ali sem dobro razumel kolega Štera, ampak če sem ga dobro razumel, gredo seveda lasje po konci."
18,"Ali je bilo res sprejeto, da nosijo poslanci, ki so člani komisij predvsem politično odgovornost ne pa strokovne?"
25,"Ker mislim, da bi moralo biti samo po sebi umevno, da je strokovna daleč daleč na prvem mestu, politična je pa predvsem vest poslancev samih."
9,"Torej, se oproščam, če je bilo lahko tako razumljeno."
32,"Poudaril sem samo dvojnost med zunanjimi člani, ki nosijo strokovno odgovornost in pa med člani komisij - poslanci, ki nosijo seveda strokovno odgovornost, kajti kot taki so predvsem vključeni, hkrati pa politično odgovornost."
14,"Na področju politične odgovornost se pa zunanji in, bom rekel, skupščinski člani komisij razlikujejo."
5,Zunanji člani politične odgovornosti nimajo.
20,"Kazalo bo odgovoriti delegatu Boliću tudi v tem smislu, prosim, da to gospod Šter naredi, ker je pripravljen na to."
16,"Sem sicer član te komisije, vprašal pa je, ali so predlagane komisije številčnejše ali manj številčne."
11,"Kolikor se spomnim, nimam pa materiala zraven, so bistveno manj številne."
5,In to je bilo vprašanje.
31,"Da ne bomo zaradi tega drugič zopet še nekaj materiala pripravljali, ker te stvari so jasne zdaj, ker jih vendar predlagamo, pa prosim, da on pove, ker nimam tega materiala zraven."
39,"Ja, to je res Pri našem delu smo se trudili, da zmanjšamo število članov komisij, seveda omejeni smo bili z zahtevo po proporcionalni zastopanosti tako političnih strank kot vseh treh zborov, vendar v skupnem številu je članov komisij manj."
24,"Vseeno pa to predstavlja veliko, veliko obremenitev za poslance in zato je bila tudi zahteva, da po eni strani vključujemo zunanje člane v komisije."
1,Hvala.
2,Še kdo?
16,"Mislim, da zdaj so razjasnjene te stvari in bi s tem lahko zaključil razpravo o odlokih."
20,"Bi zdaj lahko, glede na to, da je vprašanje splošno in načelno glede vseh, bi lahko vseeno glasovali za vse?"
1,Lahko.
12,"Kdo je za sprejem vseh teh sedmih odlokov, ki so tu predlagani?"
1,Prosim.
1,Hvala.
4,Se je kdo vzdržal?
3,Je kdo proti?
35,"Ugotavljam, da je vseh šest odlokov z večino glasov sprejetih, s tema dvema pripombama, ki jih bomo pa sporočili naprej za analizo in potem pa tudi zato, da se te stvari potem tudi čimprej popravijo."
33,"Mislim, saj lahko sprejmemo tak sklep, da Zbor združenega dela predlaga, da skupščina do naslednje seje oblikuje vsa ostala delovna telesa in da zahtevamo tudi to oceno, kakršna je, ne glede na število."
1,Dobro.
11,S tem smo mi prišli že do 4. točke dnevnega reda.
24,"Ker gre zdaj za povsem druge zadeve, kjer bo potem gospod Mlinar povedal tudi nekaj teh stvari, bi vas lepo prosil za eno stvar."
24,"Namreč, rad bi se opravičil glede moje bontonske neotesanosti, ker smo mi prej izvolili gospo Marijo Drofenik za našo sekretarko, ji niti čestital nisem."
8,Zdaj pa imamo tukaj 4. točko dnevnega reda.
11,"Preden preidimo k tem točkam, moram povedati še neko tehnično stvar."
7,Ta tehnična stvar je pa dokaj enostavna.
8,Mi bomo tu zdaj sprejemali sklepe in odloke.
20,"Zdaj, če bomo imeli sklepe, jih bomo lahko sprejemali nekako s štirimi ocenami, če bi lahko tako najbolj preprosto rekel."
27,"In sicer, sklepe, da damo soglasje k osnutku zakona, da se da soglasje in da potem lahko naša delegacija v Zboru republik in pokrajin to tudi sprejme."
7,"Druga varianta je, da ne damo soglasja."
6,Potem sta vmes še dve varianti.
30,"Prva varianta je takšna, da se reče, da Skupščina pooblasti delegacijo, da v postopku usklajevanja uveljavlja pripombe in predloge in da po uveljavitvi določenih pripomb ali drugih pogojev da soglasje."
22,"To se pravi, ta tretja varianta je, da se pač še pogajamo, potem pa da in pooblastimo našo delegacijo, da da soglasje."
39,"Potem je pa še, poleg tiste negativne variante, da Skupščina pooblasti delegacijo, da v postopku usklajevanja uveljavi določene pripombe in predloge in o tem poroča skupščini, nam; to se pravi, da v tej prvi fazi ne morejo dati soglasja."
30,"V tem primeru skupščina na podlagi poročila delegacije o poteku usklajevanja, o stališčih predlagatelja do pripomb skupščine in o stališčih drugih delegacij ponovno obravnava predloženi akt in zavzame svoje stališče."
7,"Skratka, dve sta pozitivni, dve pa negativni."
5,Štiri ocene imamo namesto petih.
3,Smo se razumeli?
20,"No, in takšni so tudi predlogi, ki ste jih vi dobili z gradivom tudi pri posameznih teh predlogih za zakone."
9,"Samo informacija je bila, da se bomo lažje razumeli."
33,No in zdaj pa 4. TOČKA DNEVNEGA REDA - INFORMACIJA DELEGACIJE SKUPŠČINE REPUBLIKE SLOVENIJE V ZBORU REPUBLIK IN POKRAJIN SKUPŠČINE SFRJ O POTEKU USKLAJEVANJA NEKATERIH AKTOV IZ PRISTOJNOSTI ZBORA REPUBLIK IN POKRAJIN SKUPŠČINE SFRJ.
30,"Tukaj je bilo že nekaj povedano in mislim, da bi bilo prav, gospod Mlinar, če bi zdaj še enkrat povedal nekaj stavkov v zvezi s tem, da potem tudi glasujemo."
2,"Prosim, ja."
24,"Na drugi strani te informacije, ki ste jo danes dobili, piše sledeče - ker bom to na kratko in počasi prebral, ker je to bistveno."
38,"Preden pa preidemo na branje: tale primer je ena od tistih variant, tretje, ko delegacija ni imela končnega pooblastila in se vrača v skupščino toliko časa, da potem lahko da skupščina ali kočno negativno ali končno pozitivno pooblastilo."
15,"To je tak primer, ki se zelo pogosto uporablja pri delu Zbora republik in pokrajin."
13,"Kot sem rekel, ta zakon je začela naša delegacija usklajevati v februarju mesecu."
21,"V zadnjem teku usklajevanja je ZIS, torej 10. maja, predložil v obravnavo prečiščeno besedilo osnutka zakona, ki ga imate v prilogi."
15,V prečiščenem besedilu osnutka zakona je Zvezni izvršni svet delno upošteval pripombo Skupščine Republike Slovenije.
27,"Po novem drugem odstavku 1. člena je predvidel možnost odkupa potencialnih izgub samo za banko, za katero je Narodna banka Jugoslavije sprejela sklep o začetku postopka sanacije."
36,"Prav tako je v prečiščenem besedilu osnutka zakona namesto Narodna banka Jugoslavije že predvidena kot izdajateljica obveznic Agencija federacije za zavarovanje depozitov in sanacijo bank, ker je bila v tem času agencija že ustanovljena in konstituirana."
31,"Naša delegacija z dopolnjenim osnutkom zakona ni soglašala in je v skladu s sklepom Skupščine Republike Slovenije še nadalje vztrajala na dopolnitvi zakona s kriteriji, pogoji za prevzem potencialnih izgub bank."
83,"Zvezni izvršni svet je v svojih stališčih 25. maja na osnovi naših zahtev in mnenja Zakonodajno-pravne komisije Zbora republik in pokrajin predlagal nova drugi in tretji odstavek 1. člena osnutka zakona, ki se glasita: ""Z obveznicami iz prvega odstavka tega člena (v nadaljnjem besedilu obveznice) se začasno kupujejo potencialne izgube bank, za katere je Narodna banka Jugoslavije sprejela sklep o sprožitvi postopka sanacije bank, ki so začele aktivnosti za lastno sanacijo in pri katerih v sanaciji sodeluje pristojna družbenopolitična skupnost in drugi subjekti."
54,"Narodna banka Jugoslavije mora pri določitvi banke, od katere se bodo z obveznicami začasno kupovale potencialne izgube, poleg kriterija iz 7. člena zakona o sanaciji, stečaju in likvidaciji bank in drugih finančnih organizacij skrbeti tudi za udeležbo posameznih bank v celotnih plasmajih bank in za udeležbo njihovih potencialnih izgub v celotnih potencialnih izgubah bank."""
3,Sedaj pa zaključek.
20,"Delegacija ocenjuje, da so s tako dopolnitvijo osnutka zakona upoštevane vsebinske pripombe Skupščine Republike Slovenije z dne 7. marca 1990."
17,"Delegacija predlaga Skupščini Republike Slovenije, da v nadaljevanju postopka usklajevanja da soglasje k temu dopolnjenemu osnutku zakona."
57,"Vi ste k temu papirju dobili tudi mnenje Zakonodajno-pravne komisije Zbora republik in pokrajin, ki tu o njem govorim in dobili ste osnutek sklepa, s katerim predlaga delegacija, s tem se strinja tudi Republiški sekretariat za finance, da so izpolnjeni pogoji in da mi v nadaljevanju usklajevanja pri realizaciji tega, kar sem tu prebral, lahko damo soglasje."
37,"V bistvu je šlo za štiri generalne pripombe, treba je napraviti sanacijo, sanacijski program, Narodna banka ga mora potrditi, v sanacijo morajo biti vključene družbenopolitične skupnosti in drugi in tudi druge banke morajo biti vključene v sanacijo."
14,To so glavne naše pripombe; ker začetek tega zakona je bil bistveno drugače postavljen.
1,Hvala.
6,Odpiram razpravo v zvezi s tem.
10,"Če nima noben nič vprašanj, potem bi lahko razpravo zaključili."
39,"Sprejemamo skratka poročilo delegata in s tem delegacije, potem pa seveda tudi to, kar je on predlagal, da jim pač damo to možnost, da v toku usklajevanja te zadeve pač sedaj uredijo, ker so pač tudi za nas koristne."
40,"V 3. prilogi imate kratek sklep; o tem morate tudi odločati, ker tisto dopolnjuje sklep od 7. marca slovenske skupščine, kjer je pooblastilo, da poročamo in smo to poročali, sedaj pa to fazo zaključujemo in je treba tisto točko spremeniti."
3,Ga bom prebral.
49,"""Skupščina Republike Slovenije pooblašča svojo delegacijo v Zboru republik in pokrajin Skupščine SFRJ, da v nadaljnjem postopku usklajevanja soglaša s predlaganimi dopolnitvami 1. člena osnutka zakona o garanciji federacije za obveznice izdane v letu 1990 za sanacijo bank in da po končanem postopku usklajevanja da soglasje k predlogu zakona."""
14,Vprašanje bi samo naslovil ali na gospoda Mlinarja ali na predstavnika sekretariata za finance.
60,"Slišalo se je namreč, ko so se te zadeve pripravljale na nivoju Jugoslavije, da seveda tu gre za določeno medrepubliške in medbančne igre in da je Slovenija v tistem prvem delu, ko se je šlo za preverbo, katere banke bodo prišle v sistem sanacije, da slovenske banke pri tem niso bile upoštevanje, ker so se seveda prikazovale kot zelo zdrave."
32,"Pa me zanima, ali je sedaj prišlo tu do kakega spremenjenega stališča (ker se zadeve dajo različno prikazovati) in ali je sedaj Slovenija tudi potencialno s katerimi bankami v tako imenovani sanaciji."
3,"Prosim, gospod Mlinar."
41,"Kot vem, to bodo pa lahko tudi ljudje, ki so tu delegati iz našega sistema povedali, ampak kot vem, je kar precejšen potencialni kandidat za to pri nas bivša Beograjska banka; ona je v taki situaciji, da mora iti v sanacijo."
15,"Koliko je seveda zdaj bank iz posameznih republik in pokrajin, je tu zdaj težko reči."
6,Vendar še enkrat bom nekaj povedal.
24,"Prvoten osnutek zakona je bil tako narejen, da bi pravzaprav lahko v to sanacijo, oziroma v odkup teh izgub prišlo precej veliko število bank."
39,"Ko smo pa mi zahtevali sanacijske programe v skladu z zakonom o sanaciji bank, je pa seveda situacija bistveno drugačna, ker je treba narediti sanacijo, sanacija pa zahteva tudi pristop k reorganizaciji, eventualno k spremembi kadrovske strukture in podobno."
34,"Ko smo zahtevali, da se mora republika oziroma avtonomna pokrajina, kjer piše družbenopolitična skupnost, vključiti, potem se ta njen vpliv tudi prenese v bančni mehanizem, ko se morajo druge banke vključiti v to sanacijo."
52,"Seveda pa je nastala popolnoma nova kombinacija stvari in bodo resnično tole po tem zakonu, po naši sodbi, koristile le tiste banke, ki so pravzaprav prišle v situacijo, da ne morejo ne levo, ne desno in bi morale iti resnično v stečaj, ne pa, da bi jih (zaradi teh kriterijev) kaj špekuliralo."
13,"Zdaj pa številke, moram reči, ne vem, ker te številke se stalno spreminjajo."
21,"Vem pa iz časopisja, da je kandidat za to bivša Beograjska banka v povezavi z Elanom; to pa vem iz časopisja."
13,"Če sem pa kaj izpustil, je pa tu Klemenčič iz Sekretariata za finance."
10,"Predstavnik Izvršnega sveta, gospod Klemenčič, bi še vi kaj dodali?"
20,"Samo to bi dodal, da se je ta čas, ko je bil zakon v postopku, spremenila še ena bistvena stvar."
45,"Narodna banka je sprejela kot svoj akt kriterije za ocenjevanje bonitete plasmajev, kar pomeni, da so javno določene tudi tiste vrste plasmajev, ki bi se lahko za obveznice, za katere s tem zakonom garantira federacija, oddajale agenciji, ki je bila tudi ta čas že ustanovljena."
35,"Tovariš Mlinar namreč ni omenil še ene stvari; prvotni osnutek zakona nam je vzbudil dvome tudi zaradi tega, ker je pooblaščal v prvi vrsti Narodno banko (tedaj agencije še ni bilo), da te obveznice izdaja."
26,"Narodna banka je pa ista institucija, ki banke registrira, se pravi ugotavlja, ali so sposobne živeti, ali jih je treba sanirati, ali jih je treba likvidirati."
50,"Dve bistveni spremembi, razen vsega tistega, kar je tovariš Mlinar že povedal, sta se torej že zgodile; obe spremembi sta taki, da omogočata javni nadzor nad tem, kar se bo tukaj dogajalo in sta seveda celo operacijo prevzemanja slabih plasmajev od bank in njihove sanacije postavile v povsem drugačno luč."
1,Hvala.
43,"Glede na to, da so se v javnosti dolgo časa vrstile špekulacije ali nekatere banke predvsem v... naše dežele zavestno drsijo, bom rekel v smeri stečaja in da jih solidarno jugoslovansko saniramo, me zanima, če lahko gospod Mlinar o tem kaj več pove."
39,"Druga stvar pa je, glede na to, da v našem sestavu sedi tudi gospod Slapernik, generalni direktor Ljubljanske banke, predvsem v kontekstu dogajanja okrog Elana, če nam lahko zelo na kratko pove, kakšen je status in položaj Ljubljanske banke."
2,Hvala lepa.
2,Gospod Ban.
32,"Na drugi strani v tej obrazložitvi pravi: ""V sanaciji stečajev in likvidaciji bank in drugih finančnih organizacij."" Sprašujem glede na to, d so v igri velikih izgubašev tudi nekatere slovenske interne banke."
8,Ali so one zajete tu zraven ali ne?
8,"Gospod Mlinar ali gospod Klemenčič, dve vprašanji imate."
3,Nam lahko odgovorite?
2,Kdo bo?
4,"Boste vi, gospod Klemenčič?"
59,"Tisto prvo, ali nekatere banke iz jugovzhodna zavestno letijo v situacijo, da bi prišle v stečaj moram reči, da sem to tudi iz časopisja v preteklosti prebral, tudi v tem času usklajevanja tega zakona, v Zboru republik in pokrajin, ko smo med ostalim postavili tudi to vprašanje v kontekstu kriterijev za sanacijo, smo dobili informacijo, da to ni res."
61,"Seveda ne vem, ali je kakšna banka v tem trenutku zavestno se v to pripeljala ali ne, ampak glede na kriterije, in to kar je Klemenčič tukaj rekel, ali je tu notri zapisano ali ni, nisem ravno prepričan, da bi kakšna posebno rada prišla v takšno situacijo, kot se tukaj zahteva, da imaš pravico z obveznicami, da ti nekdo odkupi izgube."
1,Hvala.
27,"Bistvo spremembe zakona je ravno v tem, da je potrebno kapital ustanoviteljev kot dodatna sredstva družbenopolitičnih skupnosti republik vključevati ne le enakovredno, ampak pred odkupitvijo agencije federacije."
17,"In to pomeni, da bi se privlačnost namernih oziroma fingiranih stečajev bistveno zmanjšala glede na prejšnjo situacijo."
30,"To vprašanje, kaj pomeni, da se pojavljajo ""banke in druge finančne organizacije""; zakon o bankah govori tudi o ""drugih finančnih organizacijah"", ki jih po našem mnenju relativno na splošno opisuje."
10,V zvezi s to razpravo bi rad povedal svoje mnenje.
22,"Gre namreč za neko določeno stopnjo nerazumevanja, kaj naj bi pravzaprav ta agencija počela oziroma kaj bi s tem zakonom lahko dosegli."
48,"V bistvu gre za prenos aktive neke banke na agencijo na ta način, da ta prenos sama banka sfinancira, se pravi ona odkupi obveznice federacije, zamenja svoj plasma za nerizičen plasma, ampak proti državi, država pa prevzame plasma v okviru nekega podjetja, ki je nesolventno, ampak je slabo."
14,"Zdaj, če iz tega kriterija izhajamo, se vprašamo, katere banke so potrebne takšne sanacije."
3,"Pravim, da vse."
58,"Ker če danes gledamo, katera aktiva bank pa je zdrava (razpravljali bomo verjetno v točki, ne vem, kje imamo na dnevnem redu, o slovenskem gospodarstvu, govorimo o gospodarstvu pred kolapsom, govorimo o tem, da praktično nihče več ni sposoben izvrševati svojih obveznosti) po klasičnih kriterijih razvrščanja ali bonitete bančnih plasmajev, bi morali večino plasmajev razvrstiti kot rizične plasmaje."
18,"Dobro, in zaradi tega v Republiki Sloveniji, kot veste, poteka ena akcija, ki se izvaja preko republiške obveznice."
40,"Ta bo imela v bistvu podoben efekt - pomagala bo sanaciji nekaterih slovenskih podjetij, sama tehnika je pa pravzaprav podobna tej operaciji, ki naj bi se izvajala preko zvezne agencije skupaj, v Sloveniji mislim, da se bo izvajalo preko republiške agencije."
19,"Logično, da pa ni možno tega izvajati po nekih kriterjih samo v enem delu države ali v nekaterih bankah."
34,"Sicer pa, kot ste slišali obrazložitev predstavnika sekretariata za finance, so kriteriji takšni, da pravzaprav mora banka uporabiti vse svoje možne potenciale, vključno z ustanovitvenim skladom, preden lahko računa na udeležbo pri tej sanaciji."
18,"S predlogom, ki je bil s strani delegacije dan za usklajevanje oziroma za sprejemanje tega zakona, se strinjam."
61,"Ker sem pa bil pozvan, vam bi rad povedal še nekaj na temo Elan - Ljubljanska banka; vse obveznosti Elana odpadejo na eno izmed bank iz grupe Ljubljanske banke, in sicer na našo banko na Gorenjskem, vsega skupaj 3%; če štejemo še garancije, ki smo jih v teh letih dali za kredite, ki jih je Elan jemal, pa je skupni procent 6%."
44,"To pomeni naslednje: Elan ni hodil v banko iskati kredite, ker je banka seveda zahtevala bilanco, zahtevala je preverbo, hotela bi izvedeti za zdravje podjetja, zato se je zadolževal pri 700 upnikih (toliko jih menda ima) in Elan ne spravlja Ljubljanske banke v težave."
29,"Res pa je, da je spravil v velike težave Kreditno investicijsko banko, kjer se bojim, da tudi injekcija iz zvezne agencije za sanacijo ne bo mogla prav veliko pomagati."
46,"Gre pa tam za nekaj drugega, seveda da federacija iz naslova jamstva za dinarske in devizne hranilne vloge sproti poravnava vse obveznosti do varčevalcev, tako da varčevalci pri tej banki niso v nevarnosti; vprašanje seveda je, kaj je z ustanovitvenim kapitalom in kaj je z deponenti."
26,"Kot je meni znano, je banka že predložila zahtevek, da se začne postopek sanacije z intervencijo Narodne banke Jugoslavije; podrobnejših podatkov na to temo ne poznam."
1,Hvala.
1,Hvala.
12,"Mislim, da smo vseeno v zvezi s to točko skoraj vse razčistili."
8,"Ali je še kaj takšnega, kakšno pomembno vprašanje?"
1,Prosim.
27,"Samo še enkrat bi rad od gospoda Mlinarja, ampak prosim, taksativno izjavo, ali ne gre tu ponovno za možnost velikega prerazporejanja na nivoju Jugoslavije v škodo Slovenije?"
13,"Samo to lahko povem, da sredstva za letošnjo leto so v zveznem proračunu."
27,"Zvezni proračun se pa napaja iz treh različnih virov, in sicer: iz temeljnega prometnega davka, iz carin in uvoznih dajatev in pa iz kotizacije republik in pokrajin."
65,"Seveda v deležu, ko je Slovenija udeležena v financiranju zveznega proračuna, če bo naslovljeno, povem, je udeležena tudi v oblikovanju višine sredstev, ki so v poziciji zveznega proračuna za te namene, tako da iz tega zornega kota gledano je zdaj samo računica, koliko je tega denarja za eventualne sanacije pri nas, pa če hočeš potem z deležem v proračunu oziroma v tej poziciji proračuna izračunati."
12,"To je vir sredstev za to agencijo, ker gre federacija z njim."
4,"Gospod Lovrenčič, ste zadovoljni?"
2,Še kdo?
5,"Če ne, bi zaključil razpravo."
20,"Sem že prej prebral sklep; ker je še gospod Mlinar posebej prosil, da ga preberem, ne bom še enkrat bral."
14,"Gospod Slapernik je tudi rekel, da je za to; to je že močan adut."
13,"Kdo je za to, da sprejmemo takšen sklep, kot ga je delegacija predlagala."
3,Je kdo proti?
4,Se je kdo vzdržal?
7,Torej je sklep z večino glasov sprejet.
11,"Zdaj predlagam, da imamo do 5 minut pred 11.00 uro odmor."
33,"Bife dela in zato vas lepo prosim, da res 5 minut pred 11.00 uro pridete nazaj, da bomo tudi tisti paket, ki ga imamo, napravili. 5 minut pred 11.00 uro se spet vidimo."
6,"Poslance prosim, da zavzamejo svoje prostore."
39,"Preden pa pričnemo s to 5. točko dnevnega reda, vas novinarji res lepo prosijo in tudi tisti, ki pišejo stenogram, da poveste ime in priimek in govorite v mikrofon; ker vas oni ne slišijo, ki sedijo v sosednji dvorani."
7,V mikrofon in pa ime in priimek.
29,"5. TOČKA DNEVNEGA REDA - PREDLOG ZAKONA O RATIFIKACIJI PROTOKOLA K SPORAZUMU O RAZŠIRITVI TRGOVINE IN GOSPODARSKEGA SODELOVANJA IZ LETA 1967 MED ARABSKO REPUBLIKO EGIPT, REPUBLIKO INDIJO IN SFR JUGOSLAVIJO."
70,"Dobili ste gradivo in v tem gradivu ste videli tudi pozitivno mnenje izvršnega sveta in zato seveda predlagam, da ta odlok sprejmemo, in sicer: ""Daje se soglasje k predlogu zakona o ratifikaciji protokola k sporazumu o razširitvi trgovine in gospodarskega sodelovanja iz leta 1967 med Arabsko Republiko Egipt, Republiko Indijo in SFR Jugoslavijo."" Za nas ni nič problematičnega in zato predlagam, da ta odlok pod 5. točko dnevnega reda sprejmemo."
5,Še prej pa odpiram razpravo.
24,"Ima kdo kakšen predlog? (Po bontonu bi moral počakati.) Če nima, zaključujem razpravo in dajem ta odlok, s tem, kar sem prebral, na glasovanje."
3,Kdo je za?
6,"Ali lahko rečem, kdo je proti?"
3,Je kdo proti?
4,Se se je vzdržal?
10,"Soglasno je ta odlok, tako kot je bilo predlagano, sprejet."
60,"Tako bi predlagal, mislim, za naše delo, če lahko; ta aritmetika preštevanja je sila enostavna (in obstaja množica naravnih številk, za njo velja kvartunondator, torej četrtega ni, o teh možnostih se mora vsak izjasniti izmed nas.) In da se ne bi vedno preštevali, ker vidim tukaj s temi zelenimi kartoni nas je večinoma več, bi prosil, če lahko tako nadaljujemo."
31,"Vprašam najprej, kdo je proti, kdo se je vzdržal, in ker nas je večina tukaj, mislim, ker smo sklepčni, bi potem rekel, da so ostali vsi za, ki so tu prisotni."
10,"Mislim, poenostavili bomo, zdaj se tako s tem glasovanjem zamujamo."
0,...
2,Se strinjamo?
6,Prosim še? je še kdo? prosim. ...
0,...
8,"Gre lepo po vrsti, če jih imate zložene."
7,"Upam, da jih imate po vrsti zložene."
14,"Če pa iščete zadaj, bo pa bolj nerodno, potem pa rabite skoraj 10 minut."
1,Gremo.
6,"Pa lepo prosim, izklapljajte se tudi."
4,"Prosim, če izklopite mikrofon."
4,"Tako, zdaj je dobro."
10,"Zdaj pa bomo začeli imeti te probleme, lepo vas prosim."
23,"6. TOČKA DNEVNEGA REDA - PREDLOG ZAKONA O RATIFIKACIJI EVROPSKE KONVENCIJE O NASILJU IN NEDOSTOJNEM VEDENJU GLEDALCEV NA ŠPORTNIH PRIREDITVAH, ZLASTI NA NOGOMETNIH TEKMAH."
27,Tudi pri tem 6. zakonu gre seveda za pomembno zadevo; temu smo tudi priča in po vsej verjetnosti se skoraj naš zbor ne more izogniti tudi temu.
33,"Videli smo v Ljubljani, videli smo v Zagrebu in videli smo zdaj tudi v Milanu in tako naprej in tudi tu predlagamo, da se ta predlog o ratifikaciji sprejme, da se da soglasje."
5,"Kdo bi želel razpravljati, prosim."
26,"Zadolžena sem bila od tovariša predsednika, da to konvencijo pregledam oziroma ta predlog zakona in da dam svoje mnenje, ker sem pač delegat vzgoje in izobraževanja."
19,"Dobro, sama konvencija je prevod iz originala, angleščine, prevod je razmeroma slab, zato sem se težko prebijala skozi tekst."
48,"Imam pripombo samo pri 3. členu, ki govori: ""za izvajanje tega zakona bodo skrbeli republiški in pokrajinski organi, pristojni za kulturo in telesno kulturo."" Ta člen za moje pojme ni preveč dobro definiran, ker ne pokaže na točno odgovornost, kdo bo v primeru incidentov nosil krivdo oziroma odgovornost."
3,Hvala gospa Sagadin.
12,"Bi bilo treba tukaj kaj povedati gospod Mlinar, se verjetno da uskladiti?"
26,"Predlagal bi pri ratificiranju mednarodnih konvencij, kar boste videli potem pri kakih dveh drugih primerih, tam, kjer imamo bistvene vsebinske pripombe, sprejmemo poseben sklep k temu."
24,"Bi pa v tem primeru predlagal, da to, kar je tu bilo predloženo, nam delegaciji daste iz magnetograma, da bomo mi tole vprašanje razčistili."
20,"Ker, recimo, neko mednarodno konvencijo ratificirati, ratificirajo ogromno držav in se težko ona popravlja, lahko se pa razčistijo nekatere stvari."
12,"Verjetno gre tukaj tudi za to, da imajo te kompetence razdeljene drugače."
7,Na primer v Avstriji ali pa Italiji.
19,"To, kar sem zdaj dobil, kar mi je dala sekretarka, zadošča, to je tisto, kar je tudi bilo rečeno."
2,V redu.
2,Ste zadovoljni?
1,Prosim.
38,"V zakonu o sklepanju mednarodnih pogodb je določeno, da ob ratifikaciji vsake konvencije je treba določiti tudi odgovoren organ ali pa organizacijo, ki bo skrbela za izvajanje, zato da se konvencija izvaja tako, kot je mišljena v državi."
24,"In to je določeno v tem zakonu o ratifikaciji; ta člen, ki to določa, h konvenciji sploh ne spada, to je naš notranji predpis."
21,"Glede na to, da pa gre za področje, ki je v izključni pristojnosti republik in pokrajin, so pač določeni republiški organi."
15,"Mi mislimo, da je to v redu in predlagam, da se te pripombe ne daje."
2,Hvala lepa.
5,"No, tudi to, ste slišali."
2,Še kdo?
6,Bi zaključil razpravo pod 6. točko.
3,Je kdo proti?
4,Se je kdo vzdržal?
6,"Soglasno sprejet odlok, da dajemo soglasje."
27,7. TOČKA DNEVNEGA REDA - PREDLOG ZAKONA O RATIFIKACIJI PROTOKOLA K PLAČILNEMU SPORAZUMU MED FEDERATIVNO LJUDSKO REPUBLIKO JUGOSLAVIJO IN ZVEZO SOVJETSKIH SOCIALISTIČNIH REPUBLIK Z DNE 5. JANUARJA 1955.
8,Pri 7. točki vas moram opozoriti na dvoje.
17,"Prvič, da gre za strogo zaupen dokument, ki ga morate, tako ste verjetno tudi prebrali, oddati nazaj."
8,"Danes ga morate oddati, tako kot še enega."
4,Dva takšna dokumenta imamo.
34,"Ker teh dokumentov vi doma ne smete imeti, saj veste, kako je to strašno, če kak tak dokument najdejo doma in glede na to, da veste, zakaj gre pri tej ratifikaciji, pod številko 7."
31,"8. TOČKA DNEVNEGA REDA - PREDLOG ZAKONA O RATIFIKACIJI KONVENCIJE O SPREMEMBI SPLOŠNE KONVENCIJE O SOCIALNEM ZAVAROVANJU, SKLENJENE MED JUGOSLAVIJO IN FRANCIJO 5. JANUARJA 1950, SPREMENJENE IN DOPOLNJENE 8. JANUARJA 1966, 13."
3,"FEBRUARJA 1973, 30."
4,OKTOBRA 1974 IN 20.
2,JUNIJA 1976.
24,"Gre seveda za ugodnost za Jugoslavijo in zato verjetno tu ne bo večjih težav, tudi pozitivna mnenja iz enega in drugega zornega kota so."
8,"Zato predlagam, da damo soglasje k predlogu zakona."
5,Ima tu kdo dodaten predlog?
1,Prosim.
11,"Meni ste tudi poslali pismo, naj se okrog tega zakona pozanimam."
27,"Vprašal sem na pokojninskem zavarovanju, torej gospa Osredkar, ki je za to zadolžena, me je informirala tako, da je razlika pravzaprav samo za zavarovanca, ne za Jugoslavijo."
21,"Ker tisto razliko, ki za zavarovanca nastane, pa plača naše socialno zavarovanje, samo, da je tega tako malo, da je nepomembno."
50,"Razlika je v tem, da zavarovanec, naš državljan, ki ima tudi delovno dobo, priznano v Jugoslaviji, se pa ponesreči v Franciji in postane invalid, lahko, če je ta delovna doba tolikšna, da mu po naših predpisih pripada invalidsko zavarovanje, tudi po naših predpisih dobi invalidsko pokojnino; kar prej ni mogel."
20,"To je razlika, ampak je tega zelo malo, da pravijo, da je finančno nepomembno, čeprav plača Jugoslavija oziroma naše socialno."
2,Še kdo?
4,Lahko zaključim to razpravo?
12,"Da mi ne boste očitali, ste našli te svoje listke v mapah?"
1,Dobro.
13,"Predlagam, da poveste, da dvignete tisti, ki bi dali v roke rdeči karton."
3,Je kdo proti?
4,Se je kdo vzdržal?
6,"Menim, da je to soglasno sprejeto."
32,9. TOČKA DNEVNEGA REDA - PREDLOG ZAKONA O RATIFIKACIJI SPORAZUMA MED ZVEZNIM IZVRŠNIM SVETOM SKUPŠČINE SFRJ IN VLADO DEMOKRATIČNE LJUDSKE REPUBLIKE ALŽIRIJE O VZAJEMNEM PRIZNAVANJU STROKOVNIH NAZIVOV ZNANSTVENIH STOPENJ IN DIPLOM VISOKE IZOBRAZBE.
12,"Izvršni svet in naša delegacija predlagata, da damo soglasje k predlogu zakona."
11,"Ker to je zadnji čas, da se tudi take stvari uredijo."
2,Odpiram vprašanja.
1,Prosim.
9,Rada bi posredovala mnenje Liberalne stranke glede tega sporazuma.
31,"Ne strinjamo se s pripravljenim gradivom, ker ne upošteva sklepov delegatov Zbora občin in združenega dela o enotnih načelih in izhodiščih v določanju strokovnih naslovov z dne 5. aprila 1985 leta."
29,"Ne strinjamo se tudi z mnenjem Izvršnega sveta Republike Slovenije, ker ne upošteva lani sprejete zadolžitve izvršnega sveta, da pri vsakem predlaganem zakonu ugotovi skladnost naše zakonodaje z evropsko."
9,Predlagani sporazum ni skladen z evropsko zakonodajo v nazivih.
15,"Na primer dipl. ing. matematike, kemije in tako dalje ima v Evropi naslov diplomirani matematik."
19,"Na primer dipl. tekstilni ing. sploh nikjer ne obstaja celo pri nas ne, temveč imamo dipl. ing. tekstilne tehnologije."
13,"Tudi v Sloveniji že več kot eno leto nimamo več zdravnikov, temveč doktorje."
17,"Poleg tega pa predloženi sporazum ni dokončen, ker na straneh 5 do 7 ni ustreznih francoskih izrazov."
9,"Zato predlagamo delegatom, da predlogu ne dajo svojega soglasja."
1,Hvala.
4,Slišali ste eno mnenje.
3,Kaj menite ostali?
3,Samo en stavek.
23,"Podpiram razpravo predhodnice, ker moram reči, recimo, da je treba uskladiti tisto, kar smo že dosegli, razen, če odpremo novo razpravo - ponovno naziv."
4,"Mislim, da ste razumeli."
11,"Problem je seveda v tem, da mi nimamo teh stvari urejenih."
14,"In glede na to, da jih mi nimamo urejenih, tega ne bi smeli sprejeti."
6,To je pa seveda skoraj nesmiselno.
23,"Skratka, mi bi morali bolj napraviti pritisk, da te zadeve hitro gredo od rok in da se tiste stvari pri nas ""pošlihtajo"", uredijo."
5,Gre pač za mednarodni sporazum.
7,Pogajanja o takšnih sporazumih tečejo dlje časa.
31,"Ti nazivi, ki so notri, pač mislim, da nima smisla, da zaradi tega ne dajemo soglasja, ker to pomeni, da je potem treba spreminjati sporazum, da je treba ponovno začeti sporazume."
40,"Tako, da se popolnoma strinjam s to pripombo, pač v nadalje je treba biti na to pozoren, kar se tiče uskladitve v Evropi, tukaj gre pravzaprav za Alžirijo, ona ni v Evropski skupnosti, tako da je tu še dodaten problem."
8,"Predlagam, da se gleda na vse to soglasje."
3,"Prosim, še razprava?"
3,Bom čisto kratek.
83,"S tem smo bili mi tudi seznanjeni, kar je bilo tu rečeno, vendar, tako kot je rekel predstavnik Izvršnega sveta, se meni zdi, če ne bi tega odloka o ratifikaciji teh nazivov sprejeli, da bi mnogim našim diplomantom, ki so s tem nazivom končali šole, ne naredili velike usluge, recimo, v odnosih in kontaktu z Alžirijo, kadar bomo pa mi naše nazive spremenili, se pa mirne duše lahko tudi Alžiru da postopek, da se v nov sporazum vnesejo nazivi, ki jih bomo spremenili."
2,Hvala lepa.
2,Še kdo?
5,Kaj menite liberalci na to?
2,"Ja, oprosti."
34,"Čisto enostavno bi predlagal to, da se to podpre, tako kot je rekel predstavnik Izvršnega sveta, ampak z enim dodatnim sklepom, da se te stvari uredijo tudi pri nas, in tudi nosilca in rok."
8,"Dajmo se enkrat zmeniti: sklep, vsebina, nosilec, rok."
2,Hvala lepa.
7,"No, sem vam dal prej besedo, liberalci?"
2,"Ja, prosim."
6,Razlaga Izvršnega sveta je povsem neprepričljiva.
13,"Izgleda, da je tudi nova vlada še vedno obremenjena s tem neuvrščenim sindromom."
6,To okrog prepričljivosti ne bi diskutiral.
24,"Gre za to, da se pač v hiši, v tej slovenski deželi, če se dejansko odpiramo v Evropo, bodimo principialni do vsega zunanjega sveta."
17,"Zdaj nekaj pripravljamo za Evropo, za neuvrščeni svet pa pač, bomo se pa s takimi ""drugali"" naprej."
5,Kot liberalec odstopam od tega.
30,"Strinjam se pa z mojim predhodnikom, da se te stvari terminsko precizno definirajo, opredelijo in zavezujem vodstvo tega zbora, da pač ko ta rok preteče, da damo na dnevni red."
2,Hvala lepa.
18,"Gospod Grasselli, bi še vi kaj v zvezi s tem, ker to bo zdaj prišlo na Izvršni svet?"
31,"No, lahko samo še to rečem, da je pač ta sporazum v interesu Jugoslavije, naših ljudi, ker tudi oni hodijo veliko tja delat, to pomeni, da bodo imeli diplome tam priznane."
16,"Drugače pa mislim, da je ta pripomba predvsem formalne narave; to se da pri nas urediti."
1,Hvala.
1,Hvala.
6,To se da pri nas urediti.
4,Bi samo nekaj rekel.
8,Eno malo pripombo na izvajanje liberalcev bi imel.
9,"V naštevanju nepravilnosti nazivov so bili, bi rekli, doktorji."
13,"Pri nas je popolnoma jasno že nekaj časa, da gre za dr. medicine."
14,In ta dr. medicine je tudi po ostalih evropskih državah in ZDA ... in podobno.
25,"Tako da se pa strinjam s tem seveda, da s ti nazivi uredijo, vendar menim, da ni to nobena ovira za sprejem tega pomembnega zakona."
6,Veliko naših kolegov dela v Alžiriji.
1,Hvala.
2,Še kdo?
12,Potem bi zaključil to razpravo in dajem zdaj predlog liberalcev na glasovanje.
12,"Kdo je za njihov predlog, da se odloži, ker niso urejeni nazivi?"
5,Kdo je za njihov predlog?
1,Prosim?
3,To sem razumel.
9,Samo potem ni treba glasovati o tem vašem predlogu.
1,Dobro.
1,Hvala.
38,"Kdo je potem za to, da to sprejmemo z dodatnim sklepom, da zavezujemo Izvršni svet, da nam na naslednji seji, ker drugače ne moremo reči, v kakšnem roku so sposobni te zadeve urediti in to zahtevamo od njih."
5,Kdo je za ta predlog?
5,Zdaj sem moral tako vprašati.
4,Se je kdo vzdržal?
3,Je kdo proti?
16,"Z večino glasov je bil ta odlok sprejet z dopolnilom, o katerem smo se tudi pogovorili."
1,10.
42,"TOČKA DNEVNEGA REDA - PREDLOG ZAKONA O RATIFIKACIJI SPORAZUMA MED ZVEZNIM IZVRŠNIM SVETOM SKUPŠČINE SFRJ IN VLADO ČEŠKOSLOVAŠKE SOCIALISTIČNE REPUBLIKE O VZAJEMNEM PRIZNAVANJU EKVIVALENCE LISTIN O IZOBRAZBI TER LISTIN O ZNANSTVENIH STOPNJAH IN NASLOVIH, KI SE IZDAJAJO V SFRJ IN ČEŠKOSLOVAŠKI SOCIALISTIČNI REPUBLIKI."
9,"Dobili ste mnenje Izvršnega sveta, ki je tudi pozitivno."
17,"Gre za prvi tak dogovor z eno od socialističnih držav, če še sploh lahko tak izraz rabim."
5,Dajem tak predlog v razpravo.
1,Prosim.
2,Našli ste?
12,"Odlok je tak: ""Daje se soglasje k predlogu zakona"" in tako naprej."
5,Nima nihče nobenega dodatnega mnenja?
1,Hvala.
6,Kdo je proti sprejemu tega odloka?
4,Se je kdo vzdržal?
5,Potem je odlok soglasno sprejet.
5,Prišli smo že do 11.
13,TOČKE DNEVNEGA REDA - PREDLOG ZAKONA O RATIFIKACIJI EVROPSKE KONVENCIJE O VARSTVU ARHEOLOŠKE DEDIŠČINE.
24,"Tudi tu ste videli, gre za ratifikacijo nečesa, kar je tudi koristno in predlog Izvršnega sveta je, da se daje soglasje k predlogu zakona."
6,Odpiram v zvezi s tem razpravo.
3,Želi kdo razpravljati?
6,"Saj ni nujno, da, ampak če."
11,"Če nihče ne bo razpravljal, moram formalno zaključiti razpravo in sprašujem:"
8,"Kdo je proti temu, da sprejmemo ta zakon?"
4,Se je kdo vzdržal?
9,Torej je soglasno sprejet tudi ta zakon o ratifikaciji.
3,Prehajamo k 12.
23,"TOČKI DNEVNEGA REDA - PREDLOG ZAKONA O RATIFIKACIJI IN DOPOLNITVAH ZAKONA O RATIFIKACIJI MEMORANDUMA O SOGLASJU MED SFR JUGOSLAVIJO IN REPUBLIKO ITALIJO, PODPISANEGA 29."
13,"JANUARJA 1988 S SPREMEMBAMI IN DOPOLNITVAMI MEMORANDUMA, DOSEŽENEGA Z IZMENJAVO PISEM DNE 23."
2,JUNIJA 1988.
41,"To bi le rad videl, da res najdete v svojem gradivu, da vidite, za kaj boste potem tudi glasovali, ker na eni strani Skupščina Republike Slovenije k temu zakonu daje določene predloge in so tam seveda našteti, kar precej jih je."
6,In potem pa še glede odloka.
22,"Daje se soglasje k predlogu zakona o spremembah in tako naprej, doseženega, skratka, daje se samo pod pogojem, da se to upošteva."
6,V zvezi s tem kakšna razprava?
4,To gre gospod Mlinar.
11,"V sklepu je pomembna druga točka, ker je povezana z odlokom."
24,"Če delegacija uveljavi te pripomb, ki so tu po naši sodbi pomembne, mi lahko ratificiramo oziroma damo soglasje, tako je to med sabo pogojeno."
20,"Če pa ne, potem pa ne damo soglasja in bomo pač prišli v skupščino in povedali, kaj s je dogodilo."
17,"Drugače je pa to v sklepu jasno napisano, za kateri problem gre, ki ga je treba urediti."
1,Hvala.
2,Slišali ste.
11,Ima tu kdo v zvezi s tem še kakšno konkretno vprašanje?
6,"Če ne, bi dal ta sklep."
12,"Zdaj moram pa zopet vprašati, je le obratno, ker gre za dvojno:"
24,"Kdor je za to, da sprejmemo sklep in odlok tako, kot je predlagano in ga imate vi pri sebi, prosim naj dvigne zeleni listič."
3,Je kdo proti?
4,Se je kdo vzdržal?
12,Z enim vzdržanim je bil tudi ta odlok in pa sklep sprejet.
1,13.
17,"TOČKA DNEVNEGA REDA - PREDLOG ZAKONA O RATIFIKACIJI EVROPSKEGA SPORAZUMA O PODALJŠANJU ŠTIPENDIRANJA ŠTUDENTOV, KI ŠTUDIRAJO V TUJINI."
14,"Najprej Izvršni svet in delegacija dajeta mnenje, da se da soglasje k predlaganemu zakonu."
9,Ima kdo tu v zvezi s tem kakšen pomislek?
3,"Mislim, da ne."
4,Kdo je proti temu?
4,Se je kdo vzdržal?
7,Torej je soglasno tudi ta odlok sprejet.
5,"No, in zdaj še 14."
13,TOČKA DNEVNEGA REDA - PREDLOG ZAKONA O RATIFIKACIJI KONVENCIJE O VARSTVU EVROPSKEGA ARHITEKTONSKEGA BOGASTVA.
12,"Tudi tu so pozitivna mnenja in je tudi predlagano, da damo soglasje."
6,"Ima kdo kakšno vprašanje, kakšno mnenje?"
14,"Izgleda, da ne, saj to je res nekaj zelo enostavnega tudi, ampak vseeno pomembno."
4,Kdo je proti temu?
4,Se je kdo vzdržal?
5,Tudi to je soglasno sprejeto.
17,"No, zdaj smo prvi list predelali, samo prihajamo v vedno težje, ne samo čase, ampak tudi razmere."
1,15.
20,TOČKA DNEVNEGA REDA - PREDLOG ZAKONA O RATIFIKACIJI SPORAZUMA MED SFR JUGOSLAVIJO IN REPUBLIKO AVSTRIJO O SPODBUJANJU IN VARSTVU TUJIH VLAGANJ.
34,"Je še tudi nekaj podobnega, kot smo zdaj imeli; tudi gre za pozitivno zadevo, gre tudi za možnost večjega investiranja in Izvršni svet in delegacija, oba priporočata, da damo soglasje k temu predlogu zakona."
15,"Imamo v zvezi s tem, ker je pač tudi neposredno naša soseda, kdo kakšno vprašanje?"
3,Eno vprašanje imam.
16,"Je Avstrija nekaj posebnega od Evropske gospodarske skupnosti, mislim, od vseh držav Evrope, ali je nekaj."
12,"Vem, da je, vem, da ni član, pa drugi tudi niso člani."
10,Ali bi morali z vsako državo tako urejati te zadeve?
1,Hvala.
4,"Gospod Grasselli, boste vi?"
37,"Avstrija seveda ni članica Evropske skupnosti, zato je to v vsakem primeru treba urejati na bilateralni osnovi, drugače pa zavisi od notranjih predpisov skupnosti, ali se te pogodbe sklepajo s skupnostjo ali pa z vsako državo posebej."
24,"Zdaj, kolikor je bilo doslej pogodb, mislim, da glede varstva investicij je bila pogodba sklenjena tudi z ZRN, ki pa je članica Evropske skupnosti."
1,Hvala.
4,Še mogoče kakšno vprašanje?
1,Prosim.
26,"Sprašujem, zakaj z Avstrijo ne poskušamo doseči z meddržavnimi dogovori istega statusa kot z Italijo; mislim pa na maloobmejni promet in iz tega vse izvirajoče zadeve."
5,Kaj to moramo zdaj odgovoriti?
2,Bom poskusil.
13,Zdaj glede obmejnega prometa moramo ločiti osebni promet in pa obmejni gospodarski promet.
23,Z naše strani imamo zdaj tako z Avstrijo kot z Italijo sporazum o osebnem obmejnem prometu; z Italijo tudi o gospodarskem obmejnem prometu.
34,"Z Avstrijo smo poskušali doseči poseben sporazum o gospodarskem obmejnem prometu - to je bilo kljub dolgoletnim prizadevanjem neuspešno, ker oni pač v to niso pripravljeni iti, za pogodbo pa morata biti vedno dva partnerja."
12,Morda ste mislili tudi na blagovne in valutne olajšave v obmejnem prometu.
9,Te olajšave so res različne z Avstrijo in Italijo.
17,"Mi si prizadevamo, da bi v bodočnosti olajšave z Avstrijo povečali, izenačili tudi s temi, z Italijo."
29,"Seveda je pa med obmejnim prometom z Italijo in pa z Avstrijo določena razlika tako glede števila prehodov, intenzitete, tako tudi zgodovinskih vzrokov, zaradi katerih so ti sporazumi nastali."
2,Odtod razlike.
1,Hvala.
3,"Lavrenčič, še kaj?"
4,Še mogoče kdo kaj?
9,"Če ne, bi dal tudi ta odlok na glasovanje."
6,Kdo je proti sprejemu tega odloka?
4,Se je kdo vzdržal?
7,Potem je tudi ta odlok soglasno sprejet.
1,16.
28,TOČKA DNEVNEGA REDA - PREDLOG ZAKONA O RATIFIKACIJI SPORAZUMA O GARANCIJI MED SFRJ IN MEDNARODNO BANKO ZA OBNOVO IN RAZVOJ ZA DRUGO POSOJILO ZA STRUKTURNO PRILAGAJANJE ŠT. 3187 YU.
10,"To je tisto, s čimer smo tudi razširili dnevni red."
6,Tudi tu imate sklep in odlok.
31,"Brez upoštevanja sklepov, tako kot je bilo danes že nekajkrat rečeno, ne moremo dati soglasja, z upoštevanjem vseh teh, kar je navedeno pod sklepom, pa lahko dajemo tudi temu odloku soglasje."
25,"V zvezi s tem, to je ta 16. točka, tam poglejte pod ESA 21, in če ima kdo tu pri sklepih še mogoče kakšno dopolnilo."
13,Tu gre seveda za ta odnos med Jugoslavijo in Mednarodno banko za razvoj.
14,"Ima kdo kakšno vprašanje, kakšen dodatni predlog, ki bi ga potem vstavili v sklep?"
4,Bom vseeno malo počakal.
6,"Gospod Mlinar, bi vi kaj pomagali?"
4,"Če ni treba, ne."
8,"Ja, mislim, da je tu stvar popolnoma jasna."
26,"Tu je pa tudi republiški sekretar za finance, saj se je ravno ta sekretariat, kot vem, najbolj zavzel, da je to prišlo danes na dnevni red."
6,Še kdo od poslancev in poslank?
2,Našli ste?
13,"Potem bi dal tudi to na glasovanje, in sicer oboje; sklep ter odlok."
3,Je kdo proti?
4,Se je kdo vzdržal?
3,Soglasno je sprejeto.
1,17.
15,TOČKA DNEVNEGA REDA - OSNUTEK ZAKONA O PRENEHANJU VELJAVNOSTI ZAKONA O ZDRUŽITVI V GOSPODARSKO ZBORNICO JUGOSLAVIJE.
14,"Tukaj ste dobili stališče IS, delegacije in Gospodarske zbornice, da je to v redu."
2,Mora biti.
25,"Tu sta dva sklepa, da soglašamo in pooblaščamo glede usklajevanja nekaterih stvari še, da se pač to doseže; mislim, da tu ne bo kakšnega problema."
8,"V zvezi s tem gospod Pučko, vi kaj?"
2,Ni treba.
5,Kdo od poslank in poslancev?
10,Potem bom zaključil v zvezi s tem tudi to razpravo.
7,"Kdo je proti temu, da se sprejme?"
4,Se je kdo vzdržal?
7,Tudi ta sklep je potem soglasno sprejet.
5,Zdaj pa gremo k 18.
23,"TOČKI DNEVNEGA REDA - OSNUTEK ZAKONA O SPREMEMBAH ZAKONA O OMEJTIVAH TRGA IN PROSTEGA PROMETA BLAGA IN STORITEV, KI IMAJO POMEN ZA VSO DRŽAVO."
7,Tudi tu imate v gradivu predložen sklep.
28,"Pripombe so naštete, pod prvo, zlasti pa seveda pod drugo točko in če bodo te upoštevane, potem ima naša delegacija to pooblastilo, da da soglasje k predlogu zakona."
9,"To se pravi, to je zopet pogojni imperativni ja."
11,"Pravim, da je to tista tretja ocena, da ne čisto negativna."
1,Prosim?
4,Tukaj imamo nekoliko pripomb.
7,"Prve so kozmetične narave, druge pa vsebinske."
11,"Namreč, osnutek zakona je terminološko v nasprotju z zakonom o podjetjih."
18,Osnutek zakona sam po sebi (bistveno sporen je 4. člen) pa je povsem v nasprotju s tržno reformo.
8,Nasprotujemo tudi posplošitvi zakonske terminologije za nekatere proizvode.
5,Vsebinske so pa te stvari:
39,"Menim, da je upravičeno, na primer: omejevanje prometa orožja, narkotikov, strupov, vendar morajo biti te vrste proizvodov v zakonu natančno predvidene, po mojem mnenju, in tudi v tem primeru bi Zvezni Izvršni svet potreboval soglasje Zbora republik in pokrajin."
65,"Verjetno bi tudi sprejetje 1., 2., 4., 7. in 8. točke 4. člena s strani slovenske delegacije v Zboru republik in pokrajin, kot je predvideno v osnutku sklepa Skupščine, bistveno ogrozil ekonomsko suverenost Slovenije in tržno ravnanje, zato predlagam, da delegati slovenske skupščine zavrnejo ta osnutek zakona in zahtevajo od ZIS-a pripravo novega, tržno naravnanega zakona, ki bo v skladu seveda z liberalno evropsko zakonodajo."
3,Ste zdaj slišali?
16,"Zdaj bi bilo dobro, da bi mogoče oba - ali pa še prej mogoče, da poslanec, prosim."
31,"Od predsednika sem dobil predlog, da vendarle v bazi v nekaterih organih zbornice, združenjih proučimo to zadevo in moram reči, da mi mislimo, da iz pomembnih razlogov ne bi dali soglasja."
6,Nekaj je predhodnik tega že rekel.
6,Gre predvsem za povečanje pristojnosti federacije.
18,"Gre preprosto za to, da Zveznemu izvršnemu svetu ni več potrebno usklajevanje s pristojnimi republiškimi in pokrajinskimi organi."
7,Mislim predvsem na 4.člen in drugo.
14,"Pri 7. členu Zvezni izvršni svet lahko predpiše omejitve, tudi če ni zagotovljena kompenzacija."
17,"Do sedaj to ni bilo tako, torej ocenjujemo, da gre za bistvena vsebinska vprašanja pri tej zadevi."
1,Hvala.
77,"Mislim, da se naša stališča z razpravljalci, z gospodi poslanci v bistvu ne razlikujejo, ker tudi mnenje Izvršnega sveta je, da v tistem delu, ko gre za omejevanje pristojnosti Republike Slovenije, da se ne da soglasja na spremembo tega zakona, medtem ko v tistih členih, ki pa se nanašajo samo na kozmetične popravke, kot je bilo že ugotovljeno, se pravi, ko gre za določena usklajevanja zaradi neskladnosti z drugimi zakonskimi akti, v tem primeru pa se strinjamo."
33,"Skratka, naše mnenje je, da pač ta del, ki omejuje pristojnosti Slovenije na gospodarskem področju, sploh ko se gre za poseganje v trg Republike Slovenije, da pač na tem segmentu ne damo soglasja."
23,"Lep primer s tega področja je pred kratkim sprejet odlok o omejevanju prodaje naftnih derivatov, zaradi katerega vemo, do kakšne situacije je prišlo."
37,"Moram pa tudi reči, da je bil ta odlok sprejet brez zakonske osnove, ker niso iskali soglasja v republikah, ker mi za to nobenega soglasja nismo izdali, vendar odlok kot tak je bil, neodvisno od tega, sprejet."
25,"Mi smo sicer protestirali, zahtevali smo tudi ugotavljanje zakonitosti tega odloka, samo dokler se to dejansko ne ugotovi, pač velja takšen, kot je bil sprejet."
1,Toliko.
36,"Sem že povedal, da gre tukaj za imperativni mandat in gre v bistvu za sledečo stvar; če vsega tistega, kar je bilo zdaj tukaj rečeno, iz tega zakona ne izločimo, mi na zakon ne damo soglasja."
32,"Če pa izločimo tiste dele, ki so vezani predvsem na 4. člen, kjer se omejuje, da ne bom ponavljal, kot piše tukaj: ""suverenost republik in pokrajin"", in tako naprej, potem pa ja."
61,"Če pa to ne bomo, potem imamo dve varianti: ali rečemo: ""Ne damo soglasja"", ali se bomo pa odločili in rekli: ""Ne, zdaj gremo pa mi nazaj v skupščino poročat."" To pa zaradi tega ne morem reči, katero varianto bomo izkoristili, ker ko rečemo definitivno: ""Ne"" za soglasje, je postopek usklajevanja končan in lahko Zvezni izvršni svet pride z začasnimi ukrepi."
24,"Če pa mi ocenimo, da bi to želeli imeti že sedaj, pa rečemo: ""Ne, mi vračamo pooblastilo skupščini"" - in se postopek usklajevanja še nadaljuje."
16,"No, to sem zdaj povedal vmes eno fineso, ampak pooblastilo je pa, bi rekel, popolnoma jasno."
1,Hvala.
2,Še kdo?
10,"Skratka, izgleda, da bomo danes še eno takšno fineso imeli."
1,Prosim.
45,"Namreč, spet se moram upreti miselnosti prav v zvezi s fineso, na katero je predsednik sam opozoril, ker na ta način s temi finesami so nas zafrkavali že zadnjih 20 let, ko je bilo treba zmeraj nekaj sprejeti, sicer bo dobil center še večja pooblastila."
20,"Mislim, da je v duhu tega osamosvajanja Slovenije ravno to, da se na te finese prav nič več ne oziramo."
1,Hvala.
31,"Na podlagi vsega napisanega o tem predlogu zakona in vsega do sedaj povedanega, sodim, da je treba ta predlog zavrniti in tudi morebitno nadaljnje usklajevanje odložiti do sprejetja nove slovenske ustave."
1,Hvala.
2,V redu.
8,Ali se gremo v tej politiki tudi kompromise?
4,"Zdaj, kaj je boljše?"
4,Moramo biti tudi toliko.
57,"Ker, če pa sprejmejo potem tam en odlok, s katerim smo mi še veliko na slabšem, bi pa dal skoraj prav gospodu Mlinarju, da nas nič ne stane, če naredimo tako, da imamo še vedno to možnost, da se skratka vsaj v tem času usklajevanja ne more sprejeti potem kakšen odlok, ki bi nam naredil večjo škodo."
15,"In imamo potem na naslednji skupščini, pa bi se vseeno dogovorili, da nam potem poročate."
14,"Toliko jim moramo pa tudi zaupati, da bodo obe te skrajni varianti potem izkoristili."
18,"Če nam na škodo, morajo reči, da morajo poročati v Skupščini, če bo v redu, pa lahko usklajujejo."
5,"Ne vem, kaj menite ostali?"
5,"Prosim, gospod minister Maks Bastl."
23,"Gospod predsednik, če lahko samo še enkrat preberem stališče Izvršnega sveta, v katerem mislim, da je naš interes dovolj jasno in nedvoumno zapopaden."
61,"Namreč; ""Izvršni svet Skupščine Republike Slovenije predlaga Skupščini Republike Slovenije, da pooblasti svojo delegacijo v Zboru republik in pokrajin Skupščine SFRJ, da v postopku usklajevanja uveljavi navedene pripombe in samo po uveljavitvi teh pripomb da soglasje k predlogu zakona."" V teh navedenih pripombah je pa, da se izdvoji pristojnost republike, da daje soglasje za omejevanje posegov zveze na področju posameznih tržišč."
22,"S tem se ne strinjamo in če je to notri zajeto, potem, mislim, v tem smislu tudi dosežemo tisto, kar doseči želimo."
1,Hvala.
1,Hvala.
2,Še kdo?
7,"Prosim, gospod Pučko iz Gospodarske zbornice Slovenije."
22,"Vi ste sicer mnenja Gospodarske zbornice do tega zakona dobili v gradivu, kot mi je bilo rečeno, zato bom samo bistveno ponovil."
18,"Naše stališče je, da se področje trga in prostega prometa blaga in storitev uredi z novo slovensko ustavo."
15,"Do sprejema te ustave pa naj bi se ne sprejemali predpisi, ki zmanjšujejo pristojnosti republik."
10,"To je bilo naše stališče, ko smo ocenjevali ta zakon."
30,"Vendar predlagam sklep; vaš tu, mislim, da smiselno pravzaprav tudi to naše stališče povzema, tako da se mi zdi, da bi lahko ugotovil, da za zbornico je predlagani sklep sprejemljiv."
9,"Enako mislim, da bi šli s predlogom Izvršnega sveta."
15,"Ker v tem predlogu je pravzaprav rečeno, kar smo mi dali kot pomisleke in pripombe."
1,Hvala.
2,Še kdo?
17,"Če ne, bi s tem zaključil razpravo in dajem - zdaj moram pa zopet za zelene lističe prositi."
15,"Kdor je za ta predlog Izvršnega sveta, naj da zeleni list gor, skratka je za."
3,Je kdo proti?
4,Se je kdo vzdržal?
12,"To se pravi, da smo sprejeli predlog Izvršnega sveta z večino glasov."
1,19.
22,"TOČKA DNEVNEGA REDA - OSNUTEK ZAKONA O OPROSTITVI CARIN IN DRUGIH UVOZNIH DAJATEV ZA UVOZ OPREME, REPRODUKCIJSKEGA MATERIALA IN DRUGEGA BLAGA ZA XV."
7,EVROPSKO PRVENSTVO V ATLETIKI 1990 V SPLITU.
7,Tu ste tudi dobili kar precej gradiva.
29,"Različna mnenja so in ker gre za celo vrsto stvari, ki jih pač ta sklep oziroma to naše mnenje mora upoštevati, je res vprašljivo, ali to sprejmemo ali ne."
3,Ste našli sklep?
46,"Cela stran pripomb je napisanih in tam na koncu je zopet nekaj podobnega, kot smo imeli do sedaj; Skupščina Republike Slovenije pooblašča svojo delegacijo v Zboru republik in pokrajin Skupščine SFRJ, da v postopku usklajevanja posreduje navedene pripombe in da ne da soglasja k predlaganemu zakonu."
2,Ne da.
1,Prosim.
49,"Čeprav pričakujem, da vsaj naš zbor ne bo dal k temu predlogu zakona soglasja, vendar bi rad kot poslanec za področje kmetijstva dal naslednje mnenje; namreč, nikakor si ne moremo privoščiti, da dovoljujemo brezcarinski uvoz za opremo za potrebe kakršnihkoli športnih ali političnih prireditev, kakor je bilo to lani."
16,"Kajti, kmetje tega nismo oproščeni pri uvozu traktorjev in opreme, kar pa rabimo za proizvodnjo hrane."
15,"V tem trenutku naj še spomnim na veliko sramoto, ki jo uživamo pri naših sosedih."
13,"Namreč, da moramo za stare in polomljene traktorje in opremo plačevati visoko carino."
2,Hvala lepa.
59,"Razumem gospod Dretnik, ker je popolnoma enak problem v industriji; tudi tam moramo, če uvozimo opremo, plačevati visoke carinske stopnje in to v času, ko je naša oprema industrijska oprema iztrošena tam nekje 90%, na drugi strani je pa za te igre vedno dovolj denarja, vse bonitete in mislim, kdor se hoče igrati, naj se igra za svoj denar."
7,Ne strinjam se z govornikoma pred mano.
10,"Ampak mislim, da je treba iz tega izpeljati tudi sklep."
84,"Namreč, sklep bi bil pa tak, da se strinjamo z vsemi pripombami sicer, ki so nam dane v predlogu, ki so vse po vrsti negativne, ampak iz tega bi morali izpeljati sklep, da naj slovenska delegacija v Beogradu predlaga sistemsko zakonsko rešitev, ki bo onemogočala, da se bomo pri vsakem takem prvenstvu spet znašli pred absurdnimi poskusi, najbolj pritlehni goljufiji in je treba skratka to z zakonom jasno urediti, da sploh ne bo mogoče, da bi lahko še v naprej prihajalo do takšnih zlorab."
1,Hvala.
6,Popolnoma soglašam s predlogom poslanca Zlobca.
41,"Hkrati bi pa opozoril tudi na tisto komponento obrazložitve Izvršnega sveta Slovenije, kjer je dano opozorilo, v tem primeru po vsej verjetnosti za retrogradnost oziroma za dejstvo, da se ta sklep po vsej verjetnosti od prvega januarja letošnjega leta že izvršuje."
37,"Mislim, da mora tisti, ki je sprejel tako prakso, nositi tudi odgovornost; kajti delovne organizacije, ki so uvažale, so verjetno zdaj v položaju, da bodo kalkulacije, ki so jih sprejele za te izdelke, precej pod pozitivnim rezultatom."
29,"Naj samo opozorim, da je delovna organizacija s področja, kjer sem doma, to je trgovska organizacija Murka, praktično propadla ob podobnem problemu, ki se je pojavil pri sarajevski olimpiadi."
33,"Zdaj verjetno ni to samo teoretična razprava, verjetno se bomo srečali tudi s povsem praktičnimi posledicami takega ravnanja in zato podpiram predlog, da je potrebno sistemsko zakonsko urediti take probleme tudi za naprej."
40,"V načelu se strinjam, da spravimo to, kar zdaj predlagamo, vendar me moti to: mi bi morali opustiti prakso, da na pamet govorimo in sumničimo firme po dolgem in po čez, ali so one v Sloveniji ali pa kjerkoli že."
14,"Zato predlagam, da tisti, ki prihaja s takimi sumničenji, naj pride s konkretnimi podatki."
6,Mi v gospodarstvu poslujemo z Jugoslavijo.
17,"Teh podatkov ne poznam, ali je do tega že prišlo ali ne; verjetno je kaj že res."
25,"2. Sem zelo za to, da ocenimo, ali bomo uspeli na področju celotne Jugoslavije in ali bomo tudi v bodoče v Sloveniji dosledni pri tem."
1,Hvala.
10,"Kolega Ban je že povedal misel, ki sem jo hotel."
8,"Namreč, mislim na našo zimsko olimpiado treh dežel."
28,"Kako bo potem z našim zahtevkom do Jugoslavije, če menimo, da je res potrebna in da bo šla v razvoj športna in tega našega lepega, alpskega dela dežele?"
0,...
11,... in ne predvidevati z olajševanjem na področju davčnega sistema oziroma carinskega.
36,"Ker, če bo takrat po budžetu planiran, pa naj bo to republiški ali pa zvezni, na katerem koli nivoju; ker prej smo tudi slišali, da je bilo rečeno, da se tudi v Sloveniji tega načelno držimo."
13,Naj se tu predvidijo sredstva in so samo tista sredstva kot pomoč organizatorju.
60,"In takrat bo jasno, da ima finančna sredstva zagotovljena, ki jih pa zdaj v bistvu dobi, češ, kot da jih daje federacija, v bistvu pa tega v tem sploh ni predvideno in se ta sredstva praktično glede na količino uvoza potem korigirajo oziroma sploh niso vnaprej določena, ker tu sploh ni specificirano kaj in v bistvu ni niti količina znana."
17,"Če pa to predvidiš vnaprej in so ta sredstva, organizator ve, s katero količino sredstev lahko razpolaga."
9,Tukaj bi opozorila še na moralni vidik takih zakonov.
32,"Namreč, vsi vemo, da če dobiš neko stvar skoraj na pol podarjeno, potem je odnos do take stvari bistveno drugačen, kot pa če si se za neko stvar trudil in dobro plačal."
26,"Samo spomnimo se na olimpiado v Sarajevu in objekte, ki propadajo, ki so neracionalno izkoriščeni in vzdrževani, spomnimo se na Split, pa njihov stadion in bazen."
15,"Skratka, lahko se ponovijo iste stvari s sredstvi, ki jih pravzaprav vsi prispevamo v budžet."
8,"Mislim, to je zdaj tako zelo široko vprašanje."
28,Mi bomo tako in tako imeli verjetno na eni od naslednjih sej problematiko našega zdravega športnega razvoja tudi v Sloveniji in se bomo o teh stvareh še pogovarjali.
35,"Res pa je, da ta problematika lahko odpre vse, kar hočeš, in glede na to, da smo vsi majčkeno prizadeti, je čisto normalno, da imamo tu zdaj lahko dejansko še kar veliko pripomb na to."
6,"Ja, želel bi se samo oglasiti."
17,"Spoštujem vse argumente, ki so jih predgovorniki povedati, vendar bi morali tudi gledati malo širše in večplastno."
13,"Ne gre samo za te rekvizite, ki se oproščajo carine za razne prireditve."
43,"Verjetno bi v kontekstu tega morali enkrat kasneje tudi proučiti vse davščine, ki gredo za rekvizite za mlade - mislim, za športnike, ne mislim govoriti o luksuznih športnih rekvizitih - za tiste najnujnejše potrebne rekvizite, ki jih potrebujejo predvsem mladi v šolah in kje drugje."
36,"Drugače pa, kot je že nekdo omenil, moramo tudi misliti na to, da bodo nekatere prireditve v Sloveniji in verjetno bomo morali biti dosledni tako do naših prireditev v Sloveniji kot vseh ostalih v širši Jugoslaviji."
2,Hvala lepa.
2,Še enkrat.
15,"V zvezi s tem bi predlagal zelo direktno vprašanje, ki naj pride do naslednje skupščine."
25,"Ali se je Slovenija odpovedala vsem aktivnostim, ki jih vodi, ne vem, kdo vse, zakaj oddajamo že danes velika sredstva akcijam za olimpiado treh dežel?"
29,"Mislim, da nas ne bo nekdo pripeljal v neka nasprotja, da se košatimo in počnemo čudo božje po svetu z dvema sosednima deželama, mi smo pa sami proti nečemu."
1,Hvala.
26,"Vsi, kdo tega ne ve, ampak upam, ker smo mi Slovenci res smučarski narod, da vsi vemo, za kaj gre, kar je zdaj gospod Ban povedal."
10,"Dejstvo je, da bomo enkrat verjetno mi prišli s tem."
45,"Saj vem, da sem zdaj zbudil nejevoljo, ampak če zdaj le ostanemo pri tem, kar je bilo čisto na začetku rečeno, da mi zahtevamo, da se z zakonom uredi, da ne pride več do slepomišljenja, potem je seveda za nas tudi vse skupaj ad acta."
1,Prosim.
24,"Želel bi reči to, da se to zdaj na vrat na nos izsiljuje, čeravno smo zelo dolgo pred tem vedeli, imeli čas to urediti."
21,"2. Mislim, da edino na ta način, če to preprečimo, lahko naredimo red; ker če ne, je tu cela vrsta mahinacij."
55,"Ne morem jih zdaj dokazovati na tej prireditvi, če pa hočete za nekatere nazaj, pa znam našteti, kaj smo vse kupovali in mislim, da ni treba take metode za financiranje teh prireditev, pa ne nas poslance potem obsojati, da smo proti tem prireditvam, ker to ni res, ampak smo proti načinu, kako se to financira."
14,"To gotovo ni metoda, zato ker čistih računov na ta način nikdar ne bo."
17,"Kupili bomo marsikaj, kar s tem nima blage veze - in smo verjetno že, tega ne morem dokazati."
24,"Tako, da mislim, da nam ne preostane drugega, kot da smo tukaj kategorično proti, ne glede na to, kako bomo mi naše prireditve financirali."
19,"Sem pa prepričan, da jih bomo kljub temu izpeljali, če bomo zato seveda enotnega mnenja kot smo, izgleda, bili."
44,"Na koncu koncev je pa tudi ta prireditev bila potrjena pred nekaj leti in takrat bi lahko zakonodajo začeli prirejati, če so jo mislili, ne pa danes, ko pravzaprav so zadeve mimo, pa nas nekdo ""fopa"" z enimi zadevami, naj post festum potrjujemo stvari?"
3,Sem kategorično proti.
1,Hvala.
7,Samo en stavek bi imel k temu.
5,Vrhunski šport je danes podjetništvo.
9,Tako naj se obravnava in tako naj se obnaša.
9,"Mislim, da potem to sploh ne bo več prihajalo."
1,Hvala.
2,Še kdo?
11,"Opozoril bi na mnenje Izvršnega sveta, ki, mislim, da je jasno."
24,"Nihče ni a priori proti športnim prireditvam, proti prioritetnemu obravnavanju športne vzgoje ali kaj podobnega, kar je bilo zdaj mogoče v razpravi napačno tretirano."
34,"Pač pa za moje pojme, moje osebno stališče je, da je nedopustna retrogradnost tega zakona, ki predvideva, da je uvoz sproščen od 1. januarja 1990, zakon pa mi obravnavamo zdaj, ko smo konec junija."
21,"In sodim, da je to zavestno izigravanje, kajti organizacijska komisija je bil ustanovljena leta 1987 in priprave tečejo od leta 1987."
36,"To je sistemska ureditev, ki jo predlagam, ki jo zahtevamo tukaj v zboru in mislim, da s sistemsko ureditvijo je možno pokriti marsikaj; ker vemo, da v svetu so te prireditve vrhunskega športa praviloma profitni podvigi."
17,"Mislim pa, da je prelaganje finančnega bremena na druge precej precej nekorektno in v današnji situaciji nedopustno."
1,Hvala.
1,Hvala.
4,Bi počasi zaključevali to?
6,"Gospod Mlinar, vi ste še hoteli."
57,"Ja, tako bi rekel: v drugi točki vidite, da smo imeli v eni fazi, in sicer z zagrebško univerzo, opravka z ustavnim sodiščem Jugoslavije, ki je razveljavil člen družbenega dogovora in pa razveljavil je tudi zakon, vendar je bilo to vse post festum, kjer se je lahko odstopil temeljni prometni davek in pa carina organizatorju športne prireditve."
6,Takšen primer je bila Univerziada Zagreb.
16,"Od takrat naprej, ko je ustavno sodišče razveljavilo to določbo, seveda takšne operacije niso več možne."
18,"Predlagatelj zakona bi moral to vedeti in zaradi tega ga mi na to določbo, stališče ustavnega sodišča opozarjamo."
1,Drugo.
31,"V drugem odstavku te iste točke gre pa za sledeče; to zdaj zato govorim, da boste vedeli, da je ta stvar dosti sistematsko urejena, vendar je predlagatelj mnoge stvari kar spregledal."
20,"V srednjeročnem planu Zbora republik in pokrajin daje soglasje na organizacijo raznih prireditev, pri katerih stoji napis, da se samofinancirajo."
16,"To z drugimi besedami pomeni, niti nobena republika, niti pokrajina, niti federacija nimata do tega ničesar."
22,"In na osnovi tega, kar tukaj notri tudi piše, je prišlo do soglasja, da lahko Split kandidira za organizacijo teh atletskih iger."
55,"Če seveda takega zahtevka ni, takega, tistega, ki bi rad dobil kandidaturo nečesa, ima potem samo dve možnosti: ali inicira družbeni dogovor, v katerem se bodo republike in pokrajine in pa federacija opredelile, da bodo iz svojih proračunov (to je pa tisto, kar je eden od delegatov tu govoril) dale nek prispevek za organizacijo tega."
23,"In če se s tem strinjajo, potem bo on lahko nastopil s tako kandidaturo; če se pa ne strinjajo, pa ne more nastopiti."
54,"In pristop tega zakona je - pravzaprav nas čudi, ali nov zvezni sekretar za finance, ki je zdaj sicer že eno leto, ni pogledal stvari, ki so bile povezane in razčiščevanje ob primeru zagrebške univerziade in zaradi tega ne bi imeli nobene možnosti, da bi lahko dobre ali slabe volje dali pristanek k takemu zakonu."
18,"Seveda se bomo pa mi tudi po teh kriterijih, in temu, kar sem rekel, morali v bodoče obnašati."
33,"Slovenija se je že obnašala pri organizaciji Svetovnega veslaškega prvenstva na Bledu in Svetovnega prvenstva v kajaku, kjer je dobila pravico do kandidature, ker je ravno tako navedla, da bo to sama sfinancirala."
15,"In je potem, kasneje imela željo za eno tako operacijo, vendar ni prišla v poštev."
15,"Pomeni od univerziade naprej se ta stvar konsekventno tako pelje, kar v tem sklepu piše."
1,Hvala.
1,Hvala.
18,"Ali je zdaj še kakšna razprava, ki bi se temeljito razlikovala od te, ki je bila do zdaj? ..."
0,...
2,"Dobro, pustimo."
5,Ali lahko zaključim to razpravo?
1,Lahko?
19,"Potem bi pa predlagal tako, kot je bil sklep. (Obratno sem šel, kdo je za, da se ne sprejme?"
3,Ali lahko povem?
3,Potem bom poenostavil.)
20,"Kdo je za to, da se sprejme, tako kot je tu predlagano, da se ne da soglasja k predlogu zakona?"
3,Zelene listke gor.
4,Da ne damo soglasja.
1,Ne?
1,Hvala.
3,Je kdo proti?
4,Se je kdo vzdržal?
15,"No, tako sem hotel, da bi šli obratno. 70 delegatov nas je, oprostite, 71 delegatov."
4,Zdaj pa imamo 20.
23,"TOČKO DNEVNEGA REDA - OSNUTEK ZAKONA O PREDČASNEM ODPLAČILU OBVEZNOSTI IZ KOMERCIALNIH KREDITOV DO ZSSR, KI DOSPEJO V LETU 1989 IN V NASLEDNJIH LETIH."
1,21.
30,TOČKA DNEVNEGA REDA - OSNUTEK ZAKONA O GARANCIJI FEDERACIJE ZA OBVEZNOSTI SKLADA ZA FINANCIRANJE POVEČANJA ZAPOSLENOSTI V MANJ RAZVITIH IN IZRAZITO EMIGRACIJSKIH OBMOČJIH SFRJ IZ POSOJILA SKLADA ZA REINTEGRACIJO EVROPSKEGA SVETA.
22,"Dobili ste mnenje, sklepa je tudi napisan, da bi Skupščina Republike Slovenije pooblastila svojo delegacijo, da da soglasje k predlogu tega zakona."
6,"Da se strinjamo, to je 21."
1,Prosim?
22,"Ali ve kdo povedati, katerih je teh 29 porjektov, ki se bodo financirali iz tega posojila in koliko jih je v Sloveniji?"
1,Dobro.
4,To je konkretno vprašanje.
2,Izvršni svet?
14,"Gospod Mlinar, vodja delegacije skupščine Republike Slovenije v Zboru republik in pokrajin skupščine SFRJ."
14,"Ne morem reči, kje so in koliko jih je v Sloveniji v tem trenutku."
72,"Vendar, Slovenija ima nekaj občin v nerazvitih predelih za ta sistem izkoriščanja fonda; je že nekaj projektov realizirala, koliko ima novih, v tem trenutku ne vem, vendar v Izvršnem svetu Slovenije je bil prej resor (zdaj ne vem, kdo to vodi), ki se je z vprašanjem skladnejšega regionalnega razvoja ukvarjal in mislim, da to vprašanje, ki je bilo postavljeno, je najboljše napotiti Izvršnemu svetu in naj potem pogleda, koliko je teh projektov."
27,"Vem pa, da smo jih nekaj v Sloveniji realizirali iz tega področja Rogaške Slatine, pa iz Benedikta, pa ne vem še kaj; nekaj jih je bilo realiziranih."
20,"Mislim, da je največji projekt bil do sedaj rekonstrukcija steklarske šole v Rogaški Slatini, kot se spomnim, v zadnjih letih."
1,Hvala.
8,"Gospod dr. Marko Kranjec, naš minister za finance."
8,Mi imamo najnovejših informacij o uporabi teh sredstev.
34,"Lahko vas pa informiram, da je za preteklo leto bilo odobreno približno 25% za Bosno in Hercegovino, nekaj manj za Hrvatsko in Srbijo, kjer seveda prihaja največ zdomcev nazaj, za Slovenijo pa okoli 5%."
10,Točnega seznama projektov nimamo in ga osebno še nisem videl.
9,Verjetno pa obstajajo te informacije nekje v Izvršnem svetu.
1,Hvala.
1,Hvala.
3,Niste preveč zadovoljni.
1,Ne.
3,Tokrat nisem zadovoljen.
19,"Obračam vprašanje, ali so bili vsi zahtevani projekti iz Slovenije, so se imeli možnost vključiti v to mednarodno posojilo?"
5,"Po mojem poznavanju stvari, da."
24,"Ker je to tako ali tako vezano odobravanje teh sredstev, odobravanje teh posojil, dejansko na odpiranje projektov za tiste, ki se vračajo v domovino."
1,Hvala.
1,Prosim.
20,"Mene pa zanima, kdo bo poravnal te dolgove, če se bodo naši nerazviti po svoji navadi izkazali kot nezmožni plačniki."
3,"Prosim, gospod Kranjec."
10,"Prvi garant je sklad, seveda in za njim stoji federacija."
4,Federacija je pa proračun.
1,Hvala.
3,"Prosim, še zadaj."
19,"Vidimo, kdo nam je garant, od nekoga pa smo slišali, da se je iz tega denarja zgradila tudi šola."
13,"Šola praktično nima denarja, da bi povrnila sredstva, se pravi zopet odhajamo nazaj."
6,"Tukaj bi se bolj, konkretno postavil."
16,"Vidite, mi smo speljali volitve na osnovi tega, da bomo gospodarsko politiko postavili v drugačne razmere."
18,"Če pristanemo na take kredite, potem avtomatsko podpiramo obstoječi režim; gospodarski in politični, ki ga danes ima Jugoslavija."
19,"Vemo pa, da se mi tukaj borimo, da bo vsak skrbel nekako zase, da bo vsaka ekonomija dajala rezultat."
15,"Mi ne moremo iti vedno v neko dogovorno ekonomijo, ki ne daje nikoli svojih rezultatov."
38,"Zato, ker vem, da bo to težko doseči, je pa treba doseči vsaj nekaj: dosezimo vendar že enkrat v Jugoslaviji, naredimo vsaj en korak naprej, da bodo republike, ki so si naložile kredit, same odgovorne za odplačilo kredita."
12,"Če je to možno, mislim, če je to v tem trenutku možno."
1,Hvala.
3,Ali ste končali?
1,Prosim.
26,"Mislim, da ni možno, da posamezne republike prevzamejo garancijo za odplačilo tega kredita, ker države, ki nam dajejo ta sredstva, zahtevajo to garancijo Jugoslavije kot celote."
15,"Z bodočimi političnimi spremembami pa seveda to ni mogoče izključiti, trenutno pa to ni možno."
7,"Skratka, gre za eno prehodno obdobje tudi."
3,Še kdo kaj?
41,"Potem bi dal ta predlog sklepa, ki so ga nam pripravili v Izvršnem svetu, na glasovanje, in sicer: ""Skupščina Republike pooblašča svojo delegacijo v Zboru republik in pokrajin, da da svoje soglasje k predlogu zakona."" Da da, tu piše, dr. Kranjec."
5,"Vi pravite, da damo soglasje."
27,"Ja, moje mnenje je, da da soglasje, ker če bo Slovenija nasprotovala, potem seveda se zna pretok teh sredstev upočasniti in to bo seveda prizadelo tudi Slovenijo."
18,"Zdaj, če je stališče, da je bolj, ...zaradi ene druge republike bolj kot Slovenijo, potem se ne da."
13,"Če ne, se mi pa zdi, da bi bilo pametno, da se da."
6,"Oprostite, ste lahko malo bolj konkretni?"
14,"Izvršni svet še vedno meni, da je bolje, da damo soglasje kot pa ne?"
5,Naj pove dr. Kranjec eksplicitno.
33,"Predlagam, da Izvršni svet, predno da soglasje, zahteva kompleten pregled obveznosti ali pa porabe teh sredstev po republikah in ugotovi, predno se glasuje za to, se odloči o tem ali pa da poroča."
12,"Po projektih naj ugotovi, ali je to pomembno za Slovenijo ali ne."
1,Dobro.
3,Še kdo prosim?
4,Tovariši ali pa gospodje.
5,"Poslušajte, nismo mi proti ljudem."
9,Tudi sam sem v drugih republikah dosti kruha zaslužil.
1,Razumete?
13,"Nismo proti ljudem in ti ljudje živijo v večji bedi, kot mi živimo."
34,"Ampak, sem proti temu sistemu zapravljanja denarja in kot delegat v tej skupščini ne morem glasovati za ta zakon, zato ker so me ljudje s svojimi volitvami enostavno pooblastili, da bom začel delati pošteno."
4,"Prosim, nismo proti ljudem."
25,"Smo pa proti takšnemu gospodarjenju, ki ne daje rezultatov in to, (da se ne bom še enkrat potem oglasil) velja ravno tako za sredstva nerazvitim."
23,"Nismo proti ljudem, smo pa za to, da se ta sredstva dajo po nekih programih, vendar, da bo garant, se ve, tudi republika."
19,"Seveda, če se tega ne more sprejeti, moram biti po svojih načelih in po načelih stranke oziroma volivcev, proti."
1,Hvala.
18,"Torej, jasno je nekako, da na mednarodni ravni je garant lahko trenutno samo Jugoslavija, ne pa posamezna republika."
21,"Ampak, znotraj Jugoslavije bi se pa morali dogovoriti, da je pa garant tista republika, na katerem teritoriju se to posojilo porabi."
1,Dobro.
1,Prosim.
11,"Spomnimo se zadnje seje, ko smo za Slovenijo za vodovod potrjevali."
5,Ne gre tovariši za garancijo.
4,Gre se za supergarancijo.
14,"Republika daje garancijo, federacija pa mora dati supergarancijo, ker se nahajamo pač v Jugoslaviji."
1,Prosim.
10,"Mislim, da se moramo do tega vprašanja opredeliti po pameti."
19,"1. Kolikor vem za te kredite za reintegracijo, gre za majhne denarje, nekaj projektov je bilo tudi v Sloveniji."
31,"Omenjena je bila šola, vendar steklarska šola v Rogaški je proizvodna organizacija, ki proizvaja in izvaža steklarske izdelke, kredit odplačuje ona s svojim dohodkom, ne pa država ali pa nekdo zanjo."
14,"2. Na dnevnem redu imamo še nekaj supergarancij, tudi za slovenske ceste, železnice itn."
27,"Če začnemo po tem principu, potem lahko rečemo: do nadaljnjega se odpovedujemo vsem možnostim črpanja virov iz tujine, kar mislim, da bi bilo tudi za nas nespametno."
6,"Gre pa, kolikor vem, za supergarancijo."
16,"V prvi vrsti jamči tisti, ki je kredit dobil, potem jamči republika in potem šele federacija."
15,"Do sedaj se vsaj ni zgodilo, da bi iz tega naslova zvezni budžet kaj plačeval."
23,"No, hotel sem pač na to reči, za Slovenijo se ne bojim, da tistega kredita, ki ga bo sama porabila, ne bo plačala."
38,"Vprašanje pa je, kako bo, recimo, Črna gora, Kosovo, Makedonija, kjer so pa plačilno zelo slabo sposobni, tako podjetja kot republika in se zna zgoditi, da bo prišlo do federacije; v federaciji je pa v glavnem naš denar."
2,Še enkrat.
15,"Odprl sem to debato, pa ne bi rad bil kriv, da je narobe smer šla."
28,"Osebno bom za glasoval, hotel sem samo, da je informacija bolj plastično in detajlno pripravljena ne pa zato, da želim negativno debatirati - da se ne bi narobe razumeli."
41,"Tudi sam bi samo ponovil, da gre pri teh projektih za manjše projekte, ki so praviloma donosni, ki niso zgrešene investicije, in se mi zdi, da je zelo majhna verjetnost, da bi se pokazala potreba po garanciji federacije za te namene."
13,"Glede dodatnih informacij vas obveščam, da se vsako leto prezentira v zaključnem računu."
39,"Ta zaključni račun je bil že predložen prejšnjemu Izvršnemu svetu in obravnavan in potrjen, mi ga tukaj seveda nimamo, bo pa v teku letošnjega leta ponovno izdelan, tako da bo iz tega razvidno, za kaj se ta sredstva porabljajo."
62,"Zato mi menimo, da je koristno, da se da soglasje k osnutku zakona, ker kot je rekel gospod Slapernik, če tega ne bomo storili, se bomo počasi morali odločiti, da se ne zanašamo več na sredstva, ki prihajajo iz tujine, to pa se mi zdi, da bi bilo v sedanji situaciji še toliko manj primerno, ker ta sredstva zelo potrebujemo; domačih ni."
1,Hvala.
4,Še kdo želi razpravljati?
8,"Sploh ne, da bi omejeval, to sami veste."
2,Ni več?
17,"Potem bi vseeno, zaradi tega, ker se mi zdi, da je bolj pravilno, dal predlog na glasovanje."
10,"Kdo je za to, da damo soglasje k predlogu zakona?"
3,Je kdo proti?
4,Se je kdo vzdržal?
11,"Torej, je bil z večino sprejet ta sklep pri tej supergaranciji."
8,Zdaj imamo pa še vseeno četrt ure časa.
6,Ali bi do 13.00 ure delali?
3,Se boste vzdržali?
5,"Bravo, to je v redu."
1,22.
20,TOČKA DNEVNEGA REDA - OSNUTEK ZAKONA O POSEBNEM ZVEZNEM DAVKU OD PROMETA PROIZVODOV IN STORITEV ZA FINANCIRANJE JLA V LETU 1990.
6,"Tu smo dobili sklep, takšen je."
9,"Mi smo zaprosili nekatere, da so povedali svoje mnenje."
17,"Gospod Aksentijević nam je dal tudi svoje pisno mnenje; mislim, da ga bo kratko tudi sam obrazložil."
29,"Gre pa za ta sklep: ""Skupščina Republike Slovenije pooblašča svojo delegacijo v Zboru republik in pokrajin, da v postopku usklajevanja uveljavlja navedene pripombe in ji o poteku usklajevanja poroča."""
15,"To se pravi, da pride nazaj, če je realizirano to, kar pač mi tu predlagamo."
22,"Gospod Aksentijević je pa opozoril v tem svojem prispevku, da je pa treba le enkrat dokončno priti do stabilnega vira financiranja JLA."
15,Prosim v zvezi s tem predlogom za sklep in v zvezi z vsebino odpiram razpravo.
4,Samo vprašanje bi postavil.
21,"Gre tu zopet za dodatna sredstva, gre za tista sredstva, ki so lani bila odobrena, ali je tukaj še nekaj novega?"
2,Ne vem.
2,Samo toliko.
4,Gospod Mlinar kar odgovor.
34,"To gre za nadomestitev zakona, ki v Skupščini Jugoslavije v Zboru republik in pokrajin ni bil sprejet na koncu preteklega leta in je bil sprejet kot začasna ureditev, ki velja do konca leta 1990."
13,Ta zakon ima več olajšav pri plačevanju 3% davka za Jugoslovansko ljudsko armado.
20,"Zakon, ki je bil sprejet kot začasen, ima ozek diapazon olajšav (par prehrambenih artiklov); predvsem je defekten v obdavčevanju storitev."
20,"Ta gre v večjo širino in daje olajšave s tem, da če bi bil ta zakon usklajen, oni preneha veljati."
26,"In ne gre za novo obremenitev, ampak nadomestitev zakona, ki je urejen kot začasni ukrep, z novim zakonom, ki diapazon olajšav širi, da na kratko povem."
10,"Če pa boste hoteli bolj v detajle, pa tudi lahko."
21,"Želel bi reči naslednje; da v gradivu imamo tudi mnenje zbornice, ki nas opozarja, da pravzaprav gre vendarle za dodatno obremenitev."
14,"Na koncu koncev, saj zvezni proračun zaradi tega dodatnega davka se ni nič zmanjšal."
35,"In če mi seveda pogledamo naš dnevni red in pogledamo, kaj pravzaprav mislimo danes še govoriti, kako mislimo govoriti o razbremenjevanju gospodarstva, potem seveda mislim, da o tem niti slučajno ne moremo sprejeti pozitivnega stališča."
25,"Na koncu koncev bo tudi ta Jugoslovanska armada morala živeti s tem jugoslovanskim gospodarstvom, takšnim kot je, in takšna, kot jo to gospodarstvo lahko sfinancira."
2,Hvala lepa.
4,Besedo ima gospod Dretnik.
12,Služba za gospodarski sistem in Izvršni svet sta dala svoje negativno mnenje.
51,"Kakšno mnenje bomo mi sprejeli, še ne vem, prepričan sem pa, da če tega skupščina ne bo danes sprejela, bo pa naslednje; ker gre za financiranje Jugoslovanske ljudske armade, ki pa je, kot sem že zadnjič rekel, nepopustljiva, in bomo tako dolgo to vlačili po skupščinskih klopeh, da bo to sprejeto."
12,"Glede na to pa še ta predlog dopolnjujem, namreč, o samih olajšavah."
44,"Na strani 3, točka 6: ""od prometa mazuta za uporabo v mestnih toplarnah, dizelskega goriva tega in tega za pogon motornih vozil v mestnem in obmestnem prometu,"" na koncu odstavka pa dodajamo: ""in za pogon kmetijskih traktorjev."" To bi predlagal, da s tem dopolnimo."
25,"To je možno tam med sklepe tudi dati, tudi sedaj že v času usklajevanja, ampak s tem seveda ni rečeno, da bi mi to sprejeli."
14,"To je prav, da naj bi bilo to še dodatno k tem našim pripombam."
4,Besedo ima gospod Muren.
20,"Torej mislim, da bi se v osnovnem principu morala vojska financirati iz proračuna, ne pa iz kakšnih dodatnih izvirnih dohodkov."
34,"To pa je še posebej pomembno v sedanjem času, ko je obdobje popuščanja napetosti na mednarodni ravni, ko se vojaški bloki razpuščajo, ko ni nobenih vojaških groženj in ko gospodarstvu na splošno grozi zlom."
12,V takem primeru poviševati davčne stopnje za prispevke za vojsko je nedopustno.
21,"Hotel sem vprašati naslednje: morda ve kdo še za kakšno državo na svetu, ki bi na tak način svojo vojsko financirala?"
3,Jaz ne vem.
21,"Kolikor je meni znano, vse financirajo vojsko iz proračuna in tam se določijo sredstva v začetku leta, po možnostih, ki obstajajo."
18,"V vojnem stanju več, v miru manj; bolj ko je mir siguren, manj se daje sredstev za armado."
16,"Mislim, da v Evropi in v svetu mir ni bil nikoli tako siguren, kot je danes."
13,"In ne vem, zakaj še izredna sredstva, ki jih nikjer na svetu ni."
1,Hvala.
14,"Pridružujem se mnenju, da se naj te stvari rešujejo s proračunom, brez kakršnihkoli dodatkov."
11,Poglejte samo na primeru zdravstva in pa na sploh družbenih dejavnosti.
32,"Danes se bomo o tem pogovarjali, pa recimo konkretno pogovarjali o tem, da bomo ob enem zagotovljenem obsegu programov, kakršnih koli, vseh teh področij, recimo zmanjševali prispevne stopnje, kakršne koli so že."
34,"Ob tem bi navedel tako, da bi naj bilo po enih ciljih Svetovne zdravstvene organizacije, recimo, zdravstvu namenjeno med 5 in 7% narodnega dohodka, pa posebej poudaril, da to velja bolj za razviti svet."
14,"Če pa upoštevamo še naš narodni dohodek, višino, pa je to še bolj vprašljivo."
18,"Če govorim o razbremenjevanju, potem se moramo pogovarjati o razbremenjevanju gospodarstva, razbremenjevanju tudi v družbenih dejavnosti določenih stvari."
39,"Tukaj vidim, da v tem posebnem prometnem davku so sedaj izločena zdravila in plačevanje prispevkov iz tega, ampak mislim, da take rešitve niso sistemske in predlagam, da se takoj da pobuda, da se te stvari stalno in sistemsko uredijo."
2,Iz proračuna.
2,Hvala lepa.
10,"Ne bi ponavljal vsega tega, kar so kolegi že povedali."
31,"Več ali manj je to vseskozi, samo bi pa rad opozoril tudi to in verjetno, da bo pred naš zbor kar kmalu prišlo vprašanje prometnega davka, kot splošni problem v obrti."
39,"Vendarle bi tukaj pa pokazal, da je ravno predlagatelj tega osnutka zakona pozabil, da je v Jugoslaviji 300.000 obrtnikov, ki se sedaj še tretirajo kot fizične osebe in da so ob tem zavezanci tega prometnega davka kot vsak občan."
28,"Skozi to lahko mirno trdim, da take vrste zakonodaja, če bomo mi tako sprejemali prometne davke, zavira razvoj drobnega gospodarstva, na katerega toliko sedaj, v tem obdobju stavimo."
7,"Mislim, vse ostalo so pa kolegi povedali."
1,Hvala.
16,"To se mi zdi tudi nesprejemljivo, kot obrtnikom, ker smo tudi mi kmetje v istem položaju."
16,"S tem se bo tudi število teh obrtniških članov, bi lahko rekel, v naslednjih letih povečalo."
16,"Ne morem se strinjati, morebiti se bo zdelo nam malo čudno, ampak bom eno resnico povedal."
4,Poglejte na primer primerjavo.
24,"Za eno telo v kmetijstvu, ko jaz kravo na primer osemenim, plačam prometni davek, zdi se smešno, ampak povedal vam bom, plačam ta davek."
8,"Ko pride veterinar pregledati, plačam davek na uslugo."
18,"Ko je tele na porodu, plačam davek in ko to tele zopet prodam naslednjemu kupcu, zopet plačam davek."
8,Na en in isti proizvod pet teh davkov.
8,"Kje, v kakšnem razvitem svetu je to bilo?"
22,"Dal sem mogoče malo smešno primerjavo, ampak tele je isti proizvod ali pa katerakoli kovina ali pa naftni derivat za našo družbo."
2,Hvala lepa.
12,"Ker sem bil malo pozvan, ker ste mi tudi nekaj vprašanj postavili."
6,Rad bi tudi eno vprašanje dal.
29,"Ta material, ki sem ga dobil iz Gospodarske zbornice, ki govori o obveznosti Slovenije do Jugoslavije, kaj dobi Slovenija nazaj iz tega skupnega življenja v Jugoslaviji, je zelo dober."
30,"Zdi se mi, da je tu nenamerno izpuščeno, koliko dobi naročil od JNA, (ne vem, verjetno imate za vse podatke), zato nismo dobili podatkov, pa bi rad postavil to vprašanje."
7,Koliko dobi industrija Slovenije naročil od JLA?
18,"Potem bi ta številka - dobička Slovenije iz tega našega skupnega življenja - verjetno bila malo večja, kot je prikazana."
26,"Živimo in delamo usodo, ne samo prebivalstva Jugoslavije, ampak delavskega razreda Jugoslavije, se pravi malo bolj skromno živimo, kot se nam očita, da živimo v armadi."
52,"Ne vem, če ste prebrali včerajšnji Dnevnik, zdi se mi simptomatično, da Dnevnik objavlja, a Delo ne objavlja Tanjugovega poročila, koliko vojakov imamo manj v Jugoslaviji, koliko damo na vojaka v Jugoslaviji, vzporedno z Evropo in vidite lahko iz tega, da najmanj potrošimo v Jugoslaviji za vojaka in za vojsko na splošno."
8,V dveh letih smo skrčili JLA za petino.
18,"Tudi v nadalje bomo tako delali, da se bomo prilagajali mednarodnemu stanju in strateškemu položaju, stanju v Jugoslaviji."
17,"Ena pripomba na razmišljanje kolegov, ko govorijo, da ni nevarnosti vojne in da se razpuščajo blokovske formacije."
9,"Isto rečem; hvala bogu, da bi bilo to res!"
43,"Razpuščajo in zamenjujejo se zastarela orožja, to se iz proračuna vidi; proračun za armado se v nekih evropskih državah povišuje, in to za super moderno tehniko, stare tehnologije se opuščajo, nove, bolj efikasne, bolj učinkovite se uvajajo in za to se daje denar."
20,"Poglejte od Amerike do SSR pa vsi okoli nas tako delajo, tako da se ne zaveravamo teme, da ni nevarnosti."
9,"Nevarnost je samo nemško vprašanje, da naprej ne razpravljam."
5,Mi v armadi res varčujemo.
21,"Iz tega konkretnega predloga zakona se vidi, da 16% proračuna za JLA, se pravi 16%, vse ostalo gre iz budžeta proračuna."
55,"Pri nas v Sloveniji je bilo in danes so mnenja med volivci vseh strank, da bi se ta strošek za JLA razporedil enakomerno po Jugoslaviji in res vidim v tem predlogu zakona, ker vsi potrošniki plačamo od navedene robe določene procente davka, da so prvič v Jugoslaviji na tak način enako razporejene obveznosti do JLA."
27,"Če naprej razmišljam v tem pogledu, potem pa vidimo, da je 16%, ker na tem prostoru ena pesem pove, deseti del tega mi potrošimo v tem prostoru."
26,"To se pravi, da 1 : 6% te veličine bi šlo iz našega prostora, se pravi ostalih 14,4% iz ostalih delov Jugoslavije bi šlo v ta proračun."
7,"To se pravi, da je takšna malenkost."
9,"Zdi se mi, da smo enakovredno razporedili ta bremena."
15,"Zdi se mi, da to ni več vprašanje nemoči ali moči, temveč čisto politično vprašanje."
13,"Mi cenimo, da bi res bilo treba enkrat za vselej rešiti vprašanje financiranja."
39,"Strinjam se z gospodom, da se enkrat to uredi na način, kot urejajo druge dežele, ampak zdaj smo v takšni situaciji, da smo rekli, da v zvezni proračun - to tovariš Mlinar ve, kako se to vplačuje v jugoslovanskih okvirih."
69,"Armija je nelikvidna, to vam lahko rečem, to se pravi, da podjetja, od katerih zavisi naše življenje na koncu koncev in enih in drugih, smo v pat poziciji, denarja ni, ne plača se v proračun, ne dobi se iz drugih virov, to se pravi, da je res to bil en takšen začasen ukrep, dokler se končno te stvari ne uredijo na en način, koji je res sprejemljiv za vse."
29,"In zato predlagam, da se o teh 16% tega financiranja JLA res razmisli in da možnost našim delegatom v skupščini Jugoslavije, da imajo možnost, da dajo soglasje k temu."
32,"Na koncu bi rad tudi to povedal: moramo vsem majkam vojakov sporočiti, ki se nahajajo v naših enotah v Sloveniji in Jugoslaviji, da ne bomo dovolili starešinam, da bodo otroci, vojaki lačni."
31,"Vam rečem, da smo v takšni situaciji, da bomo morali še ukinjati neke obroke hrane - a to naj si vsak na sebe da, na svojo dušo da tisto, kako se odloča."
2,Hvala lepa.
15,"Ko smo poslušali tovariša iz armade, je meni čisto jasno, d je armada v škripcih."
19,"Navedel je tudi, da od armade mi dobimo nazaj nekaj dela, se pravi tudi naše firme delajo za armado."
11,"Vemo tudi, na kaj se je armada pripravljala, na super sonik."
7,Zdaj vas bom pa samo nekaj vprašal.
64,"Poglejte, mi že zdaj za to armado moramo toliko dajati v tem obsegu, moramo pa vedeti, da vsako osnovno sredstvo, ki ga danes nabaviš, rabi tudi svoje vzdrževanje in to osnovno sredstvo tudi nekaj stane in nabavimo si mi arzenal tehnike, ki jo bomo rabili ali ne bomo rabili, in vprašam vas, kaj bo čez 5 let, ko bomo morali vse skupaj to vzdrževati."
2,In drugič.
35,"Kaj se pravi - mislim, v stroko armade seveda ne smem posegati, ker tudi ne vem, samo hočem pa to reči; da armada mora delati za nas, ne mi za armado in ona nas mora braniti."
29,"Drugo pa, poglejte: druga največja nevarnost, ki je, če mi ne bomo šli po poti približno k Evropi, bomo ostali nek otok, ki bo vsem skupaj v veliko napoto."
22,"Kajti, poglejte, kaj če se pojavi iniciativa - že sedaj na primer Madžari morajo preko Avstrije voziti v naše luke in tako naprej."
1,Poslušajte.
51,"Mi na tem to razmišljamo, da bomo drugim enakovredni in kadar bomo drugim enakovredni, se bomo tudi enakopravno pogovarjali, zato menim, da je treba našo armado racionalizirati, jo spraviti v razumne okvire, ne pa razvijati še in še neke vrste tehnike, ki je čez par let ne bomo več mogli vzdrževati."
2,Hvala lepa.
24,"Slišali smo vse argumente, nisem za in proti, ura je 13.03 in predlagam, da sklenemo debato in glasujemo, da vsaj to točko spravimo skozi."
49,"Moj osebni predlog je, da se zakon v tem trenutku odkloni, zato ker če hočemo govoriti o osamosvojeni Sloveniji, o demilitarizaciji Slovenije kot eni realni opciji, obenem pa spet preplašeno padamo na finte enih roparskih zakonov, potem pa res ne vem, kdaj se bomo od česarkoli osamosvojili in osvobodili."
21,"Skratka predlagam - slišali smo dolgo ekspertizo za, več krajših proti, predlagam, da takoj glasujemo in vsaj to točko spravimo pod kapo."
1,Hvala.
14,"Mislim, da ne moremo biti naivni in nekje iskati utehe v nekem ""protiarmijskem"" razpoloženju."
16,"Vse države tega sveta imajo vojsko, so imele, jo imajo in jo bodo tudi naprej imele."
46,"Mi v tej naši katastrofi, dejansko mislim, da se večina nas še niti ne zaveda, danes bomo en del teh razprav začeli, ko se nam ruši na vseh področjih in se nam ruši z grozljivo resnostjo in posledic te krize se večina nas še ne zaveda."
62,"In edina sreča v naši tej nesreči je v tem, da živimo v mendarodnem okolju, ki ni vojaško nevarno in edino na področju vojske lahko kaj dejansko ""prišparamo."" Na vseh področjih bomo morali ravno tako ""prišparati"" - in v gospodarstvu in v družbeni dejavnosti, o čemer se bomo danes pogovarjali, in potrošniki; ker na koncu koncev vse se to konča na plečih potrošnika."
24,"Tu je en segment, ko nam mednarodne okoliščine omogočajo, da lahko nekaj ""prišparamo""; ne z nekim ""protiarmijskim"" razploženjem, ampak objektivno je tako, hvala bogu."
11,"Zaradi tega sem tu proti temu, da tu naše potrošnike obremenjujemo."
19,Ker že tri četrt potoršnikov živi na eksistenčnem minimumu in ne moremo jih preko cen obremenjevati z dodatnimi davki.
2,Hvala lepa.
2,Še kdo?
5,"Dr. Kranjec, boste vi povedali?"
4,Eno repliko gospodu Zlobcu.
6,"Ne vem, kdo je vas okupiral."
5,"No, to je bila replika."
2,Še kdo?
2,Gospod Mikuš.
33,"Samo prosil bi, ali danes ali kdaj na drugi skupščini, za odgovor na moje vprašanje; ali je še kje na svetu dežela, ki na tak predlagan način pobira, dobiva denar za svojo vojsko."
12,"Zdaj pa gospod Kranjec, republiški sektor za finance, morate že skoraj odgovoriti."
6,"Ja, te informacije bo težko zbrati."
15,"Po mojem poznavanju stvari ni specialno namenjenih virov za financiranje federacije, za armade, hočem reči."
33,"Je pa res, da imamo mi oseben sistem, v katerem smo imeli v bistvu destinirane vire za vsako dejavnost, tako da je v tem razmišljanju seveda tudi prometni davek za federacijo, za armado."
18,"Mislim, da v bodočem davčnem sistemu, ki se pripravlja, bodo vse te stvari in vse te diskusije nepotrebne."
1,Hvala.
7,"Ja, zdaj pa postajate vedno bolj nestrpni."
17,"Moram tako napraviti, da še enkrat preberem predlagani sklep in boste pač glasovali, tako kot je treba."
6,"Prosim, gospod Mlinar, vodja slovenske delegacije."
9,"Ne, to kar bom rekel, ne bo ponavljanje besed."
18,"Dolžan sem povedati to, da nam, kar se delegacije tiče, je praktično vseeno, kaj okrog tega zakona sklenete."
29,"Ampak dolžan sem pa povedati to, ker tu sedite ljudje iz gospodarstva, da zakon s 3% obdavčitvijo od vira proračuna za financiranje Jugoslovanske ljudske armade, zakon je v veljavi."
49,"In tukaj piše, v predzadnji točki, od takrat ko je bilo to pisano, od takrat še ni bil uradno umaknjen iz procedure tisti osnutek zakona, na katerem ni bilo doseženo soglasje; zdaj ga je Zvezni izvršni svet že umaknil in je namesto tistega za nadaljevanje usklajevanja dal ta zakon."
9,V tem zakonu se nekoliko širijo bonitete za plačevalce.
21,"Dolžan sem bil to povedati, da ne boste mislili, če tega zakona ne sprejmete, da zakona o 3% prometnem davku ni."
13,In 5. Ta zakon je v veljavi in velja še do konca leta.
1,Razumete?
23,"To sem dolžan povedati, zato ker vem, kako smo vsemu temu nasprotovali kot posebnemu viru za financiranje Jugoslovanske armade meseca decembra in januarja."
2,Hvala lepa.
4,"Ja, slišali ste zdaj."
5,Ali bi lahko zaključili razpravo?
5,Ali ima še kdo kaj?
1,Lahko?
10,"Ker ta sklep je takšen, saj ga imate pred seboj."
23,"V prvi točki je napisano: ""Skupščina Republike Slovenije se ne strinja z osnutkom zakona o posebnem zveznem davku od prometa."" To je: ne."
16,"In kot tretja točka je pa potem tisto, da vseeno damo mi možnost, da se pogovarjamo."
3,Da se pogovarjamo.
16,"Tako moram vprašati najprej, kdo je za to dvoje, da ne sprejmemo in da se pogovarjamo?"
4,To je vsebina sklepa.
3,Je kdo proti?
4,Se je kdo vzdržal?
12,"Sprejeto je tako, kot je bilo predlagano, ker je 57 delegatov za."
6,"Zdaj pa lepo vas prosim, dvoje."
29,"Prvič: zdaj imamo odmor do 14.00 ure; ampak res ob 14.00 uri morate biti res v veliki dvorani zbrani, in sicer tam, kjer je zdaj označeno Zbor združenega dela."
16,"Mi bi imeli dve koloni skupaj, ker bi na tak način prvič poskušali, da sedimo tako."
10,"Kako bo potem potekalo naprej, se bomo pa tam dogovorili."
27,"Če bomo rekli, dobimo se (zdaj na pamet govorim) ob štirih ali petih tu, se zmenimo, da smo vsi tu in bodimo danes še nekaj časa delovni."
5,Lahko vse gradivo tu pustite.
1,Ja.
2,Hvala lepa.
18,"Večina nas je prisotnih, ugotoviti moramo vseeno, koliko nas je še formalno in bi verjetno tudi kar začeli."
10,"Preden pridem na to suhoparno formalnost, moram povedati za dvoje."
20,"Namreč, napravili smo dve napaki in ti dve napaki (so precej mene opozorili, ker sem glavni krivec seveda) moramo popraviti."
38,"In sicer po 127. členu Poslovnika ne smemo mi tako glasovati, kot je gospod Moge predlagal in smo mi vestno tudi to opravljali, ampak moramo, tako kot je pač v poslovniku, najprej glasovati za, potem vzdržani in proti."
12,"Ker pač pravijo, da se da na ta način malo manj manipulirati."
19,"Druga, da moramo večkrat pogledati, koliko nas je; ampak mislim, če nihče ne gre ven, vemo, da smo vsi."
5,"Ampak, to so te formalnosti."
9,"In potem še ena malo večja, večji moj spodrsljaj."
32,"Namreč, opozorili so me, tam pri 18. točki dnevnega reda ker smo dobro pa lepo razpravljali, vas je kar 9 razpravljalo in dokaj intenzivno, da sem rekel, da sprejmemo predlog Izvršnega sveta."
42,"In to seveda sploh ne drži, ampak imamo tu čisto, sam sem tudi prebral na kraju, da Skupščina Republike Slovenije pooblašča to svojo delegacijo in tako naprej, da pogojno sprejmemo; ampak v magnetogramu je napisano, kot da bi Izvršni svet to predlagal."
5,To seveda ne more biti.
9,"Mislim, da veste, da to ni na tak način."
9,"To bi mi popravili, da ne bi bilo napak."
12,"Če vam lahko še samo to povem, ko se tako neformalno pogovarjamo."
25,"Do sedaj so v Zboru občin prišli do 16. točke, tam so kar precej za nami, medtem ko v Družbenopolitičnem zboru so malo bolj zadaj."
17,"Tu smo neusklajeni in se o tem moramo pogovoriti, še preden začnemo z delom po dnevnem redu."
58,"Namreč, mi bi teoretično lahko to zaključili, ampak bodo ostala odprta neusklajena vprašanja in perfektno bi bilo, če bi mi lahko danes te stvari zaključili, ker bi lahko na tak način te komisije in vsi tisti, ki morajo te stvari usklajevati, danes ponoči in jutri dopoldan opravili in bi lahko na tak način mi jutri dopoldne bili gotovi."
5,Če bi tako normalno šlo.
18,"Če pa mi tega danes ne zaključimo, bo pa to usklajevanje jutri, ko bomo začeli ob 10.00 uri."
23,"In če začnemo bo 10.00 uri, vi sami veste, bo potem dopoldne usklajevanje, bomo mi postopali, medtem ko bo delo popoldne steklo naprej."
4,Vseeno imamo to prednost.
28,"Mi že, samo danes nam ni treba čakati, pridemo zjutraj in vidimo, kaj je usklajeno, kaj je za nami, kaj je pred nami in kaj še lahko rečemo."
2,Kaj menite?
3,"Prosim, gospod Mlinar."
33,"Oprostite, se ne bi rad mešal v delo, ampak zdi se mi, ker že zdaj imamo en sklep neusklajen z Družbenopolitičnim zborom, je že popolnoma jasno, da bo potrebno oblikovati komisijo za usklajevanje."
36,"In bi predlagal, če se strinjate tu, da vi oblikujete komisijo, tri, štiri, pet, ne vem koliko članov, ki bi se lahko jutri zjutraj, ko se malo spočijejo, ob 8.00 uri z drugimi zbori začeli usklajevati."
24,"Ker drugače boste v situaciji, ko se zbori sestanejo ob 10.00 uri, bodo takrat začeli imenovati komisije in potem bo zelo dolgo to trajalo."
37,"Vam še enkrat pravim, ne bi se rad mešal v način dela zbora, ampak da bi to, kot ste rekli gospod predsednik, najbolj racionalno čas izkoristili, je to smotrno, ker enega že imamo, da bomo morali usklajevati."
12,"Preden preidemo k tistim točkam, bi to komisijo tako in tako oblikovali."
20,"Smo se skupaj tako nekako dogovorili, da bi vsak zbor imel po 5 članov in potem ta komisija lahko dela."
11,"Vidim, da smo se vseeno dogovorili, potem pa moramo to opraviti."
9,"Lepo prosim, da vidimo prisotnost, koliko nas je tu."
8,"Prosim, da dvignete zelene kartice, da bi prešteli."
5,Še vedno nas je 71.
58,"Od TV so nas (mi pa smo taki poslovneži in vemo, da moramo imeti z njimi dobre odnose) prosili, da bi vseeno prišli posamezniki tu, sem, (ker je samo en mikrofon) in lahko potem v živo posnamejo in je na tak način tudi kakšna beseda Zbora združenega dela na televiziji in v javnosti, drugače tega ne morejo narediti."
18,"Tudi to, mislim, da bi bilo kar dobro, da vsaj nekaj teh imamo, potem bi pa bili zadovoljni."
3,Ste za to?
4,Še kaj neformalnega imate?
3,Nič nimam proti.
8,Bi potem začeli z 23. točko dnevnega reda?
1,23.
17,TOČKA DNEVNEGA REDA - OSNUTEK ZAKONA O SPREMEMBAH IN DOPOLNITVAH ZAKONA O OBDAVČEVANJU PROIZVODOV IN STORITEV V PROMETU.
26,"Pri 23. točki dnevnega reda, ste vi tudi videli, je negativno mnenje Izvršnega sveta in bi bilo prav, da bi nekaj stavkov povedal dr. Marko Kranjec."
15,Poglejte si to vsebino in bi potem se seveda pogovorili o tej točki dnevnega reda.
3,"Gospod minister, prosim."
2,Hvala lepa.
8,Mnenje Republiškega sekretariata za finance je bilo predloženo.
34,"Mi menimo, da argumentacija in razlaga vzrokov, zakaj je ta davek, uvedba tega davka potrebna, ni prepričljiva, ker je in nam se zdi, da se v ozadju skriva čisti fiskalni namen zbrati več sredstev."
9,"Namreč, če samo na kratko povem, za kaj gre."
31,"Gre za dodatno obdavčevanje artiklov, ki se uvažajo, in sicer z dvema stopnjama: po stopnji 100% proizvodi, ki jih proizvajalec smatra za luksuzne, in po stopnji 30% za vse ostale artikle."
14,"Argumentacija, da se poenostavi s tem carinski postopek in olajša transport in prehod občanov."
55,"Naše mnenje je, da ta argumentacija ne drži, da je predlog tega zakona neskladen z zakonom o temeljnem prometnem davku in menimo, da je bolje, da se ta predlog vključi v temeljni zakona o temeljnem prometnem davku, še bolje je pa, da se s tem počaka in se racionalizira celotni sistem prometnega davka v Jugoslaviji."
13,"Zato stojimo na stališču, da bi ne dali soglasja na osnutek tega zakona."
1,Hvala.
12,Še pisno sta posredovala svoje predloge gospod Ban in pa gospod Šter.
3,Mogoče še vidva?
23,"V bistvu gre za podobne ali iste pripombe, kot so bile zdaj uvodoma povedane, čeprav v delegatski bazi so pristna tudi drugačna razmišljanja."
22,Ali ne bi vendarle - gre v nekaterih primerih za pobude neke vrte zaščite domače proizvodnje in množičnega odhodka in odliva kapitala ven.
28,"Mnenje v nekaterih sredinah so takšna, da bi se vendarle poenostavile carinske formalnosti, čeprav nova 30% stopnja temeljnega prometnega davka je pravzaprav kot splošna stopnja višja za 10%."
22,"In drugo, tudi nova 30% stopnja temeljnega prometnega davka in 15% carinska stopnja sta prav tako bistveno višji od sedaj veljavne 36,5%."
52,"Veliko je razmišljanja tudi o tem, če bi do tega prišlo, ali ne bi vključili na seznam še nekaterih proizvodov, (pobude smo dobili od nekaterih proizvajalcev, konkretno proizvajalci piva), ki mislijo, da se njihovi proizvodi - domača stopnja 65, plus 3, plus 38, mislim osnovna stopnja, republiški davek, in tako naprej izredno obremenjeni."
20,"Isto časno pa v predlogi, o kateri govorimo, mislimo, da ni primerno, da podpremo v takšni obliki, kot je posredovano."
1,Hvala.
54,"Moje mnenje je (in sem ga tudi posredoval pismeno oziroma po telefonu strokovnemu delavcu), da pravzaprav obrazložitev, ki smo jo prejeli od predlagatelja, delno zavaja, ker govori o reorganizaciji, ali bom rekel, poenostavitvi obdavčevanja, v bistvu pa gre to za dodatno obdavčevanje oziroma za, če poenostavimo, višje davščine, ki gredo direktno v zvezni proračun."
21,"Zato sem mnenja, da obrazložitev ni prepričljiva in moje mnenje je, da ne damo soglasja (če to koga prepriča v redu.)"
7,Še kdo ima mogoče kakšno drugačno mnenje?
3,"Prosim, gospod Pučko."
15,"Moram reči, da smo tudi na izvršilnem odboru Gospodarske zbornice o tem osnutku zakona razpravljali."
20,"Naše stališče je bilo, da ta zakon ne bi zagotavljal enakih pogojev gospodarjenja in ne bi predstavljal konsistentnega gospodarskega sistema."
20,"Vendar ob tem se zavedamo, da smo trenutno v težavah zaradi neustrezne zaščite, kot je poslanec Ban rekel, domačega gospodarstva."
24,"Nam potrošniki uvažajo robo iz tujine in zaradi zelo kompliciranih davčnih stopenj carina teh prometnih davkov in carin ne pobira, spušča robo v državo."
84,"In dilema je v tem, ali čakati, da bomo prišli do sistemsko čiste rešitve na tistem področju, o katerem je govoril minister Kranjec, ali so možnosti, da pridemo do spremembe sistema prometnih davkov dovolj hitro, da te probleme rešimo, ali bi kazalo morda prepustiti - naše stališče bi bilo, da bi morali dati določeno prostost delegaciji v Zboru republik, da ona presodi, ali je sprememba tega zakona o prometnem davku tako oddaljena, da bi morali z neko prehodno rešitvijo reševati ta problem zaščite domače proizvodnje."
11,"Naš predlog je, da ne bi do kraja zacementirali stališče delegaciji."
4,To sem hotel povedati.
2,Še kdo?
29,"Prvo bi prosil za pojasnilo, ali je to mišljeno za vse, ker bi se sedaj uvažalo, ali tisto, kar bi se nad temi 30 dolarji, ki so sedaj prosti."
4,Kako je to mišljeno?
4,To nič ne piše.
15,"No, nad tistimi 30 dolarji, saj vemo, kaj se s tistimi 30 dolarji da dobiti."
5,"Praktično se obdavčuje vse, realno."
12,Samo eno kratko repliko bi dal na te sugestije gospodarstva in zbornice.
44,"Zavedam se, da je gospodarstvo zaskrbljeno zaradi tega, samo izkušnje kažejo, da gremo tudi v nek začasni ukrep, samo ponavadi so začasni ukrepi najbolj dolgotrajni, tako da se bojim, da bomo mi zelo zapletli davčni sistem, če bomo pristali, da se ta zakon sprejme."
27,"Če sem prav razumel, ni stališče tega, da bi se ta zakon sprejel, ampak tudi kot začasni ukrep se mi zdi, da ne bi bil najbolj primeren."
20,"Kot pravim, razumem podjetniško stališče, samo narodno gospodarsko se mi zdi, da je ta ukrep vsekakor škodljiv v kateremkoli času."
16,"Torej, bi še rekel, da že sedaj obstaja možnost obremenjevanja, jasno, samo se to ne izvaja."
18,"Ne samo zaradi tehničnih vzrokov, ampak očitno so inštrukcije take, da se ne obremenjuje na meji tega uvoza."
6,"Tako, da ta možnost že obstaja."
16,"Dejansko nisem prepričan z argumentacijo, da se bo olajšal s tem pretok blaga, mislim, da ne."
26,"Precej velik subjektivizem se bo ustvaril, ker bo vsak pač odprl svoj prtljažnik in bodo rekli, na to boš plačal pa toliko, na to pa toliko."
21,"Se mi zdi, da je bolje, da ostane sedanji postopek carinjenja in da se ne gre v obremenjevanje s prometnim davkom."
1,Hvala.
1,Hvala.
2,Še kdo?
1,Prosim.
16,"Mislim, da uvajanje teh dodatnih davščin, ki so tu navedene, na nek drug sistem, ni primerno."
27,"In druga stvar, kar iz tega ven sklepam, je to, da hočemo nekje zaščititi domače gospodarstvo, po drugi strani pa dajemo veliko denarja za uvoz istega materiala."
5,"Mislim, da je to neusklajeno."
8,"Pri pivu mislim, da je tudi podoben problem."
24,"Gre, ne vem, za tisoč ali ne vem, za ogromno količino uvoza piva, po drugi strani pa smo mnenja, da ga je treba zaščititi."
7,"Mislim, da tu potem pridejo tudi nasprotja."
2,Še kdo?
1,Prosim.
30,"Dal bi pripombo tudi s strani osebnega dela, da je ta ponujena varianta nesprejemljiva že v prvi kategoriji 30%, ker izenačuje drobno gospodarstvo ali pa zasebne obrtnike s fizičnimi osebami."
30,"V drugi postavki, ki pa je obdavčena 100%, pa mislim, da bi ta vrsta proizvodov precej vplivala pri nas na turistično ponudbo, ki jo ravno iz tega blaga najbolj forsiramo."
47,"To so ti jugobutik ob Jadranu in podobno, ker bi bila ta ponudba s tako veliko obremenitvijo znatno predraga in potem bi bile seveda te naše zasebne prodajalne, ki so odprte širom po turističnih naših naseljih ali pa mestih, popolnoma predrage in bi ta ponudba čisto izumrla."
9,"Vir zla je, kakor koli se obračamo, tečaj dinarja."
26,"In ker zdaj tečaja nikakor nočemo popraviti, potem pa poskušamo na vse sorte načine, namesto da bi čisto po ekonomski logiki večje nakupe v tujini odpravili."
18,"To je osnovni razlog, mislim, zato predlagam ali pa podpiram to, da ne pristajamo na te dodatne obdavčitve."
21,"Ima še morda kdo predlog, da vseeno podpremo, ker zdaj je le velika večina vas razpravljala o tem, da ne podpremo?"
1,Prosim.
51,"Rekel bi sledeče: pri nas hodimo kupovat v Avstrijo stole in jih bomo tako dolgo hodili, dokler bodo štirikrat cenejši, kot so pri nas. (To so ti vrtljivi stoli.) Če mi želimo v to Evropo, če se že z njo soočamo, potem se soočajmo z vsemi njenimi dobrimi in slabimi posledicami."
27,"In moj predlog je, da se izdelajo instrumenti, po katerih bo carina vsakih 6 mesecev zmanjšala za določen odstotek in bo v dveh, v treh letih izginila."
14,"Ne pa to, da mi iz dodatnih davščin, carin želimo krpati to našo ekonomijo."
32,"Mi se moramo soočiti z Evropo in v tem drobnem potrošnem materialu je prvo soočanje z Evropo, ko si izmerimo, koliko smo vredni v teh drobnarijah, ki jih panično nakupujemo čez mejo."
16,"Moje mnenje je, da ta ukrep ni sprejemljiv, da se začne v mikrostrukturi prelivanje in merjenje."
19,"In ta siva ekonomija, ki izvira iz teh nakupov, je mikrostruktura in tudi začetek drobnega gospodarstva, če želimo takole."
42,"In menim, da na tem področju in tudi na področju ostalih fiksnih carin določijo vlade republik ali federacije, če želimo v Evropo, da se bodo te carine zmanjšale vsakih 6 mesecev v naslednjih letih, da bo proizvajalec pripravljen na Evropo leta 1992."
2,Hvala lepa.
1,Hvala.
3,Počasi bi zaključil.
1,Prosim.
46,"Želel bi samo to povedati, da smo trgovci na obmejnem področju, Podravja, Pomurja in Koroške, katerih predstavnik sem v tem parlamentu, večno na prepihu in nas novinarji po časopisih učijo, kako ne vemo trgovati - predvsem, ko je potrebno prodajati ""Ramo"" (margarina) v Mariboru ali v Lipnici."
39,"To pa samo zaradi tega, ker se seveda pridno na te proizvode obeša država, pobira carino in davščino in seveda nas novinarji lahko učijo, da je 1 + 1 = 3, ne pa 2, kot smo se učili v osnovni šoli."
46,"Zato je treba urediti te relacije z državo in pustiti trgovcem, da bodo vsaj v tem delu lahko trgovali normalno kot zunaj pa uvažali tisto blago iz sosednjih držav, čeprav ga mi nimamo in da ne bodo ljudje trumoma prehajali meje in enostavno blago kupovali zunaj."
18,"To znamo tudi mi prodajati doma, seveda ob pogoju, da imamo iste pogoje, kot jih imajo trgovci zunaj."
12,Delamo z nižjo maržo trgovci v Sloveniji in Jugoslaviji kot v Avstriji.
23,"Izkušnje iz drugih dežel kažejo, da previsoke carinske stopnje bolj zavirajo kot krepijo domače narodno gospodarstvo, ker se uspava in ni dovolj konkurenčno."
19,"Tako kot je rekel gospod za mano, bi morali mi iti v proces počasnega zmanjševanja carin, ne pa poviševanja."
9,"Še kdo kaj dodatnega, da se ne bi ponavljali."
22,"Če ne, bi vseeno zaključil to razpravo in predlagam, da sprejmemo sklep, ki ste ga prejeli na klop, tako kot je napisan."
43,"In potem še 3. točka; ""Skupščina Republike Slovenije pooblašča svojo delagacijo v Zboru republik in pokrajin Skupščine SFRJ, da v postopku usklajevanja posreduje navedene pripombe (in vse te pripombe, ki smo jih še danes slišali) in da ne da soglasja k predlogu zakona."""
5,Kdo je za tak sklep?
3,Je kdo proti?
4,Se je kdo vzdržal?
7,"Ugotavljam, da je 70 delegatov glasovalo za."
3,Prehajamo na 24.
17,"TOČKO DNEVNEGA REDA in tukaj predlagam, da bi 24., 25., 26. in 27. točko obravnavali v paketu."
6,Je to v skladu s poslovnikom?
21,"Mislim, da je to normalno in da se bodo začeli poslovniki prilagajati našemu delu, ker bi radi nekatere stvari hitreje rešili."
1,24.
19,"TOČKA DNEVNEGA REDA - OSNUTEK ZAKONA O SUPERGARANCIJI FEDERACIJE ZA OBVEZNOSTI STOPANSKE BANKE A.D., SKOPJE KOT GARANTA ZA II."
14,POSOJILO EVROPSKE INVESTICIJSKE BANKE ZA FINANCIRANJE MODERNIZACIJE MAGISTRALNE ŽELEZNIŠKE SMERI JESENICE - SEŽANA - GEVGELIJA - DIMITROVGRAD.
1,25.
18,"TOČKA DNEVNEGA REDA - OSNUTEK ZAKONA O SUPERGARANCIJI FEDERACIJE ZA OBVEZNOSTI PRIVREDNE BANKE D.D., ZAGREB KOT GARANTA ZA VI."
18,"POSOJILO EVROPSKE INVESTICIJSKE BANKE ZA DELNO FINANCIRANJE GRADITVE POSAMEZNIH ODSEKOV AVTOMOBILSKE CESTE ""BRATSTVO IN ENOTNOST"" S PRIKLJUČNIMI CESTAMI."
1,26.
13,TOČKA DNEVNEGA REDA - OSNUTEK ZAKONA O SUPERGARANCIJI FEDERACIJE ZA OBVEZNOSTI LJUBLJANSKE BANKE D.D.
4,KOT GARANTA ZA VI.
18,"POSOJILO EVROPSKE INVESTICIJSKE BANKE ZA DELNO FINANCIRANJE GRADITVE POSAMZENIH ODSEKOV AVTOMOBILSKE CESTE ""BRATSTVO IN ENOTNOST"" S PRIKLJUČNIMI CESTAMI."
1,27.
19,"TOČKA DNEVNEGA REDA - OSNUTEK ZAKONA O SUPERGARANCIJI FEDERACIJE ZA OBVEZNOSTI STOPANSKE BANKE A.D., SKOPJE KOT GRANTA ZA VI."
18,"POSOJILO EVROPSKE INVESTICIJSKE BANKE ZA DELNO FINANCIRANJE GRADITVE POSAMEZNIH ODSEKOV AVTOMOBILSKE CESTE ""BRATSTVO IN ENOTNOST"" S PRIKLJUČNIMI CESTAMI."
19,"Mislim, da bi bilo prav, da bi dr. Kranjec povedal nekaj stavkov v zvezi z vsemi temi štirimi supergarancijami."
26,"Gre za posojilo Evropske investicijske banke, ki se bo porabilo deloma za remont magistralnih železniških prog in deloma za obnovo oziroma izgradnjo avtoceste ""Bratstvo in enotnost""."
21,"Pri prvem predlogu gre za supergarancijo federacije, za posojilo, ki ga bo prevzela Stopanska banka Skopje, v znesku 2 milijona ekujev."
28,"Pri drugem predlogu gre za supergarancijo, za posojilo, ki ga bo prevzela Privredna banka Zagreb za izgradnjo odseka avtoceste dolžine okoli 24 kilometrov v vrednosti 40 milijonov ekujev."
27,"Pri tretjem predlogu gre za supergarancijo posojila, ki ga bo prevzela Ljubljanska banka d.d. tudi za odsek avtoceste, in sicer Čebulovica - Razdrto v znesku 25 milijonov ekujev."
28,"In v četrtem predlogu gre za posojilo, ki ga bo prevzela Stopanska banka Skopje tudi za gradnjo obvoznice na avtocesti ""Bratstvo in enotnost"" v znesku 15 milijonov ekujev."
6,Pogoji teh posojil so relativno ugodni.
14,"Gre za posojilo 20 let, z odlogom odplačevanja 5 let in obrestno mero 9.5%."
35,"Glede na prejšnje diskusije bi rad povedal, da je to posojilo treba sprejemati v paketu, ker sicer če se ne sprejme eno, se potem tudi vsa druga ne sprejemajo in posojilo ne bo odobreno Jugoslaviji."
21,"V tem trenutku ne bi (čeprav to ni moja naloga opozoriti) gledal, kdo bo dobil več in kdo bo dobil manj."
19,"Trenutno gre še za gradnjo magistralnega cestnega in železniškega omrežja, zato menimo in predlagamo, da se te supergarancije da."
2,Hvala lepa.
1,Hvala.
59,"No, želel bi reči to, da smo mi zanemarili, da je to nov parlament, da je prvo in drugo posojilo bilo potrjeno pred tem, da nam ni prezentirano, kaj je v teh posojilih bilo odobreno, mi pravzaprav ne poznamo paketa problemov in tu izpade, kar je danes prisotno, kot da je pravzaprav Slovenija tu strašno, bi rekel, skromno obravnavana."
40,"To je ne del problema, tako da bi morali vendarle ta moment, da je tu prišlo do spremembe, da so se tu pojavili novi ljudje, ki ne poznajo v celoti problematike, da bi verjetno morali nekoliko temeljiteje tudi program predstaviti."
30,"Drugo je pa problem v tem, da tu prednjači Skopska banka, za katero noben ne ve, ali bo ta dinar lahko kdaj vrnila ali ne, ali ga bomo mi vračali."
32,"Gre za supergarancijo, to razumem in vem, da je to tretje rezerva navsezadnje, ampak vendarle po tej tretji rezervi mi plačujemo že neke stvari in tudi to bomo plačevali na koncu koncev."
30,"Tako, da nisem sicer proti temu, da to potrdimo, samo mislim, da informacija o tem, kaj se v tem paketu in cestami in železnico zdaj dogaja, je malo skromno podana."
16,"Tako, da mi pravzaprav ne vemo, kaj je z ostalimi relacijami, ker jih tu zraven ni."
15,"Tako, če bom že moral zato glasovati, ne bom ravno prepričan, da sem ravnal prav."
11,"Želel bi pojasniti glede posojila za železnico, za modernizacijo makedonski železnic."
61,"Tukaj gre za en majhen del paketa drugega železniškega projekta Evropske investicijske banke, ki je skupaj znašal 60 milijonov ekujev; od tega je dobilo Slovensko železniško gospodarstvo 16 milijonov, zagrebško oziroma hrvaško 18 milijonov, vojvodinsko tudi 18 milijonov ŽTO Beograd 6 milijonov, ŽTO Skopje pa prihaja zadnje na vrsto zaradi pač proceduralnih zapletov pod to verifikacijo v višini dveh milijonov ekujev."
20,"Torej, z vidika železniškega gospodarstva je to v jugoslovanskem prostoru usklajeno, gre pa za modernizacijo te železniške transverzale Jesenice - Gevgelija."
1,Hvala.
3,En odgovor je.
2,Še kdo?
9,Strinjam se z ugotovitvijo in predlogom gospodov iz vlade.
17,"Zdi se mi, da je v paketu sprejeto vse tisto, kar je za razvoj naše skupne domovine."
5,Samo bi rad eno vprašanje.
19,"Pred tem smo odklonili vse zahtevke Zveznega izvršnega sveta za usklajevanje na nivoju Jugoslavije, sredstev federacije in tako naprej."
13,"Od česa bo plačala zvezna država, če ne bomo dajali, ampak samo jemali?"
2,Hvala lepa.
1,Hvala.
2,Še razprava?
3,Vprašanje je bilo.
2,Dr. Kranjec.
32,"Priznam, da nisem dobro razumel vprašanja, rekel pa bi, da ti projekti so šli skozi rigorozno proceduro ocenjevanja rentabilnosti in če so bile te ocene pravilno narejene, bi se ti projekti samofinancirali."
21,"Posebej ker gre za tretji red garancije, se mi zdi, da je zelo malo verjetno, da bi to prišlo na federacije."
2,Še kdo?
1,Replika.
6,Potem pa sploh ne rabimo supergarancije.
6,To je zahteva mednarodnih finančnih institucij.
29,"Spet se moramo postaviti na stališče, če želimo sodelovati s svetom, če želimo finančna sredstva, ali se želimo postaviti na nivo Jugoslavije ali republike ali občine ali ene vasi."
8,"To je zdaj stališče, kako daleč bomo gledali."
1,Hvala.
2,Še kdo?
5,Imate pred sabo tudi sklepe?
10,Sklepi so vsi štirje praktično enaki razen pri imenih banke.
10,"Sprejemamo takšne sklepe, ali ne; velja za vse štiri naenkrat."
2,Dvignimo roke.
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je soglasno sprejeto."
6,Kje je bil pa do sedaj?
3,Sem pa vprašal.
2,"Dobro, hvala."
3,Z večino glasov.
22,"V zapisnikih bo moralo biti to posebej za vsak sklep in je na tak način, imamo to pooblastilo, to je v redu."
1,Hvala.
9,S tem smo končali tudi dnevni red druge strani.
4,Smo na tretji strani.
1,28.
35,"TOČKA DNEVNEGA REDA - OSNUTEK ODLOKA O VALORIZACIJI SREDSTEV, KI SO JIH VPLAČALE REPUBLIKE IN AVTONOMNI POKRAJINI ZA LETO 1989 ZA ODPRAVO POSLEDIC KATASTROFALNEGA POTRESA, KI JE PRIZADEL OBMOČJE SOCIALISTIČNE REPUBLIKE ČRNE GORE V LETU 1979."
21,"Tudi tu imamo negativna mnenja najprej Izvršnega sveta in predlagam, da najprej razpravljamo o tem osnutku odloka in potem sprejmemo sklep."
3,Kdo želi besedo?
11,"Naš predlog skupaj je, da ne damo soglasja k predlogu odloka."
2,Ni razprave?
52,"Zraven bi le podal, da glede na to, da smo 11 let plačevali, da so nas (kar se tega tiče) dosegale zelo konkretne novice o tem, kam je šel ta denar, bi pa le zahteval od črnogorske vlade zraven še, da poda eno finančno poročilo, kaj je bilo s temi 11 leti."
9,Drugače se pa seveda strinjam s tem z vami.
6,"Mislim, da ima gospod Zlobec prav."
13,"Mi nič ne vemo, samo da smo dali denar; to je bilo glavno."
4,Še kdo želi razpravljati?
4,"Gospod Mlinar, vodja delegacije."
32,"To, kar delegat Jaša Zlobec predlaga, prejšnji sestav skupščine je že pred kašnimi 2, 3 leti to skupaj z Izvršnim svetom od Črne gore zahteval in je vsako leto to poročilo dobil."
4,Skupščina ga je obravnavala.
41,"Zdaj ne vem, se ne spomnim več, kaj je vse tam bilo in mislim, da sedanji Izvršni svet to obnovi in bo dobil za zadnjo leto, kaj se je iz tega denarja realiziralo, mislim, na pismenem in bo skupščina to obravnavala."
2,Hvala lepa.
36,"Torej na splošno v svetu velja, da je potres katastrofa, pri nas na jugu pa izgleda, da je dobra žetev, ker če se malo poškoduje, pa veliko dobijo, velika finančna sredstva in to na dolgo obdobje."
83,"Spomnimo se samo Skopja, ko je bilo treba plačevati preko 20 let, tukaj zdaj za to Črno goro se plačuje že 12 leto in še bi hoteli imeti in še in še v nedogled in so podobni primeri iz Banje Luke, Kopaonika in bi bilo treba enkrat malo prenehati s tako metodo in pač nimam nič proti temu, da se da ponesrečencem eno humanitarno pomoč, to je na splošno v navadi v svetu, ampak to je pa izkoriščanje, kar se pri nas počne."
7,To ne more več tako naprej iti.
48,"Če se pa po drugi strani spomnimo, kako je bilo v Sloveniji, smo imeli tudi potres na Kozjanskem, smo imeli na Tolminskem imeli smo lansko leto tisto neurje v Halozah, ni pa od nikoder prišlo niti dinarja; še kakšnih carinskih popustov za opremo ali kaj takšnega ni bilo."
1,Dobro.
11,"Tu je zdaj možno tudi, da je vseeno, kaj je bilo."
33,"Zaključil bi to razpravo, če res ni kaj pomembnega, če nima res kdo drugačnega mnenja, saj to res že morate povedati - s predlogom, da sprejmemo sklep, da ne damo soglasja k predlogu odloka."
5,Kdo je za ta sklep?
3,Je kdo proti?
4,Se je kdo vzdržal?
3,Smo pri 29.
36,TOČKI DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O ZAGOTAVLJANJU SREDSTEV ZA SKUPNE DRUŽBENE POTREBE V LETU 1990 IN O PORAČUNU DOLOČENIH OBVEZNOSTI Z DOHODKA ZA SKUPNE IN SPLOŠNE DRUŽBENE POTREBE ZA LETO 1989.
58,"Gospod Menciger nam je povedal vse, kar je bilo s strani Izvršnega sveta še treba povedati v povezavi z 29. in 30. točko dnevnega reda, tako da bomo mi ti dve točki ločili in bomo zdaj naprej obravnavali predlog zakona o spremembah in dopolnitvah zakona o zagotavljanju sredstev za skupne družbene potrebe v letu 1990 in tako naprej."
5,Moram vas obvestiti o naslednjem.
13,"Preden začnemo, moramo ugotoviti, ali so amandmaji Izvršnega sveta že tukaj ali ne."
12,"Samo toliko, da bom pogledal, da se razumemo, da ne bomo gledali."
33,"Mi imamo za osnovo zakon, ki ste ga dobili s pošto, ki ga je predlagal Izvršni svet, potem imate tudi predlog Gospodarske zbornice in predlog skupine delegatov, potem predlog Angelce Žerovnikove kot amandma."
18,"Tako se moramo zdaj o teh stvareh postopoma pogovarjati, in sicer v celoti, če gremo seveda od začetka."
20,Je pa včeraj zvečer še prišlo do nekaterih sprememb in tako tudi Izvršni svet predlaga amandma na svoj predlagani zakon.
16,Tako da bi morali imeti to gradivo; žal brez tega gradiva ne moremo pričeti z razpravo.
7,"Imate kakšen dodaten predlog, člani Izvršnega sveta?"
19,"Saj ti amandmaji so v bistvu tisti, ki so že znani na osnovi diskusije s predsedniki občinskih izvršnih svetov."
16,"To seveda ni opravičilo, moram reči, da ostala dva zbora ta material imata, po mojih informacijah."
10,"Ne vem, zakaj v tem zboru te informacija ni razdeljena."
8,"Lahko pa jaz povem, za kakšne spremembe gred."
4,Vmesni vzklil bi imel.
18,"Imamo obvestilo, da se razmnožuje ta material, tako da ni to zdaj krivda ne vem kjer in kako."
16,"Kdo ve, kdaj je bilo to dostavljeno, pa ne da bi zdaj bil jezen zaradi tega."
13,To je bilo dostavljeno včeraj popoldan in ostala dva zbora sta to dobila.
28,"Ne, ob petih smo se mi to pogovarjali in ni še bilo teh predlogov, zanesljivo ne: razen če zdaj vseeno slišimo vsaj nekaj ustnih predlogov teh predlagateljev amandmajev."
57,"Zaradi tega, ker tu bo po vsej verjetnosti kar nekaj različnih mnenj in mi imamo, tako kot ste že lahko sami razbrali, zelo zaostrene predloge, ki jih podpira skupina naših poslancev, pa tudi Gospodarska zbornica, potem je nekoliko omiljen (bom tako rekel) predlog Izvršnega sveta, ki je - moram priznati- verjetno sprejemljiv za eno in za drugo stran."
16,"Na drugi strani imamo pa seveda interese, ki jih boste vi kot posamezniki poslanci tudi zastopali."
11,"Tako, da moramo priti čisto normalno vsaj do približno sorodnih stališč."
30,"Ker gre za zelo občutljivo materijo in jaz mislim, da so res tudi pri televiziji zainteresirani za to, da bi malo posneli in bi bilo prav, da pridete zdaj gor."
19,"Pojdimo k razpravi o tej točki dnevnega reda in o amandmajih, ki so na to točko dnevnega reda predloženi."
1,Velja?
2,Prosim prvi.
31,"Mislim, da danes ni prišlo do nobenih problemov med strankami in tudi na prvem zasedanju, ko smo se na medstrankarskem nivoju včasih grdo gledali, smo vendar prišli na koncu do sklepov."
25,"Bojim se pa, da danes ob tej točki dnevnega reda ne bomo mogli priti do sklepov - in to vsaj zase lahko trdim - za nikakršno ceno."
47,"Namreč, 15% zmanjšanje izdatkov za družbene dejavnosti na nivoju občin je zadeva, ki je kot delegat, ki so ga volili v celi Sloveniji vsi zaposleni v kulturi, umetnosti in informiranju - enako velja tudi za mojega kolega Frančka Rudolfa iz Demosa - je stvar, ki je ne morem požreti."
8,"In če ostali sprejmete, mi ostane samo odstop."
24,"Teza, ki jo je postavil dr. Mencinger, ki ga sicer visoko spoštujem kot ekonomista, o tem, da je treba razbremeniti gospodarstvo, se lepo sliši."
17,"Med vami je večina gospodarstvenikov in tudi jaz se strinjam z vami, da je treba razbremeniti gospodarstvo."
30,"Ampak čista floskula je, da bi lahko kultura, ki dobiva približno pol procenta nacionalnega dohodka, z nadaljnjim zmanjšanjem kakorkoli razbremenila gospodarstvo - kajti to zmanjšanje predstavlja približno 1 promilo za gospodarstvo."
10,Poleg tega je treba upoštevati še eno zelo kruto dejstvo.
21,"Novi manever vlade, da ni vsakega področja zniževala za določene odstotke, ampak je globalno znižala te odstotke družbenim dejavnostim za 15%."
43,"To pomeni, da je 10 revežev zaprla v eno sobo in jim je vrgla en kos kruha in se naj stepejo zanj; najmočnejši revež bo seveda ta kos kruha vzel in ga pojedel, ostalih 9 bo pa ostalo še bolj lačnih kot prej."
4,"Namreč, za kaj gre?"
4,To ni nobena retorika.
33,"Za zdravstvo se bo seveda moral najti določen minimalni denar, za šolstvo se bo ravno tako moral najti minimalen denar, kar pomeni, da bodo ravno kultura, raziskovanje in podobne dejavnosti spet odnesle kratko."
27,"Verjemite mi, da ne pretiravam, če govorim, da je slovenska kultura pred finančnim zlomom in ji lahko takšnih 15% pomeni že usodni udarec pri pehanju v prepad."
6,Preprosto na to ne morem pristati.
19,"Nikar ne mislite, da kultura in stanje v kulturi ni direktno povezano tudi s stanjem v gospodarstvu in drugod."
34,"Navsezadnje, če ne bi imeli razvite kulture v Sloveniji, kakor jo imamo, je vprašanje, kdaj bi pri nas prišlo tudi do teh odločilnih političnih sprememb, ki tudi vam omogočajo, da sedite v skupščinskih klopeh."
2,Hvala lepa.
29,"Na koncu pa samo še to, da preprosto ne morem razumeti, kako je moj stari znanec in kolega, minister za kulturo, dr. Andrej Capuder, lahko na nekaj takega pristal."
65,"Ker, če že v družbenih dejavnostih ostaja na določenih področjih nefunkcionalno denar in verjamem, da ostaja, ker ostaja povsod - bi bila naloga nove vlade (in seveda resornih ministrov za ta področja) v tem mesecu dni, ker so ga imeli na razpolago, pregledati strukturo porabe denarja za družbene dejavnosti, videti, kje so tiste luknje, skozi katere ta denar neracionalno odteka in narediti racionalnejšo mrežo porabe denarja."
16,In edino v takem primeru bi se bilo sploh mogoče teoretično pogovarjati o zniževanju teh prispevkov.
66,"Da se pa kar linearno na pamet izračuna neke številke, ne da bi se sploh preverilo, ali je ta kultura konkretno te številke dejansko porabila ali so se prelivale drugam - ker vemo, da so se prelivale drugam - potem pa linearno vzeti teh 15%, kar pomeni za kulturo, da lahko izgubi tudi do 20, 30%, je to zame zločin nad slovenskim narodom in nanj ne morem pristati."
24,"Predvsem pa ne morem nanj pristati, ker so me volivci ravno zato volili, da se bom bojeval vsaj za minimum dostojanstva in dostojnosti kulture."
1,Hvala.
9,"Gospe in gospodje, tovarišice in tovariši poslanci, spoštovano predsedstvo!"
35,V Gospodarski zbornici Slovenije ugotavljamo že nekaj let - in o tem vedno znova javno govorimo - da z obstoječo previsoko ravnijo stroškov v našem gospodarstvu ne moremo preživeti v pogojih odpiranja domači in tuji tržni konkurenci.
11,Eden od bistvenih dejavnikov naših visokih relativnih stroškov so obremenitve gospodarstva.
27,"One ne samo, da so absolutno visoke, ampak - v nasprotju s trditvami nekaterih, ki so bile zadnje dni zapisane v časopisih - iz leta v leto realno naraščajo."
22,"Naj samo povem, da so izdvajanja za družbene dejavnosti v Sloveniji lansko leto realno narasle glede na leto 1988 kar za 13,2%."
28,"Izdvajanja za skupne družbene potrebe in socialno varnost v letošnjih prvih 4 mesecih so spet realno kar za 12% višje, kot so bile lani v prvih štirih mesecih."
21,"Izdvajanja za splošne družbene potrebe so letos v prvi tretjini leta tudi za 6,4% realno višje kot v enakem obdobju lani."
40,"Dodajmo k temu, da so letos porasle za 29,3% dajatve za gospodarsko infrastrukturo ter da so se razpolovile dajatve za druge namene, ki skrivajo obveznosti do nerazvitih, to je ustavitev plačevanja za Kosovo, pa imamo globalno sliko enormnega povečevanja dajatev."
50,"V globalu nam raste letos realno za 16,1% v prvih štirih mesecih - in to še ob tem, da je gospodarstvo meseca aprila vplačalo le akontacijo prispevkov za usmerjeno izobraževanje in raziskovanje, kulturo, telesno kulturo, zdravstveno varstvo in zaposlovanje ter vodno gospodarstvo iz dobička le v višini 20% od predpisanih stopenj."
16,Tudi vplačila akontacij davka iz dobička ter prispevki za gospodarsko infrastrukturo niso bili v aprilu izvršeni.
27,"Če bi še vse to bilo gospodarstvu aprila pobrano, kar je sicer zakonska obveznost, bi ta slika strahotne realne rasti obremenitev slovenskega gospodarstva bila v nebo vpijajoča."
21,"Ne pozabimo še to, da se nam vse to dogaja v padcu industrijske proizvodnje v letošnjih prvih štirih mesecih za 8,7%."
9,"Gospe in gospodje, tovariši in tovarišice, poslanci in poslanke!"
16,"Vi ste soočeni z odgovornostjo, da te nemogoče tendence radikalno, bi rekel za 180 stopinj, spremenite."
49,"V nasprotnem primeru se bo pa ob vseh drugih procesih, s katerimi se sooča letos naše gospodarstvo in o katerih ne bi govoril, začel proces ustavljanj proizvodnje v vse več podjetjih, hitra rast števila podjetij v stečajih, zlom produkcije in več kot razpolovitev dohodka, ki ga naše gospodarstvo ustvarja."
16,"Smo v izrednih razmerah - verjetno ne političnih, ampak gospodarskih; lahko pa iz njih nastanejo tudi politične."
18,"Zato vas prosim, da zelo resno pretehtate predlog zakona o spremembah in dopolnitvah in rešitve, ki jih vsebuje."
25,"Naša ocena, to je ocena Izvršilnega odbora Gospodarske zbornice Slovenije je, da predlog zakona ne prinaša dovolj radikalnih sprememb na področju znižanja globala obremenitve gospodarstva."
26,"Če bi do vseh sprememb, ki jih predlaga Izvršni svet, v tem trenutku prišlo, bi to pomenilo znižanje obremenitev gospodarstva po oceni za 320 milijonov dinarjev."
13,"Veliko vprašanje je, če bo ZPIZ za napovedanih 600 milijonov dinarjev razbremenil gospodarstvo."
25,"Vendar ne glede na to, ta predlog Izvršnega sveta Republike Slovenije pomeni po naši oceni le približno eno tretjino globalne razbremenitve, ki jo gospodarstvo zahteva."
32,"Gospodarska zbornica Slovenije je že ob koncu maja v javnem pismu pozvala republiško skupščino, da zniža obremenitve gospodarstva v globalu za najmanj 20% glede na njihovo raven v prvem kvartalu letošnjega leta."
25,"S tem bi spravili obremenitve gospodarstva na raven, kot smo jo imeli v začetnih mesecih leta 1989 oziroma v letu 1988 - govorim o realni ravni."
26,"Obseg razbremenitve gospodarstva (bolje rečeno znižanja intenzitete obremenitve), ki jo predlaga Izvršni svet, je mnogo manjši od predloga Gospodarske zbornice - najmanj po 20%znižanju globala obremenitve."
7,Naj vam to ilustriram z naslednjimi številkami;
13,Prvič: obseg republiškega proračuna za letos znaša nekaj malega čez 34.000 milijonov din.
22,"Izvršni svet predlaga na tem področju zmanjšanje republiških poračunskih prihodkov za 550 milijonov din; torej namesto 20% razbremenitev, razbremenite za okoli 1,6%."
63,"Če dodamo olajšave, ki jih Izvršni svet predlaga na strani izdvajanja za nerazvite, potem pomeni predlog Izvršnega sveta na ravni republike, brez obveznosti do SPIZ, le 15,9% od razbremenitve, ki jo gospodarstvo terja, to je tistih najmanj 20% globala. 20% globala na tej ravni pa je v Sloveniji preko 7000 milijonov dinarjev v primerjavi s 1150 milijoni znižanj, ki jih Izvršni svet ponuja."
25,Drugič: občinska in mestna raven naj bi razbremenili gospodarstvo po predlogu Izvršnega sveta v globalu za najmanj 15%; predlog zbornice je najmanj 20% tudi tu.
8,Tu se oba predloga sicer že dokaj približujeta.
47,"Tretjič: izdvajanja za invalidsko pokojninsko zavarovanje v Sloveniji, ki morajo po ocenah letos napojiti budžet SPIZ-a v višini približno 24 milijard dinarjev, so takšna, da jih naše gospodarstvo letos ne zmore - še posebej ob dejstvu, da so zdaj najnižje pokojnine višje od plač nekvalificiranih delavcev v gospodarstvu."
13,In četrtič: slovenska izvajanja v budžet federacije so po oceni 16.162 milijonov dinarjev.
30,"Tudi ta global je treba doseči, da se letos zniža vsaj za 20% - ali po poti normalnega rebalaniranja zveznega budžeta ali na kakšne drug način - morebiti tudi z moratorijem plačevanja."
20,"To kaže, da so razlike med globalom razbremenitve, ki jo ponuja Izvršni svet in zahtevami gospodarstva še vedno zelo velike."
24,"Iz vseh teh razlogov smo v Gospodarski zbornici pripravili amandmaje na predloženi zakon, ker menimo, da je treba v tem trenutku sprejeti radikalnejše rešitve."
29,"Naši amandmaji gredo - za razliko od predloga Izvršnega sveta - v to, da se znižajo tudi prispevne stopnje za prispevke iz dobička in dohodka na republiški ravni za družbene dejavnosti."
12,"Izvršni svet v ta sektor sploh ne posega, ne predlaga nobenih sprememb."
20,"Predlagamo, da se na ravni občin in mesta predpiše, da se znižajo te dajatve ne za 15, ampak za 20%."
16,Predlagamo pa tudi da se rok veljavnosti uveljavitve teh rešitev spremeni glede na predlog Izvršnega sveta.
38,"Mi menimo, da bi moral zakon veljati takoj po objavi v Uradnem listu, da pa se seveda določbe odnosno rešitve v 1., 2. in 3. člnu začnejo uporabljati, kar je po našem pravno možno, od 1. julija naprej."
12,Ob teh naših predlogih mi seveda tudi predlagamo dva sklepa vašemu zboru;
46,"Prvič: sklep, ki je v zraku, da naredi ustrezno znižanje tudi SPIZ in pa sklep, ki bi obvezoval delegacijo v ZRP, da zahteva vsaj 20% znižanje federalne porabe; če pa to ne bo mogoče, pa da bo Slovenija - v smislu svoje suverenosti seveda - sama povlekla poteze."
2,Hvala lepa.
36,"Ne mislim obremenjevati prisotnih delegatov z razpravo o vlogi zdravstvenega varstva pri ohranjanju zdravja, ki je pomemben dejavnik tako pri socialni varnosti, kvaliteti življenja, reproduktivnih sposobnosti naroda kot pri produktivnosti gospodarstva, saj to prisotni dobro veste."
27,"Prav tako se spominjate programov strank in predvolilnih obljub ter dejstva, da je ob krizi v gospodarstvu potreba po socialni varnosti delovnih ljudi in občanov toliko večja."
24,"Stanje v zdravstvu je danes sledeče: pri trenutno veljavni prispevni stopnji 10,60% iz bruto osebnega dohodka nam za realizacijo finančnih načrtov manjka 16,4% sredstev."
16,Pri tem so finančni načrti pripravljeni na izrazito nizkih parametrih za materialne stroške in osebne dohodke.
49,"Če bi osebne dohodke preračunali po metodologiji enote enostavnega dela izhajajoč iz zajamčenega osebnega dohodka, bi samo na tej postavki potrebovali 20% več sredstev oziroma glede na delež osebnih dohodkov v struktutri stroškov v zdravstvu preko 20% dodatnih sredstev; da ne omenjam zahtev, ki nam jih prinašajo kolektivne pogodbe."
35,"Dodatno pa zaostrujejo situacijo v zdravstvu problemi nelikvidnosti v gospodarstvu, ki zdravstvu ne plačuje opravljenega dela, ki zamika plačila prispevkov, medtem ko so nekateri veliki sistemi baje s strani Izvršnega sveta Slovenije teh prispevkov oproščeni."
17,Tako se je v mesecu juniju na žiro računu zdravstva zbralo 180 milijonov dinarjev namesto predvidenih 500.
31,"Posledice - izgube v celotnem sistemu zdravstva ter blokade žiro računov v celotni Sloveniji, kjer prednjačijo regije Celja, Ljubljane in Novega mesta, ko blokade delovnih organizacij dosegajo že 30 do 40 dni."
33,"Zato tudi ne razumem podatkov v sredstvih javnega obveščanja o sredstvih, ki jih zadržujejo družbene dejavnosti, saj se, obratno, v zdravstvu pojavljajo sumi, da Izvršni svet natečena sredstva uporablja za intervencije v gospodarstvu."
8,Sredstev je v globalu premalo in prepozno prihajajo.
56,"V vsakem primeru delegati danes sprejemamo pomembno odločitev, ki ima lahko usodne posledice za stanje v družbenih dejavnostih, vendar, kakorkoli boste sklenili, predlagam, da se pri komiteju oziroma po novem pri Sekretariatu za zdravstvo oblikuje poseben račun, kjer naj se stekajo prispevki za zdravstvo in kjer naj se vodi evidenca oproščenih delovnih organizacij glede samih prispevkov."
23,"Res, da so delovne zdravstvene organizacije neprofitne javne ustanove, kar pa še ne pomeni, da so obvezne opravljati svoje storitve brez finančnega pokritja."
9,Pri tem so v vsakem primeru izjeme urgentna stanja.
32,"Zato bo zdravstvo prisiljeno med kratkoročnimi ukrepi poseči tudi po seznamu delovnih organizacij, ki ne odvajajo prispevkov za zdravstvo ter bo od uporabnikov, ki so v bistvu nezavarovane osebe, terjalo poravnavo stroškov."
1,Hvala.
1,Prosim.
22,"Predlagam, da se iz predloga zakona črta oziroma izpusti 3. člen, točka ena, to je raziskovalna dejavnost, ki bi odvzelo za 23%."
40,"To stvar utemeljujem z naslednjim: gospodarstvo je od raziskovanja že vzelo svoj delež, in sicer zato, ker raziskovalni projekti so financirani tako, da je vedno udeležena, razen v skupnem programu, družbena dejavnost ali gospodarstvo 50 - 50 ali pa 80 - 20%."
11,"Ker je gospodarstvo nelikvidno, so prenehali financirati oziroma izpolnjevati te pogodbe."
10,Tako je del raziskovalnih organizacij že ob velik del sredstev.
2,Naslednja stvar.
25,"Iz zbranega denarja raziskovalne dejavnosti že vračamo gospodarstvu za približno 7%, to je za zapiranje Rudnika v Idriji, za Žirovski vrh, Mežico in še nekatere."
28,"To so že posledice prejšnjega Izvršnega sveta, vendar očitno teh podatkov nihče ni dal niti Gospodarski zbornici, očitno niti vladi oziroma Izvršnemu svetu, da bi vse to upošteval."
1,Naslednje.
18,"Iz akcije za projekt Mladi raziskovalci financiramo takorekoč štipendijsko politiko, financiramo usposabljanje mladih raziskovalcev, ki se vračajo gospodarstvu."
19,"Tudi tu ni treba gospodarstvu prispevati svoje, ker je raziskovanje prevzelo ta delež; tudi to je iz prejšnjega obdobja."
4,To pomeni približno 15%.
30,"In še če podkrepim s tem podatkom, da v razvitem svetu namenjajo raziskovanju od 2 do 2,5; pri nas namenjamo le 0,5, če upoštevamo vse to, kar sproti vračamo gospodarstvu."
17,Zato bi pomenilo znižanje prispevne stopnje za raziskovalno dejavnost bankrot velikega dela raziskovalnih organizacij oziroma raziskovalnih programov.
6,To tudi pomeni rezanje glave narodu.
10,"Raziskovalcev, znanstvenikov ne moremo postavljati in odstavljati z dnevno politiko."
17,"Denar, ki ga slovensko gospodarstvo daje za raziskovanje, pa ne bi mogel rešiti niti ene manjše tovarne."
25,"Če pa damo na cesto 30 ali pa 40 raziskovalcev ali pa 30 ali 40 delavcev iz neke tovarne - kakšna je škoda, lahko sami presodite."
1,Hvala.
46,"Kot ste videli iz materialov oziroma iz predloženega amandmaja, se je v ponedeljek sestala skupina poslancev tega zbora na pobudo našega predsednika prav zaradi tega perečega problema, situacije in stanja v gospodarstvu in seveda predlogov Izvršnega sveta Republike Slovenije, kaj je potrebno na tem področju narediti."
7,Rezultat našega dela je ta predlog amandmaja.
36,"Jaz bi tako rekel o tem predlogu amandmaja; glede na našo oceno, naše čutenje situacije v gospodarstvu in ob upoštevanju podatkov, ki so nam bili na razpolago, predlogi Gospodarske zbornice Slovenije, predlog zakona že z amandmaji."
52,"Seveda smo se odločili, da bi dali podporo oziroma bi oblikovali amandma tako, da bi bila dosežena možna razbremenitev, podpora oziroma smo vključili v naš amandma tista znižanja prispevkov, ki jih predlaga Gospodarska zbornica, tam pa, kjer je predlog Izvršnega sveta pri posameznih prispevkih še nekaj nižjih, smo seveda vključili še to."
14,"To je vsebinsko naš amandma, ki skupaj pomeni nekaj več kot 20% te razbremenitve."
49,"Hočem še to reči, da nismo bili sposobni, da bi lahko ugotavljali, koliko se v posamezni družbeni dejavnosti lahko stvari zmanjšajo, seveda pa smo prepričani, da je pa potrebno v tej situaciji bistveno zmanjšanje, če bomo hoteli zagotoviti, da se bodo kolesa gospodarstva naprej skuhala in zagotavljala prepotrebne prilive."
36,"Mi smo tudi ocenili, da je trenutno situacija taka, da vseh potreb resnično ni mogoče zadovoljiti z možnostmi, ki danes so v gospodarstvu in dejansko na tem področju te možnosti ali pa te potrebe presegajo možnosti."
25,"Mogoče v ponazoritev - ob podatkih, ki so že bili dani - še nekaj teh številk: ugotavljamo, da je rast obremenitve bila prisotna že v preteklem letu."
39,"Podatki zaključnih računov gospodarstva preteklega leta kažejo, da je v prvem polletju bilo namenjeno za potrebe družbene skupnosti 39,4% dohodka, v tretjem trimesečju 42,3% in v zadnjem, četrtem trimesečju 49,9% dohodka za te namene; skratka visoka ras te obremenitve."
42,"Še drug podatek: skupni prihodki gospodarstva v preteklem letu so v primerjavi z letom 1988 porasli za 1074,5%, obveznosti za družbene skupnosti so porasle za 1991%, obračunani povprečni OD na delavca so porasli za 1545,7%, akumulacija za 989,9% in izgube za 5722,2%."
57,"Mislim, da so ti podatki zadosten dokaz, še dodatno, da je resnično že v preteklem letu bila stalna prisotnost povečanja obremenitve, ki je v letošnjem letu ves svoj obraz dobila v visoki blokadi žiro računov gospodarstva, po podatkih, ki so na razpolago, je bilo do konca aprila milijardo pa pol denarjev v podjetjih, ki zaposlujejo 1000 delavcev."
26,"Podatki so tudi, da je na žiro računih gospodarstva manj denarja kot pa na žiro računih negospodarstva; kar, kot je meni znano, ni primera po svetu."
77,"Res je seveda tudi to, da v gospodarstvu še kaj lahko postorimo v smislu notranjih rezerv, zmanjšanja stroškov, pa vendar verjemite, da te razmere, take kot so, ta reforma in breme te reforme prav gotovo in trg pritiska stalno na vse tiste, ki smo v gospodarstvu, da je ta pritisk izredno močen in da je prav gotovo ob tako močnem pritisku treba vedeti, da takrat se gotovo še kaj več naredi, kot pa če tega pritiska ni."
33,"Ne zamerite, če bom rekel, da je prav gotovo tega pritiska mnogo manj v družbenih dejavnostih in je gotovo človeško, bi rekel, da je potem teh učinkov in aktivnosti za iskanje racionalizacije manj."
21,"Ko pogledamo gibanje osebnih dohodkov v preteklem letu, je povprečni osebni dohodek negospodarstva za 30% večji kot povprečen osebni dohodek gospodarstva."
21,V letu 1984 je bila ta razlika 11% in od takrat naprej se je ta razlika iz leta v leto povečevala.
24,"Mislim, da je to tudi eden od argumentov, če lahko tako rečem, ki kažejo, da je to breme neenakomerno porazdeljeno med gospodarstvom in negospodarstvom."
21,"Še to bi zraven rekel, da je tudi v preteklosti stalno bila prisotna večja rast zaposlenih v negospodarstvu kot v gospodarstvu."
15,"Letos je sicer prvič, da je padec zaposlenosti zopet večji padec v gospodarstvu kot negospodarstvu."
22,"To so, bi rekel razlogi ali argumenti, s katerimi skupina delegatov, ki me je pooblastila, da poskušam obrazložiti tukaj naš predlog amandmaja."
18,"Želimo predlagati oziroma vas informirati o naši oceni stanja v gospodarstvu in potrebi, da pride do teh razbremenitev."
58,"Mi smo tudi mnenja, da je potrebno v tej situaciji čimprej, kar se da hitro priti do teh sprememb, do tega znižanja, do te razbremenitve in tako kot smo tudi danes v ekspozeju podpredsednika Izvršnega sveta, gospoda Mencingerja slišali, da je potem potrebno utemeljiti pristop k analizi vse te obremenitve in na osnovi tega z nadaljnjimi predlogi razbremenitve."
26,"To govorim tudi zato, ker je bila naša ocena, da to, kar mi s tem amandmajem predlagamo, prihajamo približno na nivo obremenitve prvega polletja preteklega leta."
24,"To je živ čas, ko smo posebej govorili, da je potrebno razbremenjevati gospodarstvo in seveda, da je več potrebno, so gotovo potrebne dodatne analize."
31,"Zaključil bi s tem, kot je v materialu za to sejo tudi zapisano, da je dejansko v tej situaciji le odrekanje z več možnostmi tisto, da hitreje pridemo iz te krize."
28,"Seveda to je eden osnovnih razlogov tudi za tak predlog amandmaja, kot sem ga povedal, in zato predlagam v imenu skupine, da bi z glasovanjem sprejeli ta amandma."
13,"Samo še, mogoče sem to premalo obrazložil, damo spremembo glede na predlog zakona."
19,"Pri občinah predlagamo, naj zanaša razlika od 15 - 20% kot predloga tudi Gospodarska zbornica pri prispevkih iz osebnega dohodka."
30,"Ravno tako: pri razliki od prispevkov iz dobička je v enem delu povsem povzet predlog Gospodarske zbornice, v drugem delu pa je za nekatere vrste prispevkov povzet predlog iz zakona."
44,"Naš predlog je seveda tudi ta, da bi vse to začelo veljati s 1. julijem 1990, to bi bilo potrebno ali pa je še posebej priporočilo, da bi dejansko tudi v občinskih skupščinah pohiteli s tem spremembami, tako bi bili učinki, kot so predlagani."
1,Replika.
16,"Namreč, če se operira z osebnimi dohodki, potem naj se istočasno pove, kakšna je kvalifikacijska struktura."
12,"Mislim, da je vsem jasno, da je v družbenih dejavnostih bistveno višja."
5,Drugo kar se tiče zaposlovanja.
27,"Če se hočemo zahodnemu svetu približevati, vemo, da zaposlovanje v primarni in sekundarni dejavnosti upada zaradi tehnološkega posodabljanja in da se v tercialni in kvartalni dejavnosti povečuje."
11,In da so intelektualne stvari v celem svetu sedaj v prodoru.
5,In mogoče še en komentar.
34,"Mislim, da se težko katera delovna organizacija lahko s svojimi proizvodi na zahodnem tržišču konkurenčno s tujimi sooča, (mogoče Elan do pred kratkim, pa kot vidimo, ima druge probleme.) Mislim, da se zdravstvo lahko."
28,"In naj mi nekdo tukaj pove, katera cena artikla na domačem tržišču je vsaj petkrat nižja kot na zahodnem tržišču - v zdravstvu je cena petkrat nižja in več."
6,"Spoštovane poslanke, spoštovani poslanci, spoštovano predsedstvo!"
35,"Veliko je prahu in razburjenja okoli znižanja prispevkov, ker v veliki želji, da bi čim prej prišli v komunizem, smo začeli jemati in dajati in več ne vemo, kdo komu daje in kdo komu jemlje."
3,Gospodarstvo doživlja kolaps.
19,"Najbolj kreativni kadri v gospodarstvu se ukvarjajo samo s tem, kako bodo izplačali od meseca do meseca osebne dohodke."
12,Gospodarstvo je blokirano in verjetno ne bomo več imeli od kod jemati.
5,"Ne vem, zakaj tak prah."
33,"Mi smo prispevke, ki smo jih plačali januarja in marca, znižali od aprila na maj na to isto, kar zdaj predlagamo, niti enega promila več, to pomeni, da je to prah v oči."
9,"Gospodarstvo se s tem, tovarišice in tovriši, ne strinja."
15,"Mi, če hočemo jemati, bomo morali pustiti gospodarstvu, da si opomore in da lahko plačuje."
40,"In verjetno je toliko intelektualnega potenciala v gospodarstvu da se zaveda, da ne moremo brez kulture, da ne moremo brez šolstva, da ne moremo brez zdravstva, ampak če to hočemo, potem bomo morali drugače stvari začeti obravnavati in drugače jemati."
39,"Za formuliranje tega amandmaja, ki ga je predlagala Gospodarska zbornica, je razlika praktično samo za 5% od tistega, kar smo vplačali aprila na maj, predlog Izvršnega sveta pa je enak ničli, ker ne predlagajo nič, ampak vračanje na to."
30,"Mi smo v gospodarstvu pričakovali, da bomo na te dajatve, ki jih predlaga zdaj zbornica, da so samo za 5% nižje od obdobja april - maj, da bomo imeli 20% znižano."
22,"In kot na edini kompromis pristajamo na to, ampak na celotni paket, tako kot ga je Gospodarska zbornica predlagala, nikakor ne parcialno."
14,"Mislim pa tudi, da vse to, o čemer se pogovarjamo, verjetno ni pravi izhod."
18,"Bilo je rečeno za zdravstvo, kako je konkurentno glede na zunanje pa na sosednje dežele, ki nas obkrožajo."
5,To vsi trdimo v Jugoslaviji.
11,Žal verjetno ne drži to niti v zdravstvu niti v industriji.
24,"In če hočemo preiti v Evropo in v leto 1992, verjetno z našimi prispevki pa dajatvami pa dajanjem pa jemanjem - ne bomo nikoli prišli."
34,"Mi delamo zunaj in imamo 40% kapacitet v inozemstvu, konkuriramo Švedom, Japoncem, zahodnim Nemcem in lahko rečem, zunaj zelo dobro shajamo, kljub temu da trdimo, da je dinar precenjen - v Jugoslaviji pa ne shajamo."
25,"Ne shajamo zaradi tega ne, ker preveč plačujemo za kulturo ali pa zdravstvo, ampak celotni sistem je tako zgrajen, da je ta sistem verjetno neučinkovit."
26,"In če hočemo biti učinkoviti, bomo morali čimprej pozabiti prispevke, ampak iti tako kot razviti svet, da lahko delamo kalkulacije tako, kot jih dela razviti svet."
23,"Mi v Nemčiji poznamo samo tri vrste davke, to je Landsteuer ali pa davek na delo, to je izdelke in davke na profit."
21,"Mi pa v Jugoslaviji, vzemite te liste, pa poglejte (ne znajdemo se več) pa imamo 150 različnih davkov, ki jih plačujemo."
11,"To več nikamor ne pelje, ker nismo sposobni sestaviti ene kalkulacije."
19,"Mi si kupujemo softwere od razvitih dežel - saj ga ne moremo uporabljati, ker nismo nikjer konpatibilni z razvitim svetom."
33,"In mislim, da tako kot je zbornica predlagala (da se ne bi ponavljali, ker enake številke sem pripravljal), mislim, da je to kompromis in to pod pogojem, da bi se sprejel cel paket."
8,"Delovna organizacija, v kateri delam, zaposluje 2200 delavcev."
12,"Veste, koliko pomeni to znižanje do konca leta ? 1.424.000 tako jih ""šenkamo""."
10,"Nič nam ne pomenijo, če gremo na predlog Izvršnega sveta."
28,"Če pa gremo na predlog zbornice, potem je to 4.367.000; to je pa že nekaj, kar verjetno malo več pomeni, kot je to, pa če cel paket zajamemo."
2,Hvala lepa.
5,Mogoče za uvod nekaj misli.
38,"Ko poslušam vse te stvari o zdravstvu, pa nasploh - v slovenskem prostoru pa sem prisoten tako bolj aktivno 20 let - se mi zdi, da vse razprave niso globalne in skupne, ampak recimo parcialno zastopanje tistih interesov, kjer nastopamo."
18,"Moram reči, da bi se morali zamisliti nad nečim drugim, pa bi mogoče za uvod dva, tri stavke."
23,"Po moji skromni presoji, ampak strokovni, je osnovna naloga npr. zdravstvene politike (pa sodim iz zdravstva) v prvi vrsti ohranjanje in pospeševanje zdravja."
9,To naj bi bilo politično načelo tudi med drugim.
39,"Iz tega bi sledilo, da je le dobro programirano in organizirano zdravstvo, z ustrezno materialno bazo, skozi realno vrednotenje osebnega dela, materialnih stroškov, z možnostjo lastne reprodukcije eno od aktivnih prvin pridobitniške moderne družbe; tako je tudi po svetu."
21,"Ne govorim o virih financiranja pri tem, mislim pa, da smo podcenjeni za svoje lastno delo in odgovornost, ki jo imamo."
4,Nismo krivi za to.
15,"Indeksiranje in to, kar je omenil moj predgovornik, moram reči, recimo, da nikamor ne vodi."
48,"Tudi mi se ne znamo orientirati, tudi mi zbiramo sredstva le za OD in imamo blokirane račune tako dolgo in tako dolgo še naprej, dokler ne plačamo prispevnih stopenj, ostalo pa iz rok v usta in plačujemo zamudne obresti iz razno raznih razlogov (pa jih ne bi navajal.)"
30,"In zato se mi zdi, da je velik nesmisel zdaj trenutno zdravstvo poimenovati z nazivom dejavnost posebnega družbenega pomena, ki ne upošteva zgoraj navedenih vsebinskih načel in vrednot mimo le-teh."
42,"Iz tega sledi po moji presoji spet, da je v vsaki napredni družbi potrebno pa zdravstvo - poleg izobraževalne kulture in drugih dejavnosti, ki so osnovnega pomena za bitnost zdravega človeka, to je prehrana, obleka, zdravje, izobrazba, kultura - uvrstiti med produktivne gospodarske dejavnosti."
46,"Ni potrebno posebej pojasnjevati, to pa mislim, da se bomo vsi strinjali, da lačen, slabo oblečen, bolan in neizobražen človek ne more predstavljati aktivnega subjekta pozitivno naravnane gospodarsko aktivne družbe, ki lahko zagotavlja določenemu narodu ustrezen standard in seveda vse pogoje za polno, aktivno, zdravo življenje."
7,"In poglejte, moj pogled tudi za nazaj."
44,"Pogoji za eno tako prenovo zdravstvenega sistema - žal dobivamo pa vedno ukrepe, neke omejitve, nikoli pa sočasno predlogov in pa recimo sistemskih rešitev za prenovo zdravstvenega sistema za odkrivanje dosedanjih pomanjkljivosti v zdravstveni politiki; ko govorimo o zdravstvu in vsebinskih nespretnostih v zdravstvenem sistemu."
87,"Zdravstvene politike, kot enega, tako kot je bilo do sedaj, avtonomnih elementov družbe kot celote, ni mogoče poenostaviti le na politiko zdravstvenega zavarovanja in postopnega zmanjševanja stroškov - kar je gotovo v soodvisnosti od obsega in zakonsko opredeljenega programa zdravstvenega varstva, ki je žal vedno obsežnejši strokovno organizacijskega programa, upoštevamo napredek stroke in nedvoumno tudi obseg sredstev za njegovo uresničevanje in so popolnoma nesprejemljiva formula dohodkovno orientirane zdravstvene politike in ga je treba nastaviti v nasprotju z načelom funkcionalno orientirane ustrezne strokovne in dohodkovno stroškovno pogojene zdravstvene politike."
63,"In moje mnenje, da je le s takimi strukturnimi reformami, s katerimi bi morali pa iti sočasno (ker s tem se srečujemo že vrsto let in tudi danes moram pa reči, recimo, da na tem področju ne bi samo z ukrepi nad ukrepi) lahko učinkovito nastopimo proti temu in postavimo program zdravstvenega varstva v sorazmerju z dohodkom izvajalcev na razumni stopnji narodnega dohodka."
61,"Poglejte, zdaj je recimo ta stopnja 3,82%, naj bi se ob tem, da je recimo v razvitem svetu 7 in da je recimo konkreten cilj Svetovne zdravstvene organizacije za povprečne države 7, no in če upoštevamo še višino narodnega dohodka, pa recimo en podatek, da je npr. v Ameriki, pa pustimo to, recimo 9 ali 10, potem sploh ni česa primerjati."
37,"Poglejte, verjetno ste prebrali, mi smo tole problematiko obravnavali tudi na sestanku z vsemi predstavniki zdravstvenih delovnih organizacij, pa poslanci s področja zdravstva te naše 40. volilne enote, kamor sodi koroška, celjska, posavska, zasavska in dolenjska regija."
44,"Ne bi bral tistega, kar ste dobili, smo pa na zadnji strani le nekaj napisali: recimo, predlagali smo celo razmislek o razbremenjevanju zdravstva (pa bomo povedali, iz katerih načel, tako se pogovarjamo o razbremenjevanju gospodarstva), tako v pogledu obsega programa in zagotovljenih sredstev zanj."
4,Kaj imam v mislih?
21,"Realno ceno osebnega dela pa tako naprej in seveda to, kar je že omenil moj predhodnik, pa se bomo hitro ""pošlihtali""."
5,Samo to je ena stvar.
18,"In druga stvar; zelo hudo in nesprejemljivo pa je, da rečemo: s 1. julijem je pa spet drugače."
13,Tako delamo že približno od leta 1983 z enim malim mirnim stanjem 1986.
39,"Pa še tole bi rekel, da so isti pogoji, kot so bili prej omenjeni, nelikvidnost, (da ne bi ponavljal izvajanja kolega Židanika) tudi v zdravstvu, pa ne vem zakaj, to se pravi, da imamo polno pravico ugotavljati te stvari."
1,Kaj?
8,"Prispevne stopnje, to niso, ne vemo, kam gredo."
96,"Vsaj v januarju nismo vedeli, pa je bila zelo visoka za nas po naši oceni za to siromašno oceno na našega dela 11,94 previsoka in sami ugotovili, ne da bi kdo povedal, da je konkretno zbrano bilo toliko in toliko dinarjev - 760 milijonov, zdravstvu pa dano ((ob povračilu nekih iz poprejšnjih mesecev prejšnjega leta nekih obveznosti) približno okoli 500 (nekateri pravijo še manj.) In ko smo vprašali pristojne organe, kje pa je preostali denar, smo dobili odgovor, da je to samo inštrument zbiranja sredstev in da naj nas to nič ne skrbi niti nič ne briga."
3,Zelo nesoliden odnos.
81,"Pa še drugo bi povedal, da kaj če bi še razmišljali o tem, da bi, če že to sprejemamo, ponudili tudi zdaj konkretno določene omejitve v programu zdravstvenega varstva, pa se soočili tudi s tem, ko bomo tudi sami primorani, da si tudi sami pižamo prinesemo v bolnišnico, pa še kaj drugega (to delajo tudi drugod po svetu); ob tem da priznamo, da so določene neracionalnosti tudi v zdravstvenem varstvu, v delovnih organizacijah pa moram reči, recimo, da smo samo popotniki."
41,"Pa še nekaj bi vprašal, ali so konkretno možni še kakšni drugi viri, ki bi pomagali pri razbremenjevanju gospodarstva, ker moja skromna ocena, ker nisem ekonomist, pa ob tem, kar je predlagal Izvršni svet, da to nič kaj veliko ne pomeni."
30,"To se pravi, rad bi vprašal, v katerih sferah skupne in splošne porabe pa bi to kaj pomenilo, da bi se to velikokrat pogovarjali, danes pa tega tu ne zasledim."
6,Pa nekaj bi še rad rekel.
4,Govorimo o osebnem dohodku.
22,"Napisal sem in moram javno povedati tole: niso osebni dohodki v zdravstvu, če jih analiziramo, je nujno treba upoštevati dve, tri stvari:"
19,"1. Procentualni delež stopnje izobrazbe in višino osebnega dohodka, ko se primerjamo z ostalimi dejavnostmi, preračunana na 182 ur."
63,"Mirne duše vam prepustimo posebne pogoje, ko smo zdravstveni delavci zadolženi za kontinuirano zdravstveno varstvo, delamo pa preko 182 ur; in pa še, glejte, veliko nemirov je bilo v letošnjem letu med zdravstvenimi delavci, predvsem zaradi tega, mogoče bi molčali, bile so določene razlike med posameznimi zdravstvenimi delovnimi organizacijami v OD, ampak največkrat pa je bila reakcija: zakaj pa imajo sodniki višje OD?"
6,Zakaj pa ta drugi lahko dobi?
16,In te strukture v programu skupne in splošne porabe - in še in še bi lahko našteval.
16,"Zato predlagam, da bi, recimo, k temu zelo zelo dosledno in pametno pristopili, če začenjamo znova."
19,"Poglejte, ne bi danes vprašal, ker je tukaj napisano, kaj oziroma kdaj je zakon ustanova, kdaj drugače sistemsko ureja."
1,Zakaj?
2,Ne vem.
16,"Ponavadi sprašujemo tiste, ki niso najbolj neposredno udeleženi pri tem delu, pa pospešimo tudi ta proces."
2,Hvala lepa.
3,"Gospod predsednik, poslanci!"
10,"Vedno sem s ponosom rekel, da sem član kulturne Slovenije."
19,"Rad bi nadaljeval tam, kjer je kolega Zlobec govoril o kulturi - in v celoti se strinjam z njegovim izvajanjem."
30,"V celoti se strinjam tudi z izvajanjem kolega iz zdravstva, tudi s kolegico, ki je razpravljala o raziskovalni dejavnosti, se strinjam, kajti v industriji brez raziskave pač ne bomo shajali."
12,"Iz šolstva se še ni noben oglasil, ampak pričakujem, da se bo."
19,"Na mizi sem videl protestni telegram, ki so ga poslali upokojenci zaradi tega, ker diskutiramo, da imajo previsoke pokojnine."
14,"Strinjam se, čisto vsi imajo premalo - vendar mi v gospodarstvu smo pa pred zlomom."
12,"Verjetno bo nadgradnja morala dobiti samo toliko, kolikor bo to gospodarstvo zmoglo."
47,"Ko sem razmišljal, ali sploh naj grem v tej toči gor ali ne, sem imel težavo v tem, da pravzaprav sploh nimam recepta, da bi karkoli tukaj predlagal, vendar je pred mano vedno dejstvo, da je naša država predraga in da verjetno tu notri tiči ključ vsega."
41,"Sem sopodpisnik amandmaja, ki smo ga dali poslanci, ki ga je prej kolega prebral, vendar sem že takrat poudaril, da se ne čutim kvalificiranega, da razpravljam o tem, ali je 1,8 ali 1, 7% ravno tisto pravo, ali je sploh pravo."
16,"Dejstvo je samo, da je gospodarstvo tik pred zlomom in da je resnično treba nekaj storiti."
22,"V delovni organizaciji, kjer sem zaposlen, zdaj v teh dneh razpravljamo, da bomo poslali približno tisoč ljudi na čakalni dopust, smo rekli."
27,"To zato, ker zaradi prekinjenih finančnih tokov, zaradi vsesplošne nelikvidnosti nismo več sposobni nabaviti dovolj repromateriala, da bi sploh lahko proizvajali - in zaradi tega bomo to naredili."
7,"Torej, gremo spet za toliko točk navzdol."
43,"Ne bom več filozofiral, kaj vse to pomeni, predlagam samo, da morebiti - ne vem, če bo to pravo, mogoče, ker druge možnosti verjetno ni, čeprav se strinjam, z izjavo enega od predgovornikov, da smo že toliko začasnih ukrepov imeli, da smo že zmešani."
10,"Vendar, gospodarstvo pričakuje in potrebuje ukrep danes, jutri bo prepozno."
13,"Kajti, ko bo gospodarstvo propadlo, ne bo več kulture, ne zdravstva ne ničesar."
22,"Zato predlagam, da danes sprejmemo sklep o razbremenitvi gospodarstva in to takem, da ga bomo vsi čutili, kajti sicer ne bo ničesar."
18,"Verjamem pa, da bo naša vlada našla elegantnejše prijeme in da bo prijela tam, kjer je res bolnik."
5,Bolni smo pa pri državi.
3,Država je predraga.
14,"Pa da začnemo, to je spet subjektivno, osebno gledanje, da dajemo preveč za vojsko."
4,Ne bi več razpravljal.
7,"Vem, da bo zdaj še veliko razprave."
32,"Kaj, če bi mi - pa prosim, da mi ne boste zamerili, pa boste spet rekli, spet se je v njemu pojavil učitelj - šli v bolj zahteven krog, namreč v bolj konkretne predloge."
12,"Zdaj smo že prišli do tega, da imamo eno in pa drugo."
9,Zdaj je pa treba preiti iz tega še naprej.
9,Počasi se bomo morali začeti dogovarjati s konkretnimi predlogi.
7,To je pa zdaj veliko bolj boleče.
9,"Majčkeno, postopoma, pet vas je že; začnimo v kotu."
1,Prosim.
2,Spoštovani tovariši!
12,"Tudi mi smo svojim volivcem obljubili, da bomo radikalnejše posegli v kmetijstvo."
23,"Seveda smo se obenem tudi zavedali, da kmetijstvo samo od sebe ne bo šlo gor, da bo moralo ob strani stati tudi gospodarstvo."
31,"Vendar, karkoli smo se do sedaj skušali odločati, o nečem nekaj sklepati, smo naleteli na mnenje, da ne moremo narediti kaj dosti, ker vse imamo predpise na nivoju federacije, cca 85%."
18,"Poglejte, to se je začelo od uvoza mesa, mlečnih izdelkov in tako naprej, ki so brez zaščitne cene."
8,"No, to sem hotel povedati samo za uvod."
31,"Ker pa vidimo, da smo v resnično težki situaciji in vemo, da so tudi nam v kmetijstvu pač nekaj odvzeli in zdaj če jaz nekaj zahtevam, hočem nekomu drugemu nekaj odvzeti."
7,Mi smo konkretno stali pred eno rešitvijo.
20,"Gospodarstvo je nedvomno treba rešiti, ker težko je gledati ljudi, ki dan za dnem ostajajo na cesti, na začasnem dopustu."
4,Kako bi to rešili?
9,Mi si v kmetijstvu vsi predstavljamo stvar čisto enostavno.
9,"Glejte, mi ves denar, ki ga zaslužimo, dajemo nazaj."
3,Zelo malo pojemo.
65,"Kmet, ki ima 50 glav živine, zelo malo zase porabi, vse vrača družbi (predlog gospodarstva, kulture in tako naprej), zato si nikakor ne moremo zamišljati, da nam danes od tukaj predlagate ustrezno zmanjševanje; še posebno pa zaradi tega, ker smo neposredno pred žetvijo in kot smo zvedeli od ministra za kmetijstvo, imamo tudi polne silose, tako da je zelo vprašljivo, kako bomo to letino odkupili."
17,Ta predlog Gospodarske zbornice o zmanjševanju prispevnih stopenj je še bolj krčevit kot od Zveznega izvršnega sveta.
9,"Namreč, je predpisal še manjše stopnje, kot jih imamo."
8,Zdaj bi se pa lahko mi pogovarjali tako.
35,"Če že imamo gospodarstvo takšno, da je na ničli in da hočemo nekaj rešiti in pravimo, da kmetje neprestano vračamo v to družbo, potem ne vidimo razloga, da se je za vodno gospodarstvo povečala stopnja."
9,"Poglejte, ravno na tej stopnji se s tem strinjamo."
19,"Ne razumem, zakaj bi dajali zdaj v tem trenutku, ko smo v tako težkem položaju, za neko neproizvodno panogo."
15,"In ta predlog Izvršnega sveta je 1,58 in predlog Gospodarske zbornice je pa celo 1,92."
24,Predlagam naslednje: za kmetijstvo je nesporno potrebno obdržati nivo izpred aprila meseca za pospeševanje proizvodnje hrane in nekje za usposabljanje zemljišč za kmetijsko proizvodnjo.
34,"No, tukaj bomo verjetno naleteli pri zelenih na slab glas, vendar bomo tako rekli: melioracije niso samo kopanje jarkov in uničevanje zemlje, ampak je po drugi strani tudi prispevek k obdelavi bolj zahtevnih zemljišč."
13,"Strinjamo se, da je mogoče ta zadeva predraga, mogoče nam bo to očital."
16,"Verjetno bi se dalo tudi kaj racionalizirati, vendar nikakor pa ne moremo pristati na stopnjo 0,91."
21,"Te predloge sem dal, za tem Kmečka zveza trdno stoji, ker drugače ne vidi izhoda niti za kmetijstvo, niti za gospodarstvo."
6,Nazadnje bi pa rekel samo nekaj.
26,"V tej skupščini sedimo skupaj in mislim, da si ne smemo groziti, da bomo, če ne bomo nekih zadev sprejeli, bomo pa mi demonstrativno zapustili sejo."
9,"Mislim, če si oškodovan, najdi rešitev, kje bi vzel."
7,"Živimo v istem prostoru, z istimi problemi."
2,Hvala lepa.
1,Hvala.
7,"Gospod Ledinek, ste se vi javili prej?"
4,Pojdimo po vrsti potem.
7,"Sem delegat Gospodarske zbornice iz Maribora, neopredeljeni."
27,"Trideset let sem s svojega zornega kota opazoval naše obnašanje, obnašanje moje okolice, obnašanje tako imenovanega združenega dela in obnašanje tistih vsemogočnih, ki so to delo vodili."
27,"V tem času mi je bilo nekaj jasno, kar je bilo jasno vsakemu kmetu, ki je opazoval obnašanje te naše socialistične ekonomije, da to ne vodi nikamor."
30,"Nikamor zato, ker smo mi v hlastanju za ideološkimi kvalitetami in hlastanju za tehnološkimi rešitvami, ki jih sodobni svet ponuja, pozabili na tisto elementarno obnašanje, to je osnovno vrednotno delo."
28,"Pred nekaj meseci je bil pri meni podjetnik iz Kanade, ki je pobegnil iz Teznega v Mariboru kot ključavničar čez Muro in pristal v kanadskih gozdovih kot delavec."
9,"Ko je odslužil pot, se je napotil v Toronto."
44,"Ni imel službe in ko ga srečal rojak in ga vprašal, če je mesar, je rekel: ""Nisem."" Rojak mu je rekel, da naj premisli in ko sta se tretjič srečala je prav rekel: ""Čuj zdaj pa sem mesar."" Je rekel, to sem hotel slišati."
10,Čez tri tedne je ta možakar bil preddelavec v klavnici.
3,Kaj hočem povedati?
10,"Sila ekonomije ga je nagnala, da si je poiskal kruh."
29,"Pred meseci ga je moj delavec opomnil, s katerim smo prejšnji dan igrali namizni tenis in je veliko boljši, hitrejši od mene, rekel, veš zdaj grem pa v penzijo."
4,"Pravi, sem dopolnil leta."
21,"In s 55 je mladenič odšel v penzijo in ta družba, ki je na koncu moči, redi še enega zdravega človeka."
69,"Nimam nič proti penziji, nič proti tistim, ki so si jo zaslužili, vendar dani trenutek in bojazen pred katastrofalnim kolapsom, ki nam grozi, bi eno pametno familijo, ki jo predstavlja tudi naša republika ali naša država, pognala k razmišljanju, da bo treba delovni čas podaljšati, da tisti, ki niso postorili svojega dela, bodo morali ostati, pa ga postoriti, da bodo s tistim izdelkom konkurenčni tam, kjer ga lahko prodajo."
16,"Trenutno je Evropa v izjemni konjukturi, dobavni roki za vse, kar zunaj naročate, so zmeraj daljši."
25,"Nam se pa ne splača nič za to Evropo več delati, ne splača se nam, zato ker pravijo, da pač ne pridejo s ceno skozi."
7,"Mislim, da se ta kar razmišlja narobe."
52,"Naš problem je, da smo mi tako slabokrvni, da nam tudi smele ideje več ne prihajajo, apatični in da tudi naša vlada vse premalo razmišlja o tem, kako bi pognala to kolesje, zainteresirala tiste, ki imajo znanje in energijo, da bi začeli razmišljati drugače, da bi se pa mogoče še kaj splačalo."
31,"Povedal bi to, situacija je toliko kritična zato, ker je to gospodarstvo totalno izmozgano, tehnološko zastarelo, z enim normalnim obnašanjem res ni mogoče doseči eno konkurenčne relacije proti tej razviti Evropi."
17,"Vendar, mi poznamo države, ki so bile pred leti na isti stopnji - poglejmo Južno Korejo, poglejmo Finsko."
14,"Finska je danes ena najnaprednješih držav, kjer je skoraj 80% firm v državni lasti."
46,"To se pravi, mi moramo najti ključ, kako bomo dali tej lastnini, s katero zdaj delamo mačehovsko in iščemo v njej socialo in preživetje od prvega do prvega, kvaliteto, da bo za to lastnino vredno tudi delati po šihtu, da bo vredno za to lastnino dati."
8,"To se pravi, tej lastnini moramo dati titularje."
7,"Meni je vseeno, kdo so ti titularji."
19,"Priti morajo po tisti poti, ko se do lastnine pride z delom, z denarjem, s kapitalom in s čimerkoli."
87,"Če državi kot taki in če se hvali, da ima osem milijard rezerv, potem naj s temi milijardami te fabrike odkupi, obdrži tiste vitalne dele, za katere meni, da lahko preživijo, naj te fabrike kupi, naj nastavi profesionalne menedžerje, naj nastavi skupine profesionalcev, ki bodo po evropskih merilih te fabrike izvlekle iz te žalosti, po drugi strani se naj sproži proces, ki bo dal vsakemu, ki ima idejo, možnost, da s tisto idejo začne nekje postavljati svoje cilje in se prebijati na tem trgu, ki pač obstoja."
16,"S tem bi začeli proces, ki bi prinesle kvalitete, o katerih mi danes sploh ne govorimo."
13,"Mi se danes menimo, kdo bo komu vzel, pa kdo bo komu dal."
15,"Če gledam s strani zdravstva, smo mi na dializi, obenem pa na dajanju krvi, istočasno."
7,Čisto enostavno bom povedal še en primer.
52,"Pred dnevi sem imel na preizkušnji tehnologa, ki je preizkušnjo prestal in je rekel: ""Veste, rajši sem za 3800 na borzi dela še dve leti, pa bi honorarno delal, kot pa za 6500 din bil tehnolog."" To se pravi, mi izigravamo to socialo, ki jo je ta družba obljubljala, mi obljubljamo naprej."
10,"Vendar, verjemite mi, da to ne bo šlo v nedogled."
38,"Če smo dobili vlado, naj ustvari tisto silo, ki je potrebna za eno gospodarsko reformo, tista sila je pa to, da bo nagnala vse zdrave, dela sposobne, da si bodo s svojim delom tistega dne zaslužili svoj kruh."
43,"Ko so Amerikanci opustili svoj program Apola, je 1000 znanstvenikov šlo na bencinske pumpe in za voznike taksijev in ta Amerika je v tehnologiji špica v svetu in največ daje za znanost, vendar prva faza je, da so se spustili in ponovno štartali."
20,"Danes veliko obdelovalnih strojev v drugi in tretji izmeni ne dela, ker ni kandidatov, da bi v drugi izmeni delali."
58,"Mi smo kadrovsko tako osiromašili tovarne, da imamo priviligiran sloj strokovnjakov v teh tovarnah, ki postavljajo neverjetne pogoje, da delajo v eni smeni, ker je pač struktura teh kadrov, katere smo 20 let vzgajali, tako mizerna, da pač en del teh kadrov lahko postavlja pogoje, niso pa sposobni na teh strojih delati, ker smo pač imeli tako šolanje."
40,"Sem za socialo, sem za moderno opremljeno zdravstvo in to sploh ne bo problem, sem za staro, sodobno šolstvo, ki ima mentorje, ki ima učitelje, da tistega, ki ga je učitelj učil, ni sram, niti učitelja, ko se srečata kjerkoli."
79,"Vendar menim, da si v tem trenutku ne moremo privoščiti sociale preko mej, da so na borzi dela vsi enaki in da se morajo potruditi, da si delo najdejo in da ustvarimo inštrumente in silo, ki bo hitro pognala to kolesje, da bodo stroji zasedeni, da bodo polja obdelana in da bomo s temi presežki - in če ne z 8-urnim delom pa z 12-urnim delom - uspeli tisti izdelek plasirati na to evropsko tržišče, ki pač obstaja po tistih pogojih."
38,"Naslednja stvar, ki je bistvena , je to, da moramo ustvariti zaupanje te Evrope, ki glede na našo zmešnjavo in na to nevarnost državljanske vojen, češ, mi vam ne moremo dati kreditov, ker pač pri vas stvari niso razčiščene."
33,"Pritisnimo na to našo skupnost v Jugoslaviji z vsemi dobrimi nameni, da izpelje demokratično prenovo, ustvarimo Jugoslavijo tako, kot jo je edino svet in Evropa želi priznati, da bomo dosegli dotok svežega denarja."
4,Mi smo brez krvi.
11,"Gospod doktor ve, da če si brez krvi, je potrebna transfuzija."
7,Mi eden drugega ne moremo več nategovati.
40,"V grobem povedano, mora priti sveža kri, ki se bo oplemenitila z delom in moramo podpreti vse tiste segmente, ki so tržno evropsko usmerjeni, tu so tržno usmerjeni navzven, potem pa ne bo vprašanja ne za zdravstvo, ne za kulturo."
21,"Če se bomo pa šli zdaj penzioniste in socialne varovance, potem pa nam preti tisto, kar razpravljajo doktorji v šok sobi."
9,"Mislim, da sem razložil s svojimi besedami svoje videnje."
14,"To je: nobene sociale za zdrave in dela sposoben, ker je trenutek izjemno kritičen."
15,"Potrebna pa je sociala za nemočne, za kulturo, za zdravstvo, za mladino, to pa ja."
18,"Potem pa potrebni so pametni zakoni, ki bodo našo deželo odprli proti Evropi, ne pa zaprli s carinami."
4,To je moje videnje.
18,"Apeliram na Zbor združenega dela, da bo razmišljal v tem smislu in bom za vzor dal stare generacije."
25,"Imel sem veliko penzionistov, eden, ki je bil pilot v prvi vojni, mi je umrl za mašino in je z 80 leti še delal honorarno."
58,"In ko sem ga vprašal, zakaj še dela, je rekel: ""Veste, tisti dan, ko ne bom peš prišel na delo, tisti dan je za mene življenja konec."" Ne želim trditi, da bi morali vsi do 80 let delati, samo naj tudi tisti mladeniči, ki so šli prehitro v penzijo, še kaj storijo, da si bodo to penzijo izboljšali."
24,"Dajmo take zakone, ki bodo aktivirali celo nacijo in ustvarili produkt, če ne s toliko urami, s toliko, ki ga bomo zunaj lahko iztržili."
2,Hvala lepa.
2,Še kdo?
12,"Dr. Kranjec, bi vi povedali, da bi prišli počasi na to konkretizacijo."
1,Prosim.
2,Gospod Muren.
5,"Spoštovano predsedstvo, gospe in gospodje!"
18,"Prihajam iz gospodarstva, čutimo to grozo takojšnega stečaja, strah pred izgubo službe in čutimo, kaj je temu vzrok."
6,"To so prevelike dajatve, prevelike obremenitve."
14,"Iz tega strahu se je porodil, prebil predlog o zmanjšanju dajatev za družbene potrebe."
9,"Izvršni svet je predlagal 15%, Gospodarska zbornica pa 20%."
24,"In če to dobro človek premisli, vidi, da to ni rešitev oziroma je kratkotrajna rešitev za nekaj mesecev, potem pa bo vse po starem."
8,"To se pravi, rešitev je treba najti drugje."
6,"Vsi vemo, da imamo predrago državo."
15,"To se pravi, zarezati je treba v stroške države, in sicer federalne in domače republiške."
40,"Ker nimamo ta hip izdelanega boljšega predloga, kot je to zmanjšanje družbene prispevne stopnje za 20%, predlagam, da danes sprejmemo ta predlog, istočasno pa naložimo Izvršnemu svetu nalogo, da takoj naredi elaborat, kako zmanjšati stroške državne uprave, republiške in federalne."
11,In rok za to bi bil mesec ali največ dva meseca.
25,"In ko bo Izvršni svet ta predlog imel, bomo mi lahko ta predlog sprejeli, prispevne stopnje za družbene dejavnosti pa bomo vrnili na sedanjo raven."
1,Hvala.
5,Zastopam pa vzgojo in izobraževanje.
12,In bivši predsednik Izobraževalne skupnosti Slovenije tukaj sedi in bo verjetno pritegnil.
50,"Prejšnji Izvršni svet je tudi reševal problematiko gospodarstva na ta način, da bomo gledali svetlejše čase, gospodarske dejavnosti, družbi koristne dejavnosti, družbene dejavnosti pa kot porabo - in so morale za 10% zaostajati in so prisegali, da nas bo to izvleklo iz tega položaja; kje smo pa dandanes, pa sami vidite."
13,"Dobra ugotovitev je ta, kot je bila malo prej, da bi ukinili upravo."
40,"Ukinimo 58 občinskih izobraževalnih skupnosti, ukinimo 19 posebnih izobraževalnih skupnosti, ukinimo vse, ukinimo Izobraževalno skupnost Slovenije, dajmo vse vajeti v roke Izvršnemu svetu oziroma Skupščini, pa bomo videli, koliko bomo prihranili, kje bomo in kje smo danes, kaj se dogaja."
15,"Pravim za vnaprej, da bi morali družbene dejavnosti in gospodarstvo reševati z roko v roki."
47,"Da pa temu ni tako, poglejte, kaj so naredili zoper to gospodarstvo kot paradnega konja, udarili z bičem po zadnji, dali smo zakon o podjetjih in ta zakon je potem prenesel na dosti nedodelanem področju tele stvari, da vsa podjetja kot gobe po dežju padajo v stečaje."
10,Kaj smo pa za družbene dejavnosti naredili po novem letu?
2,Bistvenega nič.
41,"To se pravi, panožni sporazumi so odleteli, potem nimamo kolektivne pogodbe, da bi se sploh lahko o osebnih dohodkih pogovarjali, nimamo zakona o družbenih dejavnostih, ki bi ga po mojem mnenju morali dobiti istočasno z zakonom podjetjih, da bi bili sinhronizirani."
3,Mi smo tako
20,"ostali še zaradi te družbe edina organizacija združenega dela in velja za nas zakon, ki bo tudi menda kmalu ukinjen."
36,"Zaradi tega pravim, poslušajte, lahko bi tudi jadikoval o svojem problemu v družbenih dejavnostih, da kot spomin tudi popolnoma verjamem in zaupam, pa sam vidim, da je grozljiva gospodarska situacija in da je gospodarstvo na tleh."
4,S tem se strinjam.
6,"Zdaj, kaj v tem momentu storiti?"
51,"Izvršni svet je po mojem naredil napačno potezo s tem, da je ponudil kratkoročno premlačne ukrepe za gospodarstvo, ki pa ne odgovarjajo popolnoma na to, prvič, ali so gospodarsko racionalni, to se pravi, ali imajo kakšne povratne učinke, da nam bo v kratkem času ali pa v doglednem času šlo dobro."
22,"Tu mislim predvsem na to, da še nekateri tukaj, ki so bili za tem govorniškim odrom, verno poudarjajo mojstrsko mentaliteto, moram reči."
27,"Ampak mi se moramo zavedati, če hočemo v Evropo, da za nas velja to: pametni živijo od neumnih, če hočete ali ne, neumni pa živijo od dela."
20,"Mi pa se seveda zopet sklicujemo na tisto delo, kot sem tukaj ga prej razumel: gospodarstvo, pa službico, pa delavci."
25,"Druga stvar je, da se mi ne zdi dobro od Izvršnega sveta, da ni dal tega, katere družbene dejavnosti ali njihovi deli gredo v stečaj."
66,"To pomeni, tukaj imam zdaj dve dilemi, ali bomo delali na prvi način, to pomeni, če bomo zdaj pri družbeni dejavnosti nekaj prihranili, da bomo to, česar ne potrebujemo, izruvali ven, pa bomo rekli (pa tudi v skupščini podporo poiskali) teh organov pa tega ne bomo več izvajali, toliko in toliko prihranimo, ostane pa je nujno potrebno in s tem delamo in s tem smo prihranili."
44,"Ali pa dela Izvršni svet mogoče po sistemu Markovića, da je napravil to, da bo zdaj družbene dejavnosti popolnoma stisnil v kolaps (vemo, s tem zdaj, če se te stopnje zniža) in potem, če bodo vse družbene dejavnosti na tleh, začeli potem graditi znova."
25,"Mislim, da ta metoda, ki jo ta zakon predvideva, je nesprejemljiva in tudi ni, bi človek rekel, kvalitetna, temveč je samo kvalitetna s kratkoročnimi ukrepi."
45,"Osebno pa tudi menim, da je način sprejemanja zakona, poglejte, od tega, kako smo ga dali na dnevni red, do tega, kako smo zdaj dobi ali gradiva na mizo, da se delajo iste nepravilnosti, isti pritiski na nas, kot se je delalo v stari skupščini."
15,"Ko sem bil izvoljen, sem bil prepričan, da se taka situacija ne bo več ponavljala."
8,"Neustrezen je tudi ta način, tudi glede motivacije."
40,"Saj mislim motivacije, zdaj tega, če to sprejmemo, sem povedal, kaj bi to kratkoročno pomenilo in da se gospodarstvo - ampak drugi so že pred mano nekako omenili tudi, da tole vodi lačen, bolan, neumen narod, ki bi pa močno delal."
45,"Predlagam zaradi tega, ker vsi imamo za seboj svojo volilno bazo, da si vzamemo čas, da zdaj še debatiramo, kaj nam ni jasno, ampak da se o teh materialih spregovorimo tudi s svojo bazo; skoraj se mi zdi potrebno, da dobimo njihovo mnenje o tem."
70,"Do tega časa pa naj Izvršni svet oziroma njegovi resorni ministri za področje družbenih dejavnosti pridejo in saj skupščini približno predložijo, kako se bo to zmanjšanje poznalo na izvajanju tega programa, da ne bo po drugi strani delavec v škodi, zopet bolnico tam plačeval, da se mu bo okoli vrtelo in bo potem preklinjal Izvršni svet - on pa misli, kako famozne rešitve nam je tu podal, da bomo to rešili."
49,"Osebno se opredeljujemo, da če bo na vrsti predlog zakona, da za njega ne bom glasoval, in mislim, da se tudi vsi moji volivci s tem strinjajo, ker zaradi prejšnjih argumentov se mi zdi, da nismo tukaj dozoreli, da bi takoj za to znižanje pristojnih stopenj lahko dvignili roko."
19,"Pač pa zdaj ravnamo tako, kot je nekdo rekel: je zakon dober ali ni, to naj presodi vsak sam."
10,"Vem pač le to, to ni niti dobro niti slabo."
3,Bom zelo kratka.
20,"Ko sem prebrala te vladne ukrepe oziroma predloge za spremembo tega zakona, na te predloge gledam pravzaprav na tri načine."
41,"Prvič; kot poslanka za vzgojo in izobraževanje, ki jo je približno 4000 pa še nekaj volivcev volilo predvsem zato, da bi podprla in delala in pa izvrševala tisti program, ki ga je stranka, za katero sem kandidirala, predstavila v predvolilnem boju."
36,"Ta program je pa predvidel, ne znižanje oziroma poslabšanje standarda predvsem na vzgoji in izobraževanju, pa tudi drugim dejavnostim, ampak celo povečan delež namenjen za družbene dejavnosti; predvsem pa za šolstvo nekako na 5% narodnega dohodka."
33,"Drugič; gledam kot ženska na ta predlagani zakon tudi z očmi delavk, ki so pretežno zaposlene v družbenih dejavnostih, torej ženske finaliziran poklic v šolstvu, zdravstvu, otroškem varstvu, socialnem skrbstvu in tako naprej."
21,"Torej spet bo prizadet ženski del populacije v veliki meri, za katero vemo, da je v povprečju slabše plačana kot moški."
10,Tretjič; gledam še kot edina zelena poslanka v tem zboru.
34,"Mi smo imeli včeraj poslanski klub in smo nekako sprejeli stališče, tako kot je gospod Muren prej povedal, iščemo rezerve ne v družbeni dejavnosti, ker mislim, da moramo z roko v roki z gospodarstvom."
29,"Brez enega in drugega ne moremo shajati, ampak da si omislimo in predlagamo ukrepe na področju torej za cenejšo državo, za zmanjšanje uslužbencev tega aparat, ki je aparat države."
11,"Predsednik, predlagal si, da bi vendarle poskušali kaj bolj konkretnega reči."
21,"Nič nam ne pomaga, se tituliramo z gospo in gospodje, tovariši - v isti kaši smo vsi, iz nje bo treba iziti."
16,"Imamo dva pametna predloga (če sta pametna, to ne vem.) Enega predlaga vlada, drugega predlaga zbornica."
5,Danes nas tu sedi 250.
24,"Poznavajoč razmere v gospodarstvu, sem prepričan, da je danes nekaj firm v Sloveniji prišlo v položaj tik pred stečajem ali v sam postopek stečaja."
32,"Rekel bi to: zavzemam se absolutno za predlog zbornice, saj velike razlike ni, eno in drugo so kratkoročni ukrepi, vendar bi se rad vprašal; tukaj so nekateri datumi enem in drugem predlogu."
42,"Tisto, kjer govorimo 1.8. bi kaj začeli, verjetno ni sprejemljivo, ker tudi če začnemo 1.6. s konkretnim izvajanjem ukrepov, v juliju ne bodo dali še nobenih učinkov, vsaj takšnih ne, da bi se jih lahko gospodarstvo prijelo, ker mi manjka predvsem naslednje."
43,"In zato predlagam, da poleg teh ukrepov, ne glede na to ali bomo sprejeli vladni, zbornični ali neki vmesni kompromis, sprejeti moramo nekaj, če hočemo preživeti, pa bi se potem na teh predpostavkah, tako kot so nekateri že predlagali, dogovorili za trajnejše rešitve."
7,"Mislim, da moramo priti do novega kapitala."
44,"Likvidnostne razmere so nemogoče v celotni sferi gospodarstva in negospodarstva in moramo z našim bančnim mehanizmom pogruntati varianto, kako z nekimi injekcijami (govorili smo danes o nekih injekcijah) vendarle priti do svežega kapitala, da bi vsaj delno premostili izjemno težavne razmere te tekoče nelikvidnosti."
2,Poglejte primer.
47,"Verjetno je približno 14 dni (Slapernik iz banke bi lahko bolj konkretno rekel) štirinajst dni, tri tedne, ko smo bili obveščeni, da zvezna vlada, Narodna banka in tako naprej, dajmo od teh deviznih prihrankov občanov dati en del tega kapitala v promet za tekoče reševanje likvidnostnih razmer."
10,"Človek ima občutek, da smo zgubili sicer občutek za čas."
8,"Ker 14 dni, tri tedne nobenih učinkov ni."
17,"Te zadnje dni sem dosti spraševal zakaj, kje, kako in na kakšen način - pravega odgovora enostavno ni."
10,"Vem, da smo omejeni glede na možnost najemanja kreditov zunaj."
66,"Tu je veliko gospodarstvenikov, veste, kakšni cirkusi so potrebni, da na osnovi zdravih perspektivnih programov - ker vse tako zanič ni, kot včasih govorimo v tem slovenskem gospodarstvu - ni mogoče oziroma je procedura tako komplicirana, da poceni denarja, kot ti ga tuja banka, tuji poslovni partnerji zaupa ali bi ti ga zaupal, ampak ne moreš enostavno do njega priti in izgubiš voljo, da bi vendarle naredil več."
12,"Zato se mi zdi, da je treba hitro priti do večjega kapitala."
24,"Ne bi rad bil žleht, ampak danes je v tej dvorani bilo rečeno, da smo na primeru Elan videli, kje ta strahovit kapital je."
31,"Ko te ljudje vprašajo, kako je mogoče, pa sem tudi sam smučar, kako je mogoče, da 8,5 milijonov konvertibilnih dinarjev smučarska organizacija lahko obrača kapital, da ne govorim o vsem ostalem."
9,"In se zelo strinjam, kar je dala skupina poslancev."
34,"To so dejstva, mi imamo po regijah te ocene, ni treba nič kunšten biti, kje je danes v tem trenutku še kapital, kje se vrsti, je seveda za ene in druge vsak dan težje."
66,"Drug predlog, ne morem se strinjati s predlogom Izvršnega sveta, da tisto, kar je bilo rečeno, ali je zdaj stvar ali snov, ali kateri Izvršni svet ni bistveno, bistveno je, da smo doživeli blokado s strani Srbije, da je na pamet govorjenje za mene, da je zdaj že štiri, pet mesecev minilo, pa se je vse poglihalo, da to kar teče naenkrat, prej pa ni šlo."
26,"Analize so bile narejene, poznamo konkretne firme, ki jih ni malo v tej Sloveniji, ki so bile strahovito prizadete in še danes čutijo udarec te blokade."
37,"In tisti dogovor, da bomo vendarle vsaj na tem področju malo z nekimi likvidnostnimi injekcijami, s temi premostitvenimi krediti, karkoli že rečemo, pomagali tem firmam, evo, zdaj predlog, prva runda je mimo, ena tretjina, zdaj nič več."
55,"Zdaj lahko samo še pričakujemo, kaj bo naslednji ukrep, ko te bo pravzaprav vrgel s tira, ker enostavno, tam kjer se je ta potreba pokazala, so vendarle računali tudi na to, da ti bo za likvidnostno razreševanje čez 14 dni, tri tedne prišel en kapital, ki je sicer normalno kredit, da boš lahko premoščal zadeve."
27,"Skratka, da zaključim, mislim, da ni izhoda v tem, da bi zdaj eden drugega prepričevali, kaj se na področju dogaja šolstvo in tako dalje in tako naprej."
14,Ker mi vsak dan v tem cirkusu tako in drugače živimo in smo povezani.
16,"Dejstvo je, da razbremeniti moramo vsaj v okviru teh predlogov, ki so, vendar to narediti hitro."
79,"In ker sta se danes parkrat oglašala finančni minister in šef banke (naše matere, da tako pač rečemo tisti, ki smo komitenti), bi bilo dobro, da slišimo, kaj se predvideva ali je ""kaj v špilu"", da vendarle z nekimi injekcijami, da temu tako rečem, pridemo do svežega kapitala, da bi lažje premoščali in da ne bi kot kocke, kot lego kocke padali kvalitetni, dolgoročno perspektivni programi slovenskega gospodarstva - ker je tega vendarle, po moji oceni, še zmeraj kar veliko."
2,Hvala lepa.
21,"Danes smo 30. točko prešli dokaj hitro in predvsem smo hitro izdiskutirali tiste točke, ko smo obravnavali naše republike vis-a-vis federacije."
15,"In povsod smo diskutirali hitro, prišli do zaključka, izglasovali, enostavno smo vse odklonili vis-a-vis Beograda."
13,"Tako smo prej poslušali gospoda Mencingerja, ki je bil tudi kratek, zelo kratek."
32,"In tudi tisti dve točki, ki prideta za to, mislim, da bomo tudi hitro izglasovali in vemo že vnaprej, kako bomo izglasovali glede nerazvitih, pa še eno točko imamo spet vis-a-vis Beograda."
12,"Ta točka, ki se pa tiče nas samih, se pa drugače obnaša."
49,"Mencinger je danes rekel kot temeljni razlog, zakaj Izvršni svet predlaga, da postavimo to začasno financiranje sklada nerazvitih, ta direktni del zaradi tega, ker nimamo denarja, prvič, in drugič, ker se je oprl na tisti del, člen ustave, z ugotovitvijo, da je naša ekonomsko materialna substanca v osnovi ogrožena."
4,In to je dejstvo.
11,Slovenska gospodarska substanca je pred rakom in je v osnovi ogrožena.
11,"In temu primerno mislim, da moramo stvari zastaviti doma v Sloveniji."
36,"Zaradi tega, imam predlog, ki tehnično sicer ni dovolj precizno elaboriran, vendar mislim, da ni daleč koncepcijsko, po mojem mnenju (ne bi razlagal, mislim, da je v osnovi v redu) ni daleč od tistih pravih parametrov."
90,"In sicer to - izhajajoč iz tega, kar je Mencinger rekel - da bi mi zahtevali in najprej izglasovali, da je v naši republiki izredno ekonomsko stanje, (ker jaz ga tako razumem in ga tudi osebno tako vidim), da naložimo republiškemu izvršnemu svetu, da formira poseben krizni štab, da pristopi tej situaciji primerno k reševanju naše kratkoročne situacije, situacijam naslednjih nekaj mesecev in to brez velike filozofije, ne glede na to, kako se bomo mi tukaj nadmodrovali pa ""nategovali""; ker mi tukaj ne bom prišli skupaj: koliko zdravstvu, koliko šolstvu, koliko gospodarstvu."
61,"Ker se od vsega začetka, odkar spremljamo v tej naši dogovorni ekonomiji te diskusije, kaj je ekonomija, kaj je neproizvodno delo, kaj je to družbena potrošnja in te stvari, se s temi izkušnjami ne strinjam, ker enostavno so neekonomske, ker karkoli pa mi delamo v naši družbi, je produktivno; če je potrebno in če lahko to plačamo, to je osnovni kriterij."
62,"Tako šolstvo, kot zdravstvo, kot vse ostale stvari, kot proizvodnja, ne vem, če je danes potrebno, ne vem, če je proizvodnja našega jekla pa aluminija pa teh stvari, če je to dovolj produktivno, kot pa proizvodnja šolskih in zdravstvenih storitev, tega ne upam trditi, ali pa slabih in neproduktivnih proizvodnih programov, da je to bolj produktivno, kot pa ne vem kaj drugega."
17,"In bi, izhajajoč iz tega, v okviru obstoječega sistema celo postavil tistih nekaj omejitvenih faktorjev glede obremenjevanja."
41,"Najprej, ko imamo 3, 4 osnove za izračun vzajemnih teh naših družbenih dajatev, najprej in ta osnovni, glavni iz plač, iz bruto OD, enostavno postavimo v globalno omejitev na 35%; to je: maksimalna skupna obremenitev bruto OD 35%, to je prvo."
74,"2. Ta drugi del, ki se zajema na osnovi doseganja rezultatov ali dohodka ali dobička ali karkoli se temu reče in tu (že samo to, da imamo tukaj celo džunglo teh načinov zajemanja je kontraproduktivno) postavimo en globalni limit, da profit, bruto profit enostavno ne sme biti obremenjen več kot 35%, lahko rečemo tudi 40, jaz nisem toliko tehnično vrednoten, ampak mislim daleč od normalne ekonomske resnice, kakršna je v enih urejenih tržnih ekonomijah."
31,"3. Da enostavno črtamo tisto zajemanje iz naslova bivših SIS-ov materialne proizvodnje, ki se zdaj ne imenujejo več tako, ampak je ista pašta, zato enostavno črtamo; tam je tudi precejšnje zajemanje."
10,"Za nerazvite je že rečeno, da se bo to ustavilo."
10,In potem naj ostane zelo malo še teh avtonomnih zajemanj.
23,"Glede zbornice sem že danes videl, da je skupina delegatov predlagala spremembo še čisto frišnega zakona zbornice, ker je treba zbornico tudi znacionalizirati."
29,"In potem nam ostane samo še ta prispevek iz računov drugih osnov, nadomestila za stavbna zemljišča itn. ta lahko tudi ostane, ta nas ne bo uničil, to je malenkostno."
14,"Drugo je še eno čisto avtonomno zajemanje, je prispevek za zaklonišča in te zadeve."
21,"Jaz bi enostavno črtal (ker ne vem, pred kom se bom zdaj skrivali) glede teh zaklonišč, to je treba enostavno črtati."
5,In ne ostane nič več.
31,"In na ta način bi postavili ene normalne svetovne, ekonomske kabarite in ta krizni štab Izvršnega sveta ima to na razpolago in naj on naredi plan, kako s tem gospodariti kratkoročno."
41,"Na drugi strani pa, ker mislim, da smo v Sloveniji mi naredili to samo in da je to malo preveč ""bedno"", da se za vsako stvar sklicujemo na Beograd; v Sloveniji smo sami naredili dve frontalni napaki glede izvajanja Markovićevega programa."
54,"Ta model, kater je - dobro, jaz ga ne poznam dobro, ampak je je matematično eksakten in niti ni tako problematično enostavno zamrzniti tečaj dinarja na taki in taki vrednosti, zamrzniti plače, sprostiti cene, sprostiti uvoz in ""zabremzati"" emisijo denarja in pustiti obresti, da divjajo po svoje in pustiti družbene dajatve, da divjajo po svoje."
14,In vsak tak p program se začne z drastičnim znižanjem društvenih dajatev in davkov.
24,"In mi smo tukaj naredili fatalno napako, da tega nismo naredili niti na zveznem nivoju še manj pa na republiškem nivoju; tega nismo naredili."
46,"In drugo, to primitivno, vulgarno divjanje na področju obresti - nisem več pameten, da bi sploh o tem diskutiral in ne morem razumeti, da dopuščamo, kaj se dogaja z obrestmi že skoraj dve leti in tudi letošnje leto, da zdaj plačujemo mi, plačujemo 50 ali 40% obresti."
45,"O tej zadevi v Sloveniji ni možno diskutirati, o obrestih v Sloveniji ni možno diskutirati in se delamo že leto in pol pametni, da kako kdo zna bolj spretno uporabljati naše tablice za izračunavanje obresti in s tem mislimo, da bomo ""ratali"" kot družba bogati."
20,Kaj se je dogajalo zadnje leto in pol in kakšna prelivanja in kakšna struktura v gospodarstvu je iz tega nastala?
5,"Mislim, da ni težko ugotoviti."
23,"Poljska, ki je skoraj identičen Sacksov model aplicirala s 1. januarjem, paralelno z nami praktično skoraj isti model, teh dveh napak ni naredila."
50,"Je drastično znižala dajatve in na Poljskem so tudi v januarju vse sprostili, je skočila inflacija, so skočile tudi obresti, vendar na Poljskem je po treh, štirih mesecih inflacija na 2,3% in danes imajo na Poljskem obrestno mero okoli 8%, ob 2,3% inflaciji po 3,4 mesecih in drastično znižala dajatve."
30,"Saj pri njih se tudi lomi in te stvari seveda, vendar to so tisti globalni parametri, za katere si potem siguren, da znotraj tega mehanizem mora delovati z vsemi žrtvami."
25,"Mi se pa od tega oddaljujemo in nam grozi neizbežna katastrofa in mene najbolj zaprepašča še to, da mi to gledamo, čakamo, ne ukrepamo itn."
51,"Zaradi tega zaključim s tem, da kot sem ta predlog, a ga lahko ponovim, je dokaj grob, ga lahko še malo elaboriram, kot sem rekel, ga ponovim: izredno stanje, zadolžimo IS, da formira krizni štab in te dajatve v teh štirih točkah, kot sem rekel in da se nekaj sistemsko naredi."
12,"In sistemsko se lahko naredi, da se sistemsko ukroti politiko obrestnih mer."
1,Hvala.
2,Gospod Rudolf.
10,"Omejil bi se na ta predlog, ki je pred nami."
7,Predlog se mi ne zdi posebno dober.
17,"Premišljeval sem, tukaj na hitro: s temi informacijami, ki ste mi jih ponudili, lahko jaz formuliram boljšega."
6,"Moram reči, ne znam formulirati boljšega."
3,Opazil sem sledeče.
8,"Gospodarstvo pravi, da te spremembe ne pomenijo veliko."
66,"Lahko povem za kulturo, da če kulturi znižaš za 10%, ne da bi jo prej organiziral, ne da bi jo spremenil, ne da bi točno povedal, kje boš nekoga zatolkel, to pomeni, da bodo sicer ljudje, ki bodo zaposleni, ravno tako zaposleni, tisti, ki delajo kot avtorji, bodo pa prišli na polovico ali pa še na manj svojih dohodkov, vsa intelektualna dejavnost se bo pa ustavila."
8,In najprej bom povedal par stavkov o kulturi.
24,"Če govorimo o kulturi, se bo fantastično podražila; ta zakon bo dosegel samo to, da bodo stroški na kulturi pošastno narasli - ob isti efektnosti."
5,In kdo bo to plačal?
39,"Plačal bo tisti delavec iz gospodarstva, če bo potem si kolikor-toliko opomogel in bo lahko kupil knjigo, šel v kino ali na koncert in moram reči, da se zaradi tega, če iz tega izvajam, ta zakon ne zdi smiseln."
3,Lahko rečem nekaj.
16,"Če hočeš nekomu nekaj vzeti, premisli, ali bo to škodilo zmerno ali pa ga bo uničilo."
1,Dobro.
21,"Če nekoga hočeš uničiti, ga uniči, ampak vprašaj se pa, ali bo tisto, kar boš nekomu vzel, nekomu drugemu karkoli pomagalo."
26,"Rekel bi, dobro, rekel bi takole: zdi se mi, da gospodarstvo nikakor ni v strahotni krizi, če prihaja zakon s tako minimalnimi spremembami, z minimalnimi znižanji."
17,"Če bi bila zadeva absolutno katastrofalna, bi človek rekel: izklopim kulturo, izklopim šolstvo - pomeni totalno krizno stanje."
27,"V tem primeru bo prej kot šolstvo ali kulturo le sekal tja, kjer je denarja več, naj bi se lotil raziskav, lotil vojske, lotil bi se zveze."
1,Dobro.
13,"Hotel sem govoriti bolj na dolgo, vendar vem, da vas bom samo utrujal."
18,"Predlagal bi, da Izvršni svet čisto praktično ugotovi, kaj to, kar predlaga, pomeni, da to malo bolj precizira."
14,To pavšalno jemanje nekomu in pavšalno razbremenjevanje kompletnega gospodarstva to po mojem nima smisla.
49,"Zastopam gorenjsko regijo in mi je poleg tega naložilo Združenje tekstilne industrije še posebno nalogo, da moramo pač to problematiko tekstilne industrije v Zboru združenega dela oziroma na naših zborih sprožiti in v bistvu moram to nalogo opraviti, ne glede na to, da bom vzela nekaj časa vsem skupaj."
91,"Združenje tekstilne industrije, ki je zasedalo včeraj in je razpravljalo o predlogu gospodarske zbornice in o predlogu Izvršnega sveta za znižanje teh prispevnih stopenj, dejansko daje pobudo, da bi se čimprej sprejelo slovensko ustavo, v kateri naj bi se vso današnjo problematiko, o kateri so tudi že naši delegati poslanci razpravljali, razrešilo sistematsko. (Hrvatska je k temu problemu strokovno pristopila in jo kaže v tem delu posnemati.) Celovito, sistemsko razrešitev pa pričakujemo tudi v programu nove slovenske vlade, ki ga bomo dobili na prihodnji seji; vsaj tako nam je bilo obljubljeno."
48,"Nadalje, Združenje tekstilne industrije apelira na banke, da se aktivno vključijo v razreševanje kolapsa slovenskega gospodarstva, da gredo v razreševanje tudi na osnovi hipotekarnih kreditov, kar je praksa na zahodu, z znižanimi obrestnimi merami (podobno kot na zahodu), da bi se pač čimprej približali temu evropskemu načinu gospodarjenja."
14,"Poleg tega pa podpiram dejansko predlog zbornice, in to 20% znižanje na nivoju republike."
5,"Ja ne vem, ali naj?"
20,"Ja, vem, da je nam vsem že hudo, vem tudi, da moramo svoje delo opraviti, zato potem tudi kompromis vlečem."
19,"Ker pogovarjali smo se, da bi naj ob 19.00 uri končali, ker verjetno več tudi fizično ne bomo sposobni."
26,"Ker bomo morali nadaljevati, ampak zdi pa se mi, da moramo biti toliko korektni, dokler bomo delali delajmo skupaj, potem bomo pa tako tudi skupaj odšli."
12,"Ja, mislim, da bomo težko zaključili, ker je vsa še toliko razpravljavcev."
1,Ne?
9,"Lepo vas prosim nadaljujte, pa končajte to, ker moramo."
20,"Se pravi, da se veljavnost teh razbremenitev na nivoju Republike Slovenije za najmanj 20% sprejme z veljavnostjo 1. julija 1990."
55,"V imenu cele tekstilne industrije, to je več kot 60.000 delavcev in delavk tekstilne in usnjarsko predelovalne industrije Slovenije, ki so pred kratkim z enourno stavko želeli opozoriti na tragične razmere v tej panogi, pa nas je poslance v republiški skupščini dejansko zadolžilo, da na tem mestu opozorimo na zlom te industrijske panoge v Sloveniji."
32,"Tradicionalna industrijska panoga tekstil, ena najbolj razvitih v preteklosti, in prav gotovo tista industrija, ki je preko ustvarjanja nove vrednosti omogočila, zlasti v povojnem obdobju, razvoj cele vrste dejavnosti v slovenskem prostoru."
22,"Še vedno narodnogospodarsko predstavlja 10% fizičnega obsega industrijske proizvodnje, zaposluje skoraj 14% delavcev v industriji in pri tem več kot 79% žensk."
55,"Panoga, ki v okviru celotne industrije ustvarja visok delež družbenega proizvoda (10,7%) ter veliko izvaža ter je v zunanjetrgovinski menjavi orientirana na zahtevne trge Evrope ter že desetletje visoko aktivna, saj uvoz pokriva z izvozom, je kljub zaostajanju v izplačilih povprečnih čistih osebnih dohodkov na delavca za industrijo od 17 do 20% pred totalnim kolapsom."
25,"Ob nizkih osebnih dohodkih delavk in delavcev v industriji pa pomeni višek cinizma izjava predstavnikov zvezne vlade, da bomo z 20. junijem odmrznili osebne dohodke."
23,"Vprašujemo se, kdo v industriji z ozirom na dohodkovne nemožnosti in likvidnostno situacijo lahko dvigne prejemke zaposlenim, ne da porine podjetje v propad."
9,"Vemo pa, kje pa se na to že pripravljajo."
19,"Dalje, kako je možno, da so se v kritični gospodarski finančni situaciji ob... - ja, no, jaz ne morem govoriti."
17,"Mislim, da je to nefer od poslancev; če smo prej lahko vsi vsem sledili, potem ne vem."
11,"Mislim, jaz sem to dolžna prebrati, to moram še enkrat povedati."
4,"Ne, zelo kratko je."
50,"Mislim,in je tudi potrebno, da slišite, ker če poslušate vse mogoče zadeve kontra, je tudi treba vedeti - tako kot so rekli vsi tisti iz gospodarstva - da nihče v gospodarstvu ni proti negospodarskim dejavnostim, samo je treba najprej pozdraviti te firme, da se bo lahko potem tudi negospodarstvo razvijalo naprej."
50,"Ob dejstvu, da se po podatkih Gospodarske zbornice Slovenije nahaja 68% dinarskih sredstev negospodarstva in samo 32% na računih gospodarstva, kar je povsem nelogično, je bilo naraščanje blokiranih žiro računov v tekstilni industriji sledeče: februarja za 70 mio din, marca za 88 mio din in aprila za 90 mio din."
18,"In so v maju in juniju drastično nadaljuje ob dejstvu, da so praktično vsa plačila v reproverigi zastala."
23,"Največji del odgovornosti za takšno stanje nosijo brez dvoma nerazumno visoki stroški družbene nadgradnje, prerazdeljevanja dohodka in premala stimulacija izvoza na konvertibilna tržišča."
4,Kakšna je obremenitev gospodarstva?
18,"To je prispevki za splošno, skupno porabo in obveznosti iz bruto osebnih dohodkov in iz dohodkov, je izračunana."
27,"Za konfekcijsko tovarno so primeri izračunani, jih bomo tudi vsem tem delovnim telesom skupščine predložili, tako da vas s temi podatki ne bi zdaj konkretno tu mučila."
20,"Ampak dejstvo je, da so dejansko številke take, da je poleg vseh ostalih dejavnikov, se pravi, ta panoga pred katastrofo."
27,"Zato naj Vlada Republike Slovenije že na podlagi sklepov Skupščine iz decembra 1988, predloge Gospodarske zbornice Slovenije iz junija 1990, začne odločno in radikalno uresničevanje razbremenjevanja gospodarstva."
19,"Predlagamo in zahtevamo (mislim, da to lahko apliciram na večji del tudi slovenskega gospodarstva in ne samo tekstilne industrije):"
25,"pod A: da nas slovenska vlada in skupščina podpreta pri naših zahtevah do zveznega izvršnega sveta, zvezni delegati pa to uveljavijo tudi v zvezni skupščini:"
11,1. da se izdatki za zvezni proračun zmanjšajo za najmanj 20%;
38,"2. dokler cene ne pridejo v okvire, ki jih je zastavila reforma, to je nekaj več kot 13% za vse leto, naj se izvoznemu gospodarstvu zagotovijo neposredne izvozne premije v višini najmanj 15%, na ves izvozni konvertibilni priliv;"
17,3. izvoznikom ob na konvertibilna tržišča naj se zagotovijo devizni krediti po reformi predvideni eskontni stopnji 23%;
16,"4. oblikovanje in sprejem zaščitne politike, ki jo poznajo razvite države tržnega gospodarstva, naj se uveljavijo."
21,"Le-te bodo poleg carin še najmanj do leta 2000 imele instrumente necarinske zaščite, kot so uvozni kontingenti, licence in tako dalje."
19,"Ne bojimo se uvoza kvalitetnih izdelkov, nasprotujemo pa uvozu, ki ne upošteva enakopravnosti gospodarskih subjektov panog in njihovih obremenitev;"
17,"5. Zvezni izvršni svet naj ukine vse vrste davkov in taks ob uvozu surovin, opreme in repromaterialu."
12,"Pod B:V Republiki Sloveniji moramo, če hočemo zaustaviti potop gospodarstva takoj:"
26,1. znižati dajatve na vseh nivojih za najmanj 20% in bremena za zadovoljevanje skupnih in splošnih potreb enakopravno razdeliti med delovno intenzivne in kapitalno intenzivne panoge;
22,"2. zahtevamo učinkovito šolstvo, zdravstvo, raziskovalno dejavnost in kulturo, vendar odločno terjamo racionalizacijo upravljanja in pocenitev predvsem na tem segmentu vseh dejavnosti."
17,Še posebej pa to velja za vso družbeno in državno upravo in prav tako na vseh nivojih;
20,"3. slovensko gospodarstvo je močno orientirano v izvoz na konvertibilna tržišča, torej je problem tečaja oziroma stimulacij izvoza izredno pomemben."
31,"Mnoge (mislim, to so tudi podatki točno navedeni, s tem vas ne bi dejansko mučila) države tržne ekonomije želijo tudi danes ohraniti pri življenju sposobno in kvalitetno tekstilno in usnjarsko-predelovalno industrijo."
16,"Do nje vodijo zelo jasno politiko, predvsem s stališča zaposlovanja, zlasti ženske delovne sile in izvoza."
72,"Tekstilci v Sloveniji ne zahtevamo ničesar posebnega, ničesar podarjenega, znamo delati, to nenehno dokazujemo z izvoznimi dosežki, želimo pa ukrepe na vseh nivojih, ki naj nas v obremenitvah izenačijo z našo konkurenco v razvitem svetu, ki naj porazdelijo bremena pošteno, ki naj zagotovijo ustrezen standard in socialno varnost naših delavcev in strokovnjakov in zagotovijo ustrezen tehnološki razvoj - torej ukrepe, ki naj zaustavijo propad tekstilne in usnjarsko-predelovalne industrije Slovenije in celotnega slovenskega gospodarstva."
2,Hvala lepa.
1,Hvala.
18,"Zdaj bi predlagal naslednje: najprej se moram v vašem imenu gospe Lončarjevi opravičiti, ker smo bil res netaktni."
10,"Mislim, da moramo biti drug do drugega, kakor se spodobi."
43,"Zdaj bi pa predlagal naslednje: zdaj smo toliko vseh teh stvari slišali z vseh zornih kotov in imam samo občutek, da bomo samo dodajali zdaj v tej smeri eno ali pa drugo, ampak v bistvu situacije same po sebi pa ne bomo reševali."
75,"Zato bi prosil gospoda podpredsednika Izvršnega sveta, gospoda Malešiča, naj bi on še tudi nekaj stvari povedal, potem bi verjetno bilo normalno, da danes zaključimo s to razpravo in se tudi dogovorimo za dve komisiji, ki bi naj bili pripravljeni nekaj postoriti jutri zjutraj ob osmih, če bi bilo kaj treba, tako da bi imeli ta prosti tek od osmih do desetih, tako da bi lahko jutri ob desetih čisto normalno z razpravo tudi nadaljevali."
7,"Prosim, gospod podpredsednik izvršnega sveta, Matija Malešič."
6,"Spoštovano predsedstvo, spoštovane poslanke in poslanci!"
16,"Že današnja razprava dokazuje, v kako težkem položaju se je pojavila vlada ob tako diferentnih zahtevah."
54,"Ob tem ko smo obravnavali material glede situacije v gospodarstvu, govorimo o gospodarskem zlomu, ob seveda dokaj radikalnih zahtevah, GZ, seveda pa mora istočasno vlada upoštevati tudi drugi segment, to se pravi družbene dejavnosti, da se ne bi težave iz gospodarstva v enaki ali pa še v večji meri prinesle tudi v to sfero."
13,"Zato mi dovolite, da na ene in na druge razprave dam nekatere odgovore."
4,1. Glede predloga GZ.
16,"Ta predlog ni nov, v isti zahtevi - minus 20% - se je pojavil že v mesecu marcu."
18,"Takrat je skupščina po temeljiti debati sprejela sledečo solucijo: minus 15% april - maj, minus 10% od junija naprej."
18,"Vem, da v GZ s tem niso bili povsem zadovoljni, vendar pa ne smemo spregledati učinkov teh razbremenjevanj."
51,"Moram povedati, da je samo v teh dveh mesecih, ko je veljalo višje znižanje, to se pravi minus 15%, da je bilo na račun tega znižanja 450 milijonov že prihranjenega - ob drugem podatku, ki ga moram ponoviti, da istočasno predvsem na račun dobička in dohodka ni bilo vplačanih 700 milijonov dajatev."
6,"Namreč, ta podatek je zelo pomemben."
39,"Če govorimo o skupnih učinkih razbremenjevanja, potem moramo poseči tudi nazaj; ti učinki so potem ne 2,5 ali pa 2,7, kot je tu navedeno, ampak 3,5 milijarde dinarjev po mojih izračunih in bi bilo prav, da tudi to vkalkuliramo."
34,"2. Mislim, da predlog zbornice ne operira s točnimi podatkov, ker v enem stavku govori o tem, da predlagajo znižanje zaradi tega, ker se je nateklo v proračunu več sredstev - teh sredstev več ni."
17,"Trenutno je situacija celo taka, da se s klasičnega dela proračuna občasno dajejo sredstva za družbene dejavnosti."
22,"Razumem sicer gospodarstvo, da v svojem imenu nastopa, seveda pa je treba istočasno pogledati, kakšne so posledice, ki bi iz tega nastale."
19,"Pravilo je, da kolikor na tej sferi kaj zanemarimo, da je treba potem seveda skoraj bi rekel, dvojno plačevati."
10,V taki situaciji je vlada prišla z določenim kompromisnim predlogom.
12,Zdaj pa moram odgovoriti tudi na nekatere razprave s področja družbenih dejavnosti.
37,"Mi smo se zavestno odločili - ob tem, da smo imeli tudi različne predloge, tudi različna mnenja v sami vladi - za to, da na področju družbenih dejavnosti ne gremo v nadaljnje razbremenjevanje na račun dohodka in iz dobička."
24,"Tu moram takoj odgovoriti raziskovalni dejavnosti in kulturi, da se prispevne stopnje za kulturo (te se financirajo iz dobička oziroma iz dohodka) ne spreminjajo."
14,"Z gospodom Peterletom sva danes sprejela delegacijo iz kulturne dejavnosti, kjer smo to obrazložili."
29,"Seveda je to na občinskemu nivoju nekoliko drugače, samo vedeti pa moramo, da se 70% vseh družbenih dejavnosti sedaj financira preko republiškega proračuna in samo 30% na občinskem nivoju."
32,"Za družbene dejavnosti predlagamo stanje, kakršno je bilo aprila, maja z vsemi temi efekti; zato ne moremo govoriti o 500 milijonih, to je dodatno razbremenjevanje poleg tega, kar je že bilo doseženo."
40,"Zavestno smo se odločili za to, da posežemo na osebne dohodke, ker menim, da prav tekstilna branža dokazuje, da smo se v lanskem letu dejansko usedli na tiste osnove, ki so najbolj sigurne, najbolj siguren je pa prispevek iz OD."
38,"To smo naredili - vsi smo želeli, da smo pri tem kupčku - in to pa seveda pomeni, da smo dodatno obremenili delovno intenzivne panoge, zato smatram, da je tudi ta predlog, ki smo ga dali v tej obliki, upravičen."
9,"Seveda odklanjamo tudi tisti očitek, da smo ravnali linearno."
22,"Prav to, kar sem povedal, dokazuje, da je vendarle določena diferenciacija, kljub temu da se kaže to, da je predlog samo linearen."
3,Nadalje glede občin.
27,"Mi se zavedamo, in vam lahko postrežem s podatki, da so razponi prispevkov za posamezne družbene dejavnosti v občinah od 1: 20 ali pa celo preko 20."
12,"Raziskovalne dejavnosti, recimo, razpon od 003 (gre za minimalne prispevke) do 0,73%."
53,"Iz tega razloga smo smatrali, da določitev takšnih odstotkov ne bi bila pametna, ampak da občinam samim prepustimo, da jim določimo gornji limit (gornji limit je januar - maj, minus 15%), da pa sami znotraj posameznih dejavnosti ugotovijo, kjer so tiste - ali je to na infrastrukturi več ali je to na področju družbenih dejavnosti."
14,"Zaradi tega prihajamo tudi s tem spremenjenim 3. členom, ker se mi zdi smiseln."
51,"Še nekaj, tudi to ni bilo na pamet narejeno, ker smo po seji vlade v četrtek takoj sklicali predsednike IS, kjer je bil glede takega ravnanja s predsedniki Izvršnega sveta dosežen konsenz, ob tem da smo razpravljali tudi o pozitivnih ali negativnih posledicah takšnega predloga za republiški proračun, kakršnega smo podali."
3,Toliko glede tega.
86,"In iz tega razloga predlagam, da podprete predlog vlade zaradi tega, ker upošteva eno in drugo sfero, ker mislim, da kot vlada smo dolžni gledati obe področji (čeprav je nesmiselno o dveh poljih govoriti), s tem da bomo pa morali zelo globoko in vsebinsko razpravo imeti na eni od naslednjih sej, ko se bomo pojavili z rebalansom proračuna za letošnje leto, bo takrat še priložnost, da o teh stvareh spregovorimo in da se seveda potem soočimo tudi z nekaterimi vsebinskimi zadevami, ne samo s temi številkami."
14,"Nadalje bi podprl vse tiste predloge, ki terjajo od vlade nadaljnje ukrepe glede zveze."
11,"Prvi tak ukrep je bil predlog, da zmanjšamo prispevke za nerazvite."
8,"Nekateri so rekli, da je bilo to prenagljeno."
23,"Mislim, da treba dejansko tam videti, končati tisto, kar je začeto, ne pa od gospodarstva pobirati dinarje za to, ker drugi ne dajemo."
30,"Tu mislim, in predlagam Gospodarski zbornici, da če se že razbremenjujemo, da se odpovemo potem tistim prispevkom, ki jih dejansko tudi na račun Srbije še pobiramo pa prerasporejamo nekaterim drugim."
8,"Potem bodimo dosledni, ne pobirajmo, zato razbremenimo gospodarstvo."
6,Tudi to je lahko del razbremenitve.
18,"Nadalje glede same organiziranosti vas s tega mesta pozivam, ker se zavedam, da sem pred izjemno težavno nalogo."
42,"Vlada je SIS ukinila, na novem sistemu praktično ni bilo nič narejenega in vse to, kar so dr. Židan, dr. Arzenšek in gospod Moge govorili, vas pozivam, da strnemo svoje sile in te sistemske spremembe dejansko spravimo v življenje v letošnjem letu."
6,Zvezni zakon o zavodih bo sprejet.
3,Bo zelo načelen.
17,"Zavode tretira kot neprofitne organizacije, to pa seveda pomeni, da moramo tudi na davčnem sistemu nekaj napraviti."
24,"Mi imamo danes nesmiseln sistem, da iz gospodarstva sredstva pobiramo, jih potem družbenim dejavnostim dajemo, potem pa preko dobička in pa dohodka nazaj pobiramo."
7,Tudi to je ena od oblik razbremenitve.
37,"In še to, da pridemo vsaj na eno ali dve prispevni stopnji (ena verjetno ni realna, zaradi tega ker nekaj pobiramo po domicilu, nekaj pa po sedežnem principu), da tu ne bo potem pričkanja med posameznimi dejavnostmi."
3,In še nekaj.
55,"Te sistemske spremembe bodo sedaj zaradi tega toliko pomembne, ker se bomo morali dogovoriti glede strategije nadaljnjega razvoja družbenih dejavnosti, glede nacionalnih programov in ko se bomo o tem pogovarjali tudi o tem, koliko smo pripravljeni za to nadgradnjo dati, ker taka ločena razprava - enkrat o sredstvih, drugič pa o pravicah - tudi nikamor ne vodi."
6,Vprašanje je bilo glede pokojninske skupnosti.
9,"Pokojninska skupnost, mi ne moremo diktirati, lahko pa priporočamo."
20,"Moram reči, da je dosti čvrst dogovor dosežen, da bo znižala svoje prispevke, in sicer za nadaljnjih 600 milijonov dinarjev."
22,"Istočasno moram pa povedati - ker so se že pojavili glasovi, tudi novinarji so spraševali - ni ogroženo izplačilo pokojnin niti sedanji način valorizacije."
6,Pokojninska skupnost seveda želi normalno poslovati.
8,Normalno poslovanje bi pomenilo tudi ustvarjanje določenih rezerv.
22,"Žal v situaciji, ko gospodarstvo nima sredstev, mislim, da tudi ni ugoden trenutek za to, da bi si ustvarili neke likvidnostne rezerve."
23,"To pa seveda terja tudi garancijo oziroma vseeno zagotovilo vlade, da ji bomo v primerih, če bo prišlo do likvidnostnih težav, seveda pomagali."
8,Tako zagotovilo v taki ohlapni situaciji seveda sprejemamo.
11,"Na koncu bi predlagal sledeče - ob različnih predlogih, ob različnih amandmajih."
17,"Upam, da so ti amandmaji postopoma prihajali, da smo doumeli, v čem je vsebina tega vladnega predloga."
4,Naj ponovim še enkrat.
36,"Vladin predlog upošteva tako družbene dejavnosti kot tudi položaj gospodarstva, res pa je, da v tem trenutku ni mogoče, ob tem če govorimo o zlomu gospodarstva, pričakovati, da bo drugi posloval brez določenih prask, bi rekel."
18,"In žrtve so seveda obojestranske in to ravnotežje med enimi in drugimi dejavnostmi, mislim, da vladin predlog zapopade."
9,"Zato bi predlagal, da se opredelite za naš predlog."
4,Hvala lepa gospod podpredsednik.
11,"Če res ni nekaj tako zelo pomembnega, bi počasi zapiral razpravo."
8,"Ne mi uiti, ker se moramo vseeno dogovoriti."
1,Replika.
6,Dal bi dva nasveta podpredsedniku vlade.
29,"Prvi nasvet je ta; torej ta predlog je premajhen, tudi ta razbremenitev je premajhna, vendar to razbremenitev bi mi rešili tudi na ta način, da bi povečali krog davkoplačevalcev."
2,Namreč poglejte.
15,"Bral sem večkrat razna gradiva, v katerih govorimo, da je okrog 40 - 60% sive ekonomije."
26,"Če bi mi to sivo ekonomijo vsaj nekaj obdavčili, potem bi verjetno dovolj denarja zbrali, da bi tudi to znižanje pokrili in ne bi bilo problemov."
10,Pa naj gremo od zobozdravnika ali pa od kogarkoli že.
18,"Druga zadeva, bi Moge povedal, dajem tudi nasvet podpredsedniku vlade, naj nekako na občine da nek pismen zahtevek."
2,"Namreč, poglejte."
41,"Zdaj v Logatcu sprejemam mandat za Izvršni svet in sem našel, recimo, da se je v petih mesecih že nabralo približno 3500 starih milijard dinarjev, ki ga naša občina ali pa naš proračun posoja banki, banka pa nazaj logaškemu po 60%."
32,"Mislim, to je resnica in mi smo se zmenili tudi, za ta način, kljub temu da še nisem dobil potrditve, da teh 3500 milijard ta trenutek damo gospodarstvu po 1% obrestni meri."
6,To je ta pomoč poleg razbremenitve.
14,"Pa še povedati moram, da smo tam 50. občina, ki je po številu obremenitev."
5,In še nekaj o zdravstvu.
30,"Poglejte, ko sem pregledal te stvari, sem videl, da direktor ene fabrike, ki ima 1000 ljudi, ima 10 starih milijard plače, en zobozdravnik (ne mislim, kako) pa ima 14 milijard."
6,"Mislim, da smo tu vse predočili."
23,"In bi še enkrat prosil, dajte v občinah pogledati, kaj se skriva za temi zadevami, koliko denarja leži na raznih računih, se posoja."
29,"In če bi še tole, da bi obdavčili ali pa povečali število davkoplačevalcev (poglejte, gradbene firme nimajo dela, ampak njeni zidarji pa kar naprej zidajo - to je treba zajeti)."
9,Možnost je tudi evropski odnos na deljen delovni čas.
34,"In tisti, ki bo v firmi delal, naj več zasluži, ampak bo za firmo dela, ne da bo ob 14. ali pa 15. uri, ko neha šel domov in potem delal in nič plačeval."
11,"Samo to bi gospoda podpredsednika vprašal, kaj misli narediti glede kmetijstva?"
19,"Vemo, da je bilo leta 1938 prva konferenca Komunistične partije Slovenije in prav je bilo, da je bilo tako."
21,"Kdo je držal vso fronto, ko je tekla do 1945. leta, povojna oddaja, izgradnja, obvezna oddaja, pobiranje zemlje in tako naprej?"
9,Vse to so naši očetje in matere morali preboleti.
17,"Zdaj smo na istem kot po vojni, ko je bila obvezna oddaja živine oziroma mleka in mesa."
14,Mi dobimo proizvodnje stroške plačane le 50% in to je po izračunu Kmetijskega inštituta.
4,Nič se ne izmišljujemo.
24,"Zraven tega nam pa še nabijete v privatni sektor gor prometne davke na razne kmetijske stroje in rezervne dele, zraven nam zmanjšate prispevno stopnjo."
16,"In se vprašam, kdaj in koliko bomo imeli čez 10 let kmetijskih površin s slovenskimi prebivalci."
23,"Prihajajo iz južnih republik in kupujejo našo zemljo in pa naše gorske kmetije, ker domači prebivalci oziroma državljani nimajo za to enostavno denarja."
4,Prosim za ta odgovor.
4,"Mislim, da ne zdaj."
2,To ni.
4,Še eno je tu.
6,Samo to bi še rad vprašal.
20,"Imam soseda, ki je star 80 let in dela noč in dan, bi lahko rekel po 20 ur na dan."
27,"Nikdar ni bil na morju, ima veliko kmetijo, 12 hektarjev zemlje, nikdar si ni privoščil avtomobila pa ničesar in ima zdaj tisto minimalno slovensko povprečje tiste plače."
13,"Samo to, potem bi pa zaključil, ker moram potem še povedati tri stavke."
1,Prosim.
4,"Gospod predsednik, spoštovani zbor!"
14,"Ne bi rad diskutiral, ampak čutim dolžnost do kolegov iz Teritorialne obrambe Republike Slovenije."
9,"Sem v JLA, toliko nisem tangiran, čeprav JLA pomaga."
23,"Vprašam: na ""osnovu"" katerih parametrov so gospodje iz vlade znižali stopnjo za teritorialno obrambo na... in nula predlog 001%, to je eno vprašanje."
1,Prosim.
15,"In drugo vprašanje, ali so konsultirali, katere naloge teritorialna obramba izvaja ""ili"" jih bo izvajala."
19,"In tretje vprašanje se nanaša na efekte programa vlade glede kontra ukrepov tistih iz Jugoslavije, ""koje"" smo ""danas"" diskutirali."
11,"Hvala in bi rad, da bi bili poslanci med ""nama"" ""ravnopravni""."
11,"Prosim, če se kdo javi za diskusijo, temu se dovoli diskutirati."
1,Hvala.
6,"Ja prosim, gospod podpredsednik Izvršnega sveta."
5,"Ja, bom zelo kratko odgovoril."
26,"Tisti predlog, o katerem govorite, je umaknjen, glede na to da so že itak bili prispevki s teritorialno obrambo praktično, bi rekel, skorajda izničeni na nulo."
38,"Namreč, zaradi tega, ker že ob prejšnjih ukrepih vlade so bili ti prispevki minimalni; če bi še za 70% znižali, potem dejansko ne bi mogli niti tega izvršiti, kar se danes zahteva, da se to orožje bolj čuva."
17,"Tipično je to, da smo več zahtevali, v bistvu pa bi po tistem predlogu dali bistveno manj."
17,"Glede vladnih ukrepov, tu mislite na zmanjšanje pomoči za nerazvite in nekatere druge (vseh še ne poznamo)."
49,"Če ste pozorno prebrali tudi sklepe, potem vidite, da ne gre za povsem 100% ukinitev, da gre za to, da naših gospodarskih organizacij, ki že vlagajo, ne postavljamo v nemogoč položaj, tudi dosti opreme gre, da končamo tisto, kar je treba končati, da ne bi bila škoda še večja."
32,"Seveda pa želimo z enim odločnim stališče v tej skupščini in vladi opozoriti na to, da je ta sistem, kakršnega imamo, zbiranje sredstev za manj razvite, povsem nedorečen, zastarel in povsem neučinkovit."
11,Za takšen način pomoči nismo in temu se bomo odločno uprli.
23,"Sicer pa pričakujemo, da nas v teh prizadevanjih podprete, zato da bi lahko nadalje zbirali konkreten inštrumentarij za ukrepe, ki smo jih predlagali."
6,Hvala. 20 vas je razpravljalo danes.
29,"Na tak način, mislim, da vseeno ne morete reči, da sem kakorkoli omejeval razpravo, ker imamo možnost jutri ob 10.00 uri nadaljevati, zaradi tega te negativne ocene ne sprejemam."
35,"In zdaj naslednje, ker mi smo čisto normalni in moramo tudi normalno delati, se mi zdi, da je tudi čas, mogoče že celo pretiravamo, da tudi zaključimo, ampak pred zaključkom pa vam moram predlagati dvoje."
37,"1. Mi moramo danes imenovati ali izvoliti komisijo, ki bo najprej znotraj nas uskladila te amandmaje in potem glede na to tudi sodelovala z ostalima dvema zborovskima komisijama, ki bosta pač po vsej verjetnosti potrebni za usklajevanje."
13,Po vsej verjetnosti v tej prvi rundi ne bomo prišli na isti imenovalec.
34,"In bi predlagal za to komisijo, ki bi se pa morala (moram biti kar konkreten) jutri ob 8.00 uri najti v sobi št. 20, tam v skupščini, v sobi 209, da bi se dogovorili."
41,"Zraven so seveda povabljeni, da kreativno sodelujejo tudi predstavniki predlagateljev amandmajev, to je: Izvršni svet, Gospodarska zbornica, gospod Zlobec, gospa Žerovnikova, tudi predstavnik delegatov, ki so predlagali ta amandma, da bo potem možno mogoče v tistem kratkem času najti kakšen kompromis."
26,"Predlagam, da bi to komisijo vodil Andrej Šter, ima že kar dobre izkušnje, sodelovali pa bi še Franc Boštjančič, Viljem Mak, Irena Keber in Marija Lončar."
1,Prosim.
13,"Tisto bo potem medzborovska, ampak ta je zborovska, mi jo moramo tudi imeti."
24,"Mi moramo priti skupaj, če ne bom lahko razpravljali v nedogled in če se bomo sedaj sestali, bomo potem mi vseeno lahko to opravili."
3,"Prosim, gospod Andrej."
18,"Sem zastopnik skupine poslancev, ki je to predlagala, tako da sem pripravljen zraven priti kot zastopnik te skupine."
22,"Je prav tako, ali je še mogoče kdo vseeno s kulturnega področja, da bi bilo treba zraven, da bom rekel družbene dejavnosti."
6,"Gospa Keberjeva, Zlobec bo prišel verjetno."
2,Še kdo?
23,"To je sedaj zborovska komisija, če pa bo prišlo do tega medusklajevanja, potem bo tja naprej šla petčlanska, zato ker to je dogovorjeno."
16,"Če bo ta mehanizem deloval, potem se bomo pač med seboj dogovorili in bom imeli to."
3,Je to tako?
4,Sedaj pa še drugo.
35,"Ker smo kar precej pred ostalimi, ne samo v razpravi, že ugotavljamo in prejemamo tudi sem sporočila, da nekatere stvari, ki smo jih mi sprejeli, v Zboru občin niso sprejete in bo zato potrebno usklajevanje."
16,"Na tak način imamo tu sedaj že 7., 15., 18., 19. in 20. točko dnevnega reda."
58,"Skratka za pet točk dnevnega reda smo si že navzkriž in zato bi sedaj tudi prosil, da bi to skupna - ne ta, ki smo jo sedaj izoblikovali, ampak druga, ta pa je medzborovskega značaja - potem jutri ob 8.00 uri v sobi 217 s predstavniki Zbora občin, in če bodo tja prišli še predstavniki Družbenopolitičnega zbora, te stvar uskladila."
36,"Tu pa bi predlagal (gospa Marija mi je seveda to pomagala), če bi lahko sodelovali Roman Jakič, Dimitrij Mikuš, Rudi Moge, Franc Ban, Milan Aksentijević; Jože Studenčnik pa bi bil predsednik in mogoče še Franc Perko."
13,"Dobro, potem pa bi gospoda Bana tu črtali, ampak ostale pa bi prosil."
10,"Potem pa gospoda Franca Perka prosim, da bi res prišel."
24,"Lepo prosim, pomagajte in si bomo ta seznam zapomnili, da če bo prihodnjič kaj, bomo pa drugje; tako da bomo tudi glede tega rotirali."
2,Je prav?
4,Ali je še kaj?
20,"Drugače pa se te komisije dobijo ob 8.00 uri, ostali pa ob 10.00 uri tukaj, pa bomo videli, kaj je."
4,Iskrena hvala za potrpežljivost.
