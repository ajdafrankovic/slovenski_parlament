7,"Spoštovane delegatke in delegati, gospe in gospodje!"
8,Nadaljujemo 11. sejo Družbenopolitičnega zbora Skupščine Republike Slovenije.
12,Danes so se za sejo opravičili: dr. Jože Magdič in Borut Šuklje.
7,Po podatkih službe je navzočih 46 delegatov.
4,"Prosim, da ugotovimo navzočnost."
4,Pritisnite na sivo tipko!
6,"Ugotavljam, da je navzočih 45 delegatov."
8,Glede na podano sklepčnost lahko nadaljujemo z delom.
5,Pred tem pa kratka obvestila.
18,"Zboru predlagam, da bi danes delali, dokler ne končamo vsaj z našim delovnim programom, predvidoma do 19.00 ure."
5,Zato bi apeliral na sklepčnost.
27,"Ker smo v našem zboru končali s petimi točkami dnevnega reda, vas prosim, da ste v razpravah racionalni, tako da bi bilo jutri možno usklajevanje med zbori."
15,"V kolikor ne bomo končali z delom niti jutri, bi morali imeti sejo še pojutrišnjem."
4,"Prosim, gospod Janez Lampret."
6,"Spoštovano predsedstvo, spoštovane poslanke in poslanci!"
40,"Glede na obsežni dnevni red predlagam, da se sprejme sklep o omejitvi razprave, in sicer predlagam, da bi pri vsaki točki dnevnega reda predstavnik poslanskega kluba imel na voljo 10 minut, člani poslanskega kluba po 5 minut, replika 2 minuti."
8,Torej vsak poslanski klub v celoti 30 minut.
16,"Obenem prosim predsedujočega, da po poteku časa z gongom opozori govornika, da mu je potekel čas."
1,Hvala.
2,Hvala lepa.
3,Slišali smo predlog.
3,"Prosim, gospod Balažic."
1,Spoštovani!
14,"Menim, da je ta predlog brezpredmeten iz preprostega razloga, ker je to nadaljevanje seje."
14,"Če bi se to dogovorili na začetku seje, potem bi ta stvar bila možna."
25,V tem primeru pa seveda postavljamo govornike iz prvega dela seje v neenakopraven položaj z govorniki drugega dela seje in zaradi tega je zadeva jasna.
14,"Drugič bi take predloge veljalo dati na začetku seje, ne pa nekje na sredini."
1,Hvala.
2,Hvala lepa.
7,Mi smo pet točk v celoti končali.
20,"Ostalo nam je še 12 točk in prvih pet točk je neodvisno od nadaljnjih, tako da je to drugo vprašanje."
30,Do sedaj smo z ostalima dvema zboroma že neusklajeni pri predlogu zakona o zaposlovanju in zavarovanju za primer brezposelnosti in predlog zakona o spremembah in dopolnitvah zakonov o delovnih razmerjih.
31,"Zato v skladu z dogovorom s predsedniki vseh treh zborov predlagam, da imenujemo tričlansko delovno skupino, ki bo predlagala, katere amandmaje bi bilo smotrno sprejeti oziroma jih ukiniti, jih tudi umakniti."
27,"Zbori so namreč sprejeli zelo različne odločitve, zato zgolj ponovno odločanje o različnosti sprejetih amandmajev ne bi bilo učinkovito in ne bi pripeljalo do usklajenosti med zbori."
14,"Prosim, da predlagate tri delegate za delovno skupino, ki bi usklajevala amandmaje po zborih."
9,"Gospod France Tomšič, Sonja Lokar, Mile Šetinc, Ignac Polajnar."
3,Sedaj so štirje.
11,"Trije bi naj bili, tako smo se dogovorili s predsedniki zborov."
5,"Če ne, moramo na glasovanje."
6,"Dobro, bomo glasovali tudi o tem."
13,Seja delovne skupine bo jutri ob 9.00 uri v sobi 84 v pritličju.
3,Toliko v informacijo.
15,"Imenovati moramo tudi usklajevalno komisijo glede zakonov, ki so jih zbori sprejeli v različnem besedilu."
16,"Doslej je možno tako usklajevanje pri zakonu o zasebnem delu, ker smo že opravili ponovno obravnavo."
18,"Predlagam pa, da komisija, ki jo bomo imenovali, opravi usklajevanje tudi k drugim zakonom, pri katerih bomo neusklajeni."
11,"V kolikor imenujemo več usklajevalnih komisij, je ogrožena sklepčnost z zbori."
10,"Prosim, da tudi tukaj predlagate pet delegatov za usklajevalno komisijo."
9,"Gospod Hobič, dalje, Štefan Kociper, Milan Balažic, Janez Lampret."
2,Še kdo?
6,"Jože Hobič, Milan Balažic, Janez Lampret."
1,Prosim?
4,"No, prosim, še dva."
12,"Gospod Hobič je tukaj, Balažic je tukaj, Lampret je tukaj, še dva."
2,Franc Zagožen.
2,Še kdo?
7,"Gospod Požarnik, Hobič, Balažic, Lampret, Zagožen Požarnik."
2,Se strinjamo?
7,Ima kdo prigovore na to petčlansko komisijo.
1,Dobro.
23,"Neusklajeni smo bili tudi pri dnevnem redu, vendar je Zbor občin že končal svoje delo, zato usklajevanje dnevnih redov ni bilo več možno."
9,Neusklajenost bomo zato opravili ob sprejemanju posameznih faz zakonov.
11,"Sedaj sta nam ostala dva predloga, in sicer predlog Janeza Lampreta."
9,"In drugič, od štirih predloženih kandidatov, da imenujemo tri."
12,"Predlog gospoda Lampreta, da omejimo diskusijo pri nadaljnjih točkah, dajem na glasovanje."
2,Ugotovimo navzočnost!
4,Pritisnite na sivo tipko!
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je predlog sprejet."
19,"Od predlaganih štirih kandidatov za usklajevalno delovno skupino, to so: France Tomšič, Sonja Lokar, Mile Šetinc in Ignac Polajnar."
11,"Tisti trije, ki bodo imeli največ glasov, so v delovni skupini."
8,"Glasujemo po vrstnem redu, kako so bili predloženi."
4,Prvo gospod France Tomšič.
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je gospod Tomšič."
3,Gospa Sonja Lokar.
3,Kdo je za?
2,Mile Šetinc.
3,Kdo je za?
16,"Ugotavljam, da so France Tomšič, Sonja Lokar in Mile Šetinc imenovani v delovno skupino za usklajevanje."
4,"Prosi, gospod Andrej Magajna."
5,Prosil bi za dodatni sklep.
19,"K tej delovni skupni naj bi vključili tudi predstavnike sindikata in predlagam, da ta sklep posredujemo ostalima dvema zboroma."
17,"Vsaj dva predstavnika sindikatov bi predlagali za to usklajevalno skupino, ker bo že vlada imela svoje predstavnike."
14,"Smatram, če hočemo uveljaviti socialno partnerstvo, da naj bi bili pri usklajevanju tudi sindikati."
2,Hvala lepa.
6,Zdaj takole: gre za medzborovsko usklajevanje.
18,"Mi imamo medzborovsko usklajevanje in gre za to, da pri medzborovskem usklajevanju lahko sodelujejo samo delegati tega zbora."
27,"Prav pa je in normalno je in verjetno pričakovati je, da bo usklajevalna delovna skupina ustrezno konsultirala, če je treba in če oceni za potrebno, tudi sindikate."
3,"Prosim, gospod Tomšič."
13,"Torej ne gre za člane usklajevalne skupine, morda se je malo nerodno izrazil."
6,Gre v bistvu za neke svetovalce.
4,Mi mislimo na pravnike.
37,"Vsak sindikat, oni nimajo nobene glasovalne pravice, ampak da se lahko pri vsaki stvari, kjer oni, vlada ima svoje strokovnjake in rečejo: ja, če to in to sprejmete, je potem v navzkrižju s tem in tem zakonom."
6,"Namreč, da mi lahko takoj zamenjamo."
8,"Zato gre, da bo to res kvalitetno usklajeno."
28,"In menim, da če nas je od drugih 9, recimo, v usklajevalni komisiji, da bi bilo to samo pozitivno, če dva izmed vseh sindikatov izvolimo v to komisijo."
4,Seveda kot strokovnjake samo.
2,Nič drugega.
16,"Torej, ne se bati, da tukaj nekaj delamo, kar ni v skladu z normami v Evropi."
10,"Povsod je tako, ta tripartiteta je zaživela in je normalno."
2,Hvala lepa.
2,Hvala lepa.
13,"Jaz bi kar predlagal, recimo, gospoda Mikliča in gospoda Magajno v to komisijo."
2,Hvala lepa.
3,"Prosim, gospod Potrč."
6,"Gospod predsednik, spoštovane poslanke in poslanci!"
17,"Poleg tega, kar je rekel gospod Tomšič menim, da sta še dva razloga, ki ju moramo upoštevati."
13,"Prvo je dejstvo, da v primeru delovno-pravne zakonodaje le imajo sindikati posebno vlogo."
13,Lahko so celo tudi formalni predlagatelji zakonodaje in seveda lahko sodelujejo v skupščini.
14,"Pri tem soglašam, da oni ne morejo usklajevati, ampak sodelovanje je tukaj nujno potrebno."
2,In drugo.
53,"Mi smo na zadnji seji zborov toliko govorili o potrebi začetkov vzpostavljanja socialnega partnerstva tudi v Sloveniji, če na tej točki ne bomo pripravljeni vsaj prisluhniti argumentaciji in če ne bomo pripravljeni iskati rešitve, ki bi bile sporazum med vlado, sindikati in delodajalci kot zbornico, potem bomo mi tisti, ki bomo morali arbitrirati."
26,"Arbitrirali bomo lahko v škodo enega, drugega ali tretjega, in to na področju, ki bo imelo lahko pomembne, ne samo socialne, ekonomske, ampak tudi politične razsežnosti."
42,"Zato prosim, da je to sklep našega zbora in da sugeriramo tudi ostalim zborom, da to sodelovanje sindikatov v medzborovski skupini na vsaj način z benevolenco sprejmemo celo z željo poiskati sporazum, ne pa samo, da so tam, bi rekel, fizično prisotni."
1,Hvala.
2,Hvala lepa.
18,"Če prav razumem, je predlog gospodov Tomšiča in Potrča kot napotilo delovni skupini, da ustrezno vključi predstavnike sindikata."
20,In sedaj prehajamo na 6. točko dnevnega reda - predlog zakona o spremembah in dopolnitvah zakona o delavcih v državnih organih.
0,...
0,...
20,"Menim, da je prav da jih povabijo, to je šteti kot napotilo delovni skupini, mi ne moremo obvezovati, ker odgovarjajo."
3,"Prosim, gospod Tomšič."
9,"Vabljeni pa so in prav je, da so povabljeni."
21,"Mi smo jih povabili in prav je, da jih delovna skupina lahko povabi na razgovor, na usklajevanje, vendar brez pravice glasovanja."
17,"Tudi menim, da tu ne bi bilo kakšnega posebnega formalnega sklepa, tako kot je gospod Tomšič rekel."
12,"Oni so lahko kot njihovi svetovalci in menim, da je to dovolj."
15,"Drugače pa ne bi v našem poslovniku našli kakšne posebne osnove, da bi bili formalno."
16,"Jaz moram reči ob tem, da se pa na nek način tudi narobe interpretira vloga sindikata."
32,"Ne vem, če sem prav razumel, ampak v medijih sem slišal neko izjavo sindikatov, ki celo grozijo, da je treba tiste poslance, ki ne bodo glasovali tako kot sindikati hočejo, kar odpoklicati."
12,"Tukaj pa mislim, da to ni v skladu z načeli parlamentarne demokracije."
21,"Sindikati seveda lahko delujejo z raznimi metodami, ne pa s takšnimi direktnimi, da se bomo pravzaprav poslanci morali bati, kako glasujemo."
10,"Vemo, da je parlament mesto, kjer se usklajujejo različni interesi."
23,"Zadnjič smo videli, posebno pri delovni zakonodaji, da tako kot po eni strani obstaja interes sindikatov, pa po drugi strani obstaja interes gospodarstva."
7,Ta dva interesa sta včasih v nasprotju.
15,"Menim, da je parlament mesto, kjer se to usklajuje sproščeno in na način demokratičnega dialoga."
16,"Sugeriral bi tudi sindikatom, da naj se ne bi s kakšnimi takšnimi izjavami v javnosti pojavljali."
1,Hvala.
3,Sedaj prehajamo na
16,6. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O DELAVCIH V DRŽAVNIH ORGANIH.
16,Predlog zakona o spremembah in dopolnitvah zakona je priložil v obravnavo Izvršni svet Skupščine Republike Slovenije.
27,"Obravnavali so ga Zakonodajno-pravna komisija, Odbor za delo, zaposlovanje in socialno politiko na ravni Skupščine Republike Slovenije, Odbor za pravosodje in upravo na ravni Skupščine Republike Slovenije."
18,"Zakonodajno-pravna komisija je k predlogu zakona oblikovala redakcijski amandma k 2. členu, Izvršni svet se z njim strinja."
18,"Odbor za delo, zaposlovanje in socialno politiko na ravni Skupščine Republike Slovenije je oblikoval amandma k 2. členu."
15,Odbor za pravosodje in upravo na ravni Skupščine Republike Slovenije predlaga amandma k 4. členu.
10,Odbor tudi soglaša z amandmajem Zakonodajno-pravne komisije k 2. členu.
13,"Predstavnik Izvršnega sveta Republike Slovenije k tej točki je navzoč, želi besedo, prosim."
12,"Besedo ima gospod Jože Tratnik, namestnik republiškega sekretarja za pravosodje in upravo."
12,"Ker ste izglasovali, da boste tudi vi kratki, bom tudi jaz kratek."
15,Predlog zakona pomeni uskladitev zakona o delavcih v državnih organih z zakonom o delovnih razmerjih.
12,"Predlog zakona se ne razlikuje od osnutka zakona, razen v redakcijski obliki."
45,"1. člen je ostal popolnoma nespremenjen, 2. in pa 4. člen pa sta dobila tako obliko, kot je bila zahtevana v razpravah o osnutku zakona. 2. člen pomeni realizacijo 10. člena zakona o delovnih razmerjih in 4. člen realizacijo 36. člena zakona o delovnih razmerjih."
7,K predlogu zakona so bili dani amandmaji.
40,"Izvršni svet sprejema te amandmaje, sprejema oba amandmaja Zakonodajno-pravne komisije, sprejema amandma Odbora za zaposlovanje in socialno politiko, ker pomeni taka sprememba nastajanje razlike med vsebino zakona o delovnih razmerjih in pa med vsebino zakona o delavcih v državnih organih."
2,Hvala lepa.
2,Hvala lepa.
6,Za diskusijo so se že prijavili.
6,Ali želijo poročevalci delovnih teles besedo?
13,"Poročevalci delovnih teles, Zakonodajno-pravne komisije, Odbor za delo, Odbor za pravosodje in upravo."
4,"Če ne, odpiram razpravo."
8,Za razpravo se je že prijavil Milan Balažic.
1,Spoštovani!
24,"To je tretji, zadnji zakon v tem znamenitem trojčku, za katerega velja približno vse, kar velja za dva zakona, o katerih smo že govorili."
30,"V vsakem primeru bi dejal, da tudi ta zakon, ki pač izenačuje ali usklajuje s prejšnjima dvema zakonoma svojo vsebino, izenačuje pravice s slabšim položajem, se pravi, s slabšo situacijo."
43,"Argumentacija, zakaj je ta zakon dober, je po navadi bila tudi takšna, da je zakon o delavcih v državni upravi dober zato, ker je zakon, zato, ker gre za delavce v državni upravi in zato, ker je to seveda v državnih organih beseda."
46,"V tem smislu bi rekel, da pač preje so bili kriteriji za ugotavljanje presežnih delavcev tudi na tem področju zapisani v zakonu, zdaj pa naj bi to šlo v podzakonske akte vlade, kjer se pač tudi širi možnost samovolje na račun pravic delavcev v državni upravi."
27,"To je sicer v skladu z ideologijo obstoječe vlade, da je država pač leviatan, ki ima vse v svojih rokah in je tudi na tem področju tako."
64,"Menim, da ta zakon, pač tako kot ostala dva, ni sprejemljiv zaradi tega, ker pač tudi delavci v državnih organih morajo imeti pravico, zapisano v takšnem zakonu, kot je ta, do sindikalnega organiziranja, prezentance, soupravljanja in tega zdaj ni, tako da so v bistvu delavci v državni upravi oziroma organih na nek način na milost in nemilost prepuščeni vladi in kapricam pač vladajoče stranke."
37,"S tem mislim, da ne bomo nikoli prišli do tistega, kar bi pač bilo pomembno za slovensko državo, to je, da bodo vlade sposobne vladati in drugič, da bomo imeli neko racionalno, pa hkrati učinkovito državno birokracijo."
30,"Že zdaj se vidi, kako oblast vse težje dosega svoje cilje zaradi vse večje kompleksnosti družbe, pritiskov, zmanjšane legitimnosti, zahteve pa seveda po delovanju oblasti rastejo in njena kapaciteta stagnira."
26,"Gre za preobremenjenost sistema odločanja in v tem smislu pač bi potrebovali takšno birokracijo, ki bi vzore jemala tam, kjer so te birokracije res bile učinkovite."
94,"Recimo, od pruske birokracije bi se lahko učili, da gre za strogo formalistično spoštovanje pravil in nevtralnosti birokracije, od Angležev bi se lahko naučili, da mora biti ta birokracija samostojna, kontrolobilna, v smislu tudi javnih služb in naj bi včasih tudi ob interesih vladajoče stranke realizirali interese družbe; od Francozov bi se lahko naučili, da gre pač za dominacijo specialistov in tehnokratov, se pravi, vrhunskih strokovnjakov in od Japoncev bi se lahko naučili, da imajo ti ljudje priviligiran položaj, mobilnost, napredovanje, etos, marljivost in požrtvovalnost, pripravljenost dela 25 ur na dan, če tako rečem."
18,"Zato pa potrebujejo samostojen položaj in zato potrebujejo tudi, da odločajo o svojih položajih, to se reče, dela."
15,"In v tem smislu, ker pač ta zakon jemlje te pravice, menim, da ni sprejemljiv."
8,Zaključujem pa s komentarjem tudi na ta zakon.
17,"Spomnim se časov, ko se je govorilo tudi okrog volitev o koncu ideologije, koncu levega in desnega."
37,"Na teh zakonih in tudi na tem zakonu se je pokazalo, da Slovenec še kako obstaja, kot je tudi že pred mano rekel gospod Žakelj, in levica in desnica v tem parlamentu in da zdaj vlada desnica."
1,Hvala.
4,Še kdo želi besedo?
10,"Če ni več razpravljalcev, zaključujemo razpravo in prehajamo na glasovanje."
4,Najprej glede posameznih amandmajev.
43,"Ugotavljam, da so v zboru vloženi naslednji amandmaji: Zakonodajno-pravne komisije v 2. členu - 2 amandmaja; Odbora za delo zaposlovanje in socialno politiko na ravni Skupščine Republike Slovenije k 2 členu; Odbora za pravosodje in samoupravo na ravni Skupščine Republike Slovenije k 4. členu."
9,Na glasovanje dajem amandmaje Zakonodajno-pravne komisije k 2. členu.
22,"Prvi amandma, ki se glasi: v 2. členu predloga zakona se črta beseda ""podrobnejše"" na začetku drugega odstavka spremenjenega 56. člena zakona."
21,"Amandma je redakcijske narave, beseda ""podrobnejše"" na začetku stavka je glede na nadaljnje besedilo odveč in zato jo je potrebno črtati."
5,O tem je tudi obrazložitev.
9,"Izvršni svet, kot smo slišali, se s tem strinja."
4,Pred glasovanjem ugotovimo navzočnost.
6,"Prosim, pritisnite na sivo tipko vsi."
5,Kdo je za ta amandma?
3,Je kdo proti?
4,Se je kdo vzdržal?
8,"Ugotavljam, da je z večino glasov amandma izglasovan."
27,"Na glasovanje dajem drugi amandma Zakonodajno-pravne komisije, kjer predlaga, da se v prvem odstavku spremenjenega 56. člena zakona za besedama ""in drugih"" dodajo besede ""z zakonom določenih""."
7,Tudi ta amandma je predvsem redakcijske narave.
5,Da ugotovimo in da glasujemo.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je amandma z večino glasov izglasovan."
17,"S tem je naslednji amandma Odbora za delo, zaposlovanje in socialno politiko k 2. členu postal brezpredmeten."
6,Predstavnik odbora se s tem strinja?
1,Dobro.
40,"Prehajamo na glasovanje na amandma Odbora za pravosodje in upravo na ravni Skupščine Republike Slovenije k 4. členu, ki se glasi: v 4. členu se v drugem odstavku za besedama ""v vseh državnih organih"" postavi pika, nadaljnje besedilo pa črta."
9,"Izvršni svet se s tem strinja, Zakonodajno-pravna komisija tudi."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je ta amandma izglasovan."
13,"Sedaj dajem na glasovanje zakon v celoti z amandmaji, kakor smo jih izglasovali."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zakon z izglasovanimi amandmaji izglasovan."
2,Prehajamo na
14,7. TOČO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O OSEBNEM IMENU.
16,Predlog zakona o spremembah in dopolnitvah zakona je predložil v obravnavo Izvršni svet Skupščine Republike Slovenije.
10,Obravnavali sta ga Zakonodajno-pravna komisija in Komisija za notranjo politiko.
28,"Zakonodajno-pravna komisija k predlogu zakona ni oblikovala amandmajev,opozorila pa je, da je treba v končni redakciji v drugem odstavku 3. člena besedo roditelji nadomestiti z besedo ""roditeljema""."
10,Predstavnik Izvršnega sveta Skupščine Republike Slovenije je na seji prisoten.
3,"Prosim, gospod Debelak."
2,Želi besedo?
5,Želijo besedo poročevalci delovnih teles?
4,"Če ne, odpiram razpravo."
4,"Prosim, dr. Lev Kreft."
2,Hvala lepa.
5,"Spoštovano predsedstvo, delegatke in delegati!"
76,"Predlagam amandma k predlogu zakona o spremembah in dopolnitvah zakona o osebnem imenu, in sicer naslednji, dobili ste ga sicer tudi v pisni obliki na prejšnji seji: K 1. členu predloga zakona o spremembah in dopolnitvah zakona o osebnem imenu se doda tretji odstavek, ki se glasi: za drugim odstavkom se doda nov tretji odstavek, ki se glasi: ""Če naj se po prvem odstavku tega člena spremeni ime posvojenca, mora imeti posvojenec manj kot 4 leta."""
12,Obrazložitev: Amandma omejuje pravico posvojitelja do spremembe imena posvojenca s pravico otroka.
48,"Pri priimku je zadostna dosedanja omejitev v dosedanjem drugem odstavku tega člena, ki zahteva strinjanje posvojenca, če ima ta že 10 let in ta omejitev seveda ostaja s spremembo prvega odstavka 5. člena zakona o osebnem imenu postaja veljavna tudi za spremembo imena oziroma osebnega imena v celoti."
24,"Ta omejitev pa ni zadostna, ker stroka ugotavlja, da se otrok identificira z lastnim imenom mnogo prej in mnogo bolj kot pa s priimkom."
10,"Sprememba imena ni problematična v najzgodnejši dobi, kasneje pa je."
14,Zato predlagamo omejitev pravice posvojitelja do določitve novega imena posvojenca s 4 leti starosti.
21,"Na tem področju sicer obstaja lahko več različnih mnenj, svoje sem pač utemeljil na eni od študij, ki sem jih prebral."
6,Nisem pa strokovnjak za to področje.
6,O tem je možno verjetno razpravljati.
28,"Menim pa, meni se je zdelo glede na argumente, ki sem jih tam prebral, da je pač 4 leta zadostna meja in da ni treba iti še nižje."
34,"V primeru posvojitve starejših otrok sicer odstotkovno ni veliko, vendar je ne glede na število primerov po mojem mnenju omejitev potrebna, saj izhaja iz pravice otroka do lastnega imena in nanj vezane osebne identitete."
15,"To pa je, kot je znano, že zelo zgodaj trdno vsidrana ta identiteta v imenu."
2,Hvala lepa.
2,Hvala lepa.
9,"Takoj, da opozorim gospoda Krefta, vložil je dva amandmaja."
21,"Ta drugi amandma ni bil razmnožen in razposlan zaradi tega, ker je Zbor občin že sprejel o tem prvotno besedilo amandmaja."
13,"Razlika med obema je v dilemi, ali ta prvi amandma izničuje drugi odstavek."
27,"To se pravi, da bi bilo treba še dodatno obrazložiti, da pri imenu seveda tudi velja, da se po 10 letu lahko spremeni ime s soglasjem posvojenca."
29,"Šlo je torej za vprašanje v bistvu pravne redakcije, za katero seveda nisem usposobljen in o tem je morda najbolje, da pove svoje mnenje, če bo potrebno, predstavnik sekretariata."
4,Gre za različne amandmaje.
15,"Prvi, ki je bil razmnožen in razposlan, drugi pa dogovorno ni bil potem dostavljen delegatom."
2,Hvala lepa.
4,Glasujemo o prvem. hvala.
9,"Drugega umika. gospod Kreft, drugi amandma se potem umika?"
1,Hvala.
2,Gospod Peršak.
16,"Jaz sem, žal, šele danes tudi vložil en amandma s približno podobno vsebino kot gospod Kreft."
8,"Zdaj se razmnožuje, najbrž ga še niste dobili."
20,"S tem amandmajem sem predlagal, da se ta meja še precej zniža, do katerega časa je mogoče spremeniti otroku ime."
37,"Izhajam pri tem iz preprostega dejstva, da se seveda otrok najprej v bistvu identificira po imenu in da je po moje za otroka že pri, čim je šest mesecev star,izredno travmatično, če se mu ime spremeni."
38,"Še zlasti zato, če se pri tem zgodi ta sprememba, da je, recimo, od staršev prišel k posvojiteljem oziroma da je iz bolnice ali od koderkoli prišel k posvojiteljem, in zato glede na to, ime mogoče spremeniti kasneje."
51,"Kot smo slišali, se prvi po tem, ko otrok že lahko racionalno presoja in da soglasje k tej spremembi imena, bi se zavzel za to, in sem v tem smislu tudi predlagal amandma, da bi to možnost znižali na tisto mero, kadar v bistvu to še ni zavestne identifikacije z imenom."
19,"Žal, ga še niste dobili, moj predlog je, da ni mogoče tega, ko je otrok starejši od šestih mesecev."
1,Hvala.
1,Hvala.
2,Še kdo?
7,"Če ni več razpravljalcev, preidemo na glasovanje."
5,"Prosim predstavnik sekretariata, gospod Debelak."
6,"Spoštovane poslanke in poslanci, spoštovani zbor!"
10,Predlog zakona so že obravnavale pristojen komisije in Zbor občin.
13,"Zakonodajno-pravna komisija je predlagala dva, v bistvu redakcijska popravka, s katerima se strinjamo."
19,"Zbor občin pa je sprejel enak amandma k 1. členu predloga zakona, kot ga je predlagal poslanec dr. Kreft."
39,"Amandma se nam je v začetni fazi zdel sprejemljiv in argumentiran, kasneje, ko smo ga temeljito preučili, posebno ob sodelovanju z Republiškim sekretariatom za zakonodajo ter Republiškim sekretariatom za zdravstvo in socialno varstvo, pa smo ugotovili, da ni sprejemljiv."
21,"Določilo, h kateremu je v obliki amandmaja predloga dodan nov tretji odstavek, ureja namreč spremembo otrokovega osebnega imena le ob posvojitvi."
37,"Predlagani amandma, po katerem posvojitelj ob posvojitvi otroku, staremu več kot štiri leta, ne bi mogli spremeniti imena, ni v skladu z inštitutom popolne posvojitve, katerega bistvo je prav v tem, da se posvojitelji izenačijo z roditelji."
11,Eden izmed elementov roditeljske pravice je tudi pravica spremeniti otrokovo ime.
32,"V zakonu o zakonski zvezi in družinskih razmerjih je, posebej - poudarjam, v 150. členu - določeno, da se v odločbi o posvojitvi vpiše ime in priimek posvojenca, ki mu ga je določil posvojitelj."
27,Kakršnokoli omejevanje določanja imena ob posvojitvi v zakonu o osebnem imenu bi bilo torej v direktnem nasprotju z navedeno določbo zakona o zakonski zvezi in družinskih razmerjih.
24,"Poleg tega tudi menimo, da omejevanje pravice določanja novega imena samo v primeru popolne posvojitve iz razlogov, kot jih navaja predlagatelj amandmaja, ni sprejemljivo."
36,"Kljub predlaganemu amandmaju je namreč možno spremeniti ime otroku, ki je star več kot štiri leta, po odločbi drugega odstavka 7. člena, ki pravi, da se osebno ime mladoletni osebi spremeni na zahtevo staršev oziroma posvojiteljev."
41,"Zaradi navedenih razlogov predlagam, da zakon sprejmete v besedilu, kot je predložen, in s popravki Zakonodajno-pravne komisije, ki so razvidni iz njihovega poročila, ter da ne sprejmete amandmaja, predlaganega k 1. členu zakona o spremembah in dopolnitvah zakona o osebnem imenu."
22,"Menim, da sem s tem odgovoril tudi gospodu Peršaku, kajti njegov amandma je vsebinsko približno enak, le časovna distinkcija je še krajša."
1,Hvala.
2,Hvala lepa.
2,Še kdo?
14,"Če ne, bi kazalo samo, to je pravzaprav delo Zakonodajno-pravne komisije, opozoriti na nedoslednost."
22,"Če naj spremeni po prvem odstavku tega člena ime posvojenca, je stvar jasna, da se misli samo na ime, ne na priimek."
35,"Osebno ime se sestoji iz imena in priimka in ker se sklicujemo na ime iz prvega odstavka ni jasno, ali mislimo na ime in priimek, se pravi na osebno ime v amandmaju gospoda Krefta predvsem."
4,Ali samo na ime?
3,"Prosim, gospod Tomažič."
11,"Jaz bi tu samo pojasnil, tako kot je že predsedujoči rekel."
19,"Osebno ime je sestavljeno iz priimka in imena in v tem smislu mislim, da je amandma gospoda Krefta pravilen."
12,"Vi ste mislili, če samo tisto ime spremeni, priimek je druga stvar."
7,"Bi pa sugeriral, če dovolite, malo redakcijsko."
7,"Namreč, drugi del je malo čudno formuliran."
8,Pravi: mora imeti posvojenec manj kot štiri leta.
15,"Na noben način ga ne moremo prisiliti, da bi imel štiri leta, če še nima."
29,"Zato bi besedilo raje drugače obrnil, tako kot bi ponavadi bilo, in sicer: ""Posvojencu se po prvem odstavku tega člena ime lahko spremeni, če ima manj kot štiri leta""."
7,Tako bi bilo bolj običajno zakonodajno besedilo.
1,Hvala.
2,Še kdo?
3,"Prosim, gospod Šinkovec."
10,"Dovolite, da povem samo to, da podpiram amandma gospoda Peršaka."
1,Hvala.
1,Hvala.
6,Je gospod Tomažič predlagal konkreten predlog?
2,Konkreten predlog.
24,"Redakcijsko bi se glasil amandma gospoda Krefta tako: ""Posvojencu se po prvem odstavku tega člena ime lahko spremeni, če ima manj kot 4 leta""."
62,"Ker sem že ravno pri govornici, bi rekel, da se eventualno strinjam s predlogom gospoda Krefta, ne bi pa tega še bolj zoževal tako kot gospod Peršak predlaga, kajti menim, da je večkrat lahko otroku ravno v uslugo, če dobi neko ustrezno ime, posebej, če je morda iz nekega drugega okolja in se bo veliko lažje vživel v okolje, kjer se posvoji."
15,"V tem smislu, menim, da je 4 leta ustreznejše kot pa 6 ali kaj takega."
2,Hvala lepa.
3,"Prosim, gospa Hribarjeva."
4,Podpiram amandma gospoda Krefta.
21,"Menim, da se čas vendarle razvije naprej, saj govorimo tudi že o pravicah živali, pa ne bi govorili o pravicah otrok."
14,"Če pa prihaja v kolizijo z drugimi zakoni, naj se pa tisti zakoni spremenijo."
1,Hvala.
2,Še kdo?
8,"Če ne, zaključujem razpravo in preidemo na glasovanje."
6,V bistvu imamo vložena dva amandmaja.
16,Prvega je vložil gospod Kreft in ga je potem delno oblikoval gospod Tomažič s soglasjem predlagatelja.
6,Drugega je vložil gospod Tone Peršak.
21,"Glede na to, da se predlog gospoda Peršaka bolj oddaljuje od prvotnega predloga zakona, proceduralno prvo glasujemo o predlogu Toneta Peršaka."
2,Ugotovimo navzočnost!
24,"Na glasovanje dajem predlog amandmaja gospoda Peršaka, ki se glasi: ""Posvojitelj ne more določiti novega imena posvojencu, če je posvojenec starejši od 6 mesecev."""
3,Kdo je za?
3,Je kdo proti?
4,Se je kdo vzdržal?
5,"Ugotavljam, da amandma ni izglasovan."
36,"Sedaj dajem na glasovanje amandma gospoda Krefta, kakor ga je formuliral tudi gospod Tomažič: ""Posvojencu se po prvem odstavku tega člena ime lahko spremeni, če ima manj kot štiri leta."" Če je mlajši od štirih let."
3,Dajem na glasovanje.
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je ta amandma izglasovan."
12,"Na glasovanje dajem zakon v celoti z amandmajem, kakor je bil izglasovan."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je zakon z amandmajem soglasno izglasovan."
1,Hvala.
2,Prehajam na
19,8. TOČKO DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O JAVNEM PRAVOBRANILSTVU S PREDLOGOM ZAKONA.
26,"Predlog zakona o spremembah in dopolnitvah zakona je predložil v obravnavo Izvršni svet Skupščine Republike Slovenije, obravnavali sta ga Zakonodajno-pravna komisija in Komisija za notranjo politiko."
9,Zakonodajno-pravna komisija k predlogu zakona nima pripomb pravno-sistemske narave.
21,"Komisija predlaga, da se pri redakciji besedila za objavo v Uradnem listu Republike Slovenije v naslovu zakona izpusti beseda ""spremembah in""."
12,"S predlaganim zakonom se namreč veljavni zakon ne spreminja, temveč le dopolnjuje."
13,"Predstavnik Izvršnega sveta je gospod Tratnik, namestnik republiškega sekretarja za pravosodje in upravo."
6,"Spoštovani gospod predsednik, poslanke in poslanci!"
14,Predlog zakona o dopolnitvah zakona o javnem pravobranilstvu razrešuje aktualno problematiko dela javnih pravobranilstev.
20,"Z ustavnim zakonom, ki je začel veljati 1.1.1990, je prešla vrsta nalog z bivših samoupravnih interesnih skupnosti na družbenopolitične skupnosti."
9,Te pa zastopa v premoženjsko pravnih zadevah javni pravobranilec.
18,Pripad zadev se je povečal več kot 100% tako pravdnih in za nekaj več kot 200% izvršilnih zadev.
41,"Da ne bi povečali sistemizacije javnih pravobranilstev, je rešitev v tem zakonu, da javni pravobranilec pooblasti diplomiranega pravnika s pravosodnim izpitom v organizaciji, ki jo zastopa javni pravobranilec, se pravi, da ta delavec v organizaciji zastopa javnega pravobranilca v konkretni zadevi."
38,"S takim prenosom ali delnim zastopanjem bi razrešili problematiko razreševanja zaostankov zadev v javnih pravobranilstvih, ne da spreminjali sistem in organizacijo javnega pravobranilstva in ne da bi povečali sredstva v proračunu, ki so namenjena za delo javnih pravobranilstev."
14,Z zahtevano izobrazbo in pa pravosodnim izpitom pa bi se zagotovila kvaliteta tega zastopanja.
2,Hvala lepa.
2,Hvala lepa.
2,Še kdo?
3,Poročevalci delovnih teles?
4,"Če ne, odpiram razpravo."
6,Se želi kdo prijaviti za razpravo?
5,"Če ne, preidemo na glasovanje."
23,"Na glasovanje dajem predlog zakona o spremembah in dopolnitvah zakona o javnem pravobranilstvu s predlogom zakona v celoti, upoštevajoč redakcijsko pripombo Zakonodajno-pravne komisije."
3,Najprej ugotovimo navzočnost.
5,"Prosim, pritisnite na sivo tipko."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je zakon izglasovan."
2,Prehajamo na
14,9. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O KMETIJSKIH ZEMLJIŠČIH.
16,Predlog zakona o spremembah in dopolnitvah zakona je predložil v obravnavo Izvršni svet Skupščine Republike Slovenije.
16,Obravnavala sta ga Zakonodajno-pravna komisija in Odbor za kmetijstvo in gozdarstvo na ravni Skupščine Republike Slovenije.
14,"Predstavnik predlagatelja je gospa Marija Markeš, namestnica republiškega sekretarja za kmetijstvo, gozdarstvo in prehrano."
2,Želi besedo?
1,Prosim.
2,Lepo pozdravljeni!
35,"Pravzaprav glede na to, da se je o tem zakonu že veliko govorilo in pisalo, bi samo še enkrat ponovila nekaj najpomembnejših stvari, ki so pač pripeljale do tega, da smo ta predlog zakona pripravili."
25,"Torej, v nekaterih kmetijskih organizacijah so se začele odprodaje kmetijskih zemljišč oziroma njihova privatizacija z ustanavljanjem delniških družb, kar je bilo tudi že zadnjič omenjeno."
58,"Pri tem so promet s kmetijskimi zemljišči izvajale v nasprotju z zakonom o kmetijskih zemljiščih, saj si z nameravano prodajo niso pridobile predhodnega mnenja pristojnega občinskega upravnega organa, kupnina za prodano zemljišče pa tudi ni bila porabljena v skladu z zakonom, ki pravi, da je kupnino potrebno porabiti za nakup drugih zemljišč ali za urejanje preostalih kmetijskih zemljišč."
40,"Tisti problem, ki je bil zadnjič izpostavljen oziroma omenjen v zvezi s Kmetijskim kombinatom Hram iz Šmarij pri Jelšah in ne Kmetijska zadruga iz Šmarij pri Jelšah, kot so narobe pisali Delo in je bilo narobe povedano tudi na TV."
31,"Tam gre pač za drugo stvar, tam bi morala ta organizacija pridobiti soglasje Agencije za privatizacijo podjetij, kot je to predvideno v 5. členu ustavnega zakona in tega zaenkrat niso storili."
32,"Tukaj bi poudarila še eno pomembno stvar, namreč to, da je bilo za nakup kmetijskih zemljišč v družbeni lasti namenjenih tudi precej nepovratnih sredstev iz proračuna in za en primer lahko povem."
53,"V Radljah ob Dravi se je zgodilo to, da je ta sredstva pred nekaj leti uveljavljala kmetijska zadruga, zdaj pa je kmetijska zadruga želela ta zemljišča prodati občini in občina je spet uveljavljala ta sredstva in zaradi vseh teh zadev in lažjega nadzora predlagamo takšno spremembo, kot bom zdaj še bolj natančno razložila:"
17,"Gre torej za preprečevanje oziroma odpravo nezakonitega prometa oziroma privatizacije kmetijskih zemljišč, gozdov, kmetijskih in gozdno-gospodarskih organizacij."
17,"Za to v veljavni zakonodaji ni ustreznih rešitev, v praksi pa se pojavlja vedno več takih primerov."
14,"Torej, v zakonu je predlagan drugačni vrstni red prednostnih upravičencev do nakupa kmetijskih zemljišč."
20,"Ta prednost naj bi bila v bodoče dana zakupniku,nato kmetu mejašu, nato občini, drugemu kmetu in nato kmetijski organizaciji."
23,"Na ta način bi preprečili prednostni nakup kmetijski organizaciji, ki bi se lahko nato privatizirala in na ta način zahtevali tudi kmetijska zemljišča."
46,"Kmetijske organizacije bi odslej lahko prodajale kmetijska zemljišča le po predhodnem soglasju republiškega upravnega organa, pristojnega za kmetijstvo, ki pa soglasje ne bi smel izdati, če bi šlo za kmetijska zemljišča oziroma gozdove, za katere je veljala tudi prepoved prometa po zakonu o začasni prepovedi sečnje."
22,"Torej, ne velja trditev, ki je bila tukaj izrečena ob dnevnem redu, torej da je praktično sprejet moratorij na vsa družbena zemljišča."
27,"Tudi kmetijske organizacije bi morale ob sprejemu tega zakona dalje ponudbo za prodajo zemljišč objaviti na oglasni deski, kot to velja za prodajo zemljišč v privatni lastnini."
20,"Če bi kmetijska organizacija sklenila pogodbo brez soglasja Republiškega sekretariata za kmetijstvo, gozdarstvo in prehrano, bi bila taka pogodba nična."
28,"Prav tako naj bi zakon določil, da privatizacija kmetijskih zemljišč in gozdov ter kmetijskih in gozdarskih organizacij ni mogoča, dokler za to ne bo urejeno s posebnimi predpisi."
40,"Pod pojmom privatizacija je mišljena reorganizacija sedanjih kmetijskih in gozdno-gospodarskih organizacij v podjetja s privatno oziroma mešano lastnino, ni pa mišljeno lastninjenje na podlagi odločb pristojnih organov, s katerimi bi vračali kmetijska zemljišča in gozdove oziroma drugo premoženje prejšnjim lastnikom."
20,"S pojmom privatizacija je torej mišljen postopek, ki bo urejen z zakonom o privatizaciji podjetij, ki pa je v pripravi."
24,"Da bi lahko zagotovili uresničevanje teh sprememb zakona, bo treba vse pogodbe o prodaji kmetijskega zemljišča v družbeni lastnini predložiti pristojnemu občinskemu javnemu pravobranilstvu."
25,S temi spremembami bi dobilo javno pravobranilstvo pooblastilo za vlaganja tožb za ugotovitev ničnosti pogodb po prodaji kmetijskih zemljišč iz družbene lastnine brez ustreznih soglasij.
30,"S takimi rešitvami bi torej preprečili nezakonit promet in privatizacijo kmetijskih zemljišč, gozdov, kmetijskih in gozdno-gospodarskih organizacij do vračila le teh prejšnjim lastnikom in do lastninjenja v skladu s predpisi."
40,"Omejitev oziroma prepoved sečnje v gozdovih, ki bodo lahko predmet vračanja po predpisih o denacionalizaciji, bomo poskušali doseči na podlagi priporočil in razgovorov z odgovornimi delavci gozdno-gospodarskih organizacij ter z doslednim spremljanjem ravnanja v naravi ter nadziranjem uresničevanje gozdno-gospodarskih načrtov."
34,"Ob obravnavi te problematike je Izvršni svet Skupščine Republike Slovenije zadolžil ustrezne resorje, da pospešijo pripravo zakona o denacionalizaciji, privatizaciji, gozdovih in kmetijskih zemljiščih, v katerih naj bi se dokončno ustrezno razrešila obravnavana vprašanja."
8,"Toliko zaenkrat in predlagam, da nov zakon sprejmete."
1,Hvala.
2,Hvala lepa.
5,Želijo besedo poročevalci delovnih teles?
5,"Gospod Potočnik, nato Janez Kopač."
10,V imenu Odbora za kmetijstvo in gozdarstvo na ravni Skupščine.
28,"Odbor za kmetijstvo in gozdarstvo podpira predlog zakona o spremembah in dopolnitvah zakona o kmetijskih zemljiščih in predlaga zborom Skupščine Republike Slovenije, da ga sprejmejo po hitrem postopku."
15,"Ta sklep je bil soglasno sprejet, kar pomeni, da so ga podprli vsi člani odbora."
2,Gospod Kopač.
3,Spoštovane in spoštovani!
22,"Zakon, ki je pred nami, se v svoji obrazložitvi sklicuje na zakon, ki ga še ni, in to je zakon o denacionalizaciji."
34,"No, na žalost ga še ni, bi pa že moral biti, ker bi ravno sprejetje tovrstnega zakona potem stvari uredilo in se ne bi vedno zapletalo z začasnimi ukrepi in moratoriji pod različnimi imeni."
52,"Namen zakona je med drugim tudi zaokroževanje kmetijskih zemljišč ter večanje posestva aktivnih kmetov, kar se mi zdi zelo pozitivno in podpiram, vendar opozarjam, da je to v tem zakonu zgrajeno na administrativni podlagi in da to zagotovo ne bo prav hudo uspešno, mislim pa, da bi bil mnogo boljši tržni pristop."
15,"Problem je namreč višina katastrskega dohodka, ki je v Sloveniji absolutno podcenjen, in tudi drugje."
28,"Ravnokar smo iz dnevnega reda, torej na tej seji, vrgli nov zvezni dogovor o revalorizaciji katastrskega dohodka, ki sicer res ni dober, vendar pa tudi nič drugega nimamo."
9,Tržni ukrep bi torej temeljil na obdavčevanju katastrskega dohodka.
9,"Pri tem se lahko spomnimo, na primer Marije Terezije."
18,"Marija Terezija ni samo uvedla katastra, kar je njena velika zasluga, pač pa je tudi izvedla davčno reformo."
28,"In takrat so bile mnoge kmetije enake po velikosti svojih posestev, pa so se v stoletjih ravno na podlagi tega tržnega pristopa obdavčevanja katastrskega dohodka večale in manjšale."
13,"Manj sposobni so morali odprodati svoja zemljišča, bolj sposobni so jih seveda nakupovali."
12,Tega inštrumenta na žalost niti prejšnji režim niti sedanja vlada ne uporablja.
13,"Menim, da bi bilo boljše od administrativnega pristopa, ki ga predlaga ta zakon."
34,"Zakon med drugim podaljšuje moratorij iz lanskega leta, ne v zvezi z izkoriščanjem, ampak v zvezi s prodajo zemljišč, ki so padla pod lanskoletni moratorij in to je določeno v 2. členu predloga zakona."
14,"Predlog zakona pravi, da niti Ministrstvo ne more dati soglasja za prodajo tovrstnih zemljišč."
13,"Pri tem moram reči, da nisem povsem vase prepričan, ampak moram postaviti vprašanje."
8,"Menim, da nanj ni odgovorjeno v tem zakonu."
7,"Kaj pa, na primer primer stečajnih mas?"
22,Prejšnji teden je šel v stečaj kočevski Itas. 170 ha pašnikov ima v svoji posesti in vse to gre v stečajno maso.
9,Kaj se sedaj ne bo mogla stečajna masa poravnati?
17,"Kaj pa problem upnikov, ki bodo zaradi tega, ker so posodili denar Itasu, šli v stečaj itd."
5,Stvari so mnogo bolj zapletene.
4,Morda kje obstaja odgovor.
10,"Ne v tem zakonu, pa jaz ne vem za njega."
6,Vendar moram opozoriti na ta problem.
8,Reorganizacija kmetijskih organizacij in gozdnih gospodarstev ni možna.
2,Je prepovedana.
7,Lani je bilo nacionalizirane gozdove prepovedano izkoriščati.
24,"Del zemlje je prepovedano izkoriščati sedaj, predlagano je, da je prepovedano prodajati, drugi del zahteva soglasje kmetijskega ministrstva, za vsak kvadratni meter njegov podpis."
42,"Vse to je v bistvu en sam velik moratorij, eno samo vnašanje močnih administrativnih zavor v slovensko kmetijstvo, ki bo ravno zaradi tega tudi trpelo posledice, pa ne samo pri tistih, na katere se neposredno nanaša ta zakon, ampak branža v celoti."
30,"Kmetijske organizacije in gozdna gospodarstva na podlagi teh zakonov, ki jih zadnje leto nesrečno spremljajo, in tudi na podlagi neurejenega sistema od prej, ne morejo ne živeti in ne umreti."
20,"Tu moram ponovno poudariti, da še vedno nimamo spremembe zakona o kmetijskih zemljiščih, kar je velik problem za gozdno gospodarstvo."
38,"Ne vem, zakaj sprememba tega zakona ni v skupščini, pač pa po hitrem postopku pride neka druga sprememba, nekega drugega zakona, ko pa je tisti že zdavnaj bil narejen v obliki osnutka, pa ne pride na naše klopi."
9,"Zakona o privatizaciji ni, o denacionalizaciji še toliko manj."
8,"Morda bosta združena v enem zakonu, ne vem."
14,"Vendar ne vem, ker se Izvršni svet in nekateri Demosovi poslanci ne morejo dogovoriti."
14,To je slabo za vse nas in zato smo stalno soočeni z začasnimi ukrepi.
17,"Predlog zakona nam je bil posredovan zaradi obremenitve proračuna, češ da prihaja do špekulacij, ki obremenjujejo proračun."
31,"Jaz to seveda verjamem, vendar pa sem prepričan, da bo imel sprejem tega zakona še večje posledice za proračun in rad bi videl analizo Izvršnega sveta, ki bi mi dokazala nasprotno."
6,Bil bi prav zadovoljen z njo.
66,"Zato predlagam v imenu poslancev Liberalno demokratske stranke, da se sprejme 1. člen tega zakona, ki se mi ne zdi sporen zaradi zaokroževanja kmetijskih zemljišč in njihovega povečanja, drugi členi tega zakona pa ne, pač pa se dela hitreje na zakonu o privatizaciji, ki naj zaradi mene vključuje tudi določbe o vračanju nacionalizirane lastnine, in to uredi tam, na tistem mestu, kamor to tudi bolj spada."
2,Hvala lepa.
2,Hvala lepa.
2,Gospod Potrč.
4,Gospod Žakelj je prvo.
5,"Žakelj, Potrč pa Maria Pozsonec."
23,"Imam tudi resne pomisleke o tem zakonu, pa bom poskušal nekako navezati s tistim, kar je pogojilo sprejemanje tega zakona, na nek način."
15,"Prvo bi rekel, da globoko rešpektiram probleme, ki jih ima agrarni sektor, skupaj z gozdarstvom."
30,"Problemi so taki, ki terjajo celovito normativno ureditev in predvsem tisto, kar sem že tudi za to govornico prosil ministra dr. Ostrca, program, kolikor toliko celovitega načrta razvoja tega sektorja."
16,Ker v vsakem primeru se bomo tako od danes do jutri opletali brez kakega posebnega učinka.
15,"Gospod Osterc je takrat povedal, kot da bo nekaj takega narejeno do konca minulega leta."
28,"No, če se spominjate, sem rekel, da ne bom nič protestiral, če bo kak mesec kasneje, samo da bo stvar normativno urejena in da bo seveda program pripravljen."
12,"Kot rečeno, globoko rešpektiram problematiko na tem področju, seveda tudi na drugih."
15,"Sedaj se pa stvar natančno tanko ponavlja, kot se je takrat okoli zakona o moratoriju."
12,"Markeševa je zopet govorila v množini, kaj se vse po terenu dogaja."
11,"Seveda, nekaj manj emocije je bilo kot tedaj, če se spomnite."
23,"Vendar edini dokaz, ki smo ga dobili, pa še ta je menda diskutabilen, je tole z zadrugo, kaj je že tole, Hmezad Hram."
4,Torej nobene kvantifikacije ne.
20,"Hkrati se pa seveda ta moratorij, ki je že takrat, kot bom kasneje rekel, povzročil celo vrsto problemov, dejansko razširja."
17,"Zato je moj predlog, da so problemi, ki tu obstajajo, popolnoma obvladljivi v okviru obstoječega pravnega inštrumentarija."
17,"Mislim na zakon, mislim na inšpekcijske službe, mislim na republiški izvršni svet in izvršne sveta po občinah."
24,"Tako da tisto, kar je problem, je preko teh ustanov in inštrumentov popolnoma obvladljivo in seveda širitev tega moratorija po moji sodbi ni potrebna."
20,"Druga moja misel je, da je treba jasno povedati, da do tega prihaja zato, ker Izvršni svet ni opravil obljubljeno."
18,"On je vedel, da bo zakon o gozdovih, če se sedaj vrnem, recimo, nazaj, potekel ob koncu leta."
8,Nove rešitve ni in ta stvar se prolongira.
31,"Moram reči, da tak odnos do tega segmenta ni spodbuden in prvi, ki bi po moje moral protestirati, je stranka, ki se naj bi po naravi stvari s to problematiko ukvarjala."
25,"No in tretje, kar mislim povedati in iz česar izhajajo moji pomisleki, je pa katastrofičnost, ki jo je povzročil zakon o prepovedi sečnje v gozdovih."
30,"Najbrž nisem samo jaz dobil včeraj, vi pa tudi, zapis Splošnega združenja gozdarstva Slovenije, in je seveda vanj vključena vsa gozdarska znanost s tega področja in seveda so izredno kritični."
38,"Kritični so do izvršne oblasti, kritični so do posameznikov in strank, ki seveda za to manipulacijo, kot pravijo, z gozdarsko stroko in z gozdarstvom stojijo in nenazadnje, kritični so do nas poslancev, ki smo takrat ta zakon izglasovali."
11,"Tisto, kar seveda nedvomno izhaja iz tega zakona, posledice so naslednje."
11,"In te posledice so vezane tudi na to, kar sedaj širimo."
38,"Ti gozdarski strokovnjaki ugotavljajo (v oklepaju bom povedal, da sem od takrat, ko smo zakon sprejeli o prepovedi sečnje v gozdovih, spremljal vse članke, ki so pisali o tej problematiki in niti eden ni bil v korist zakona)."
9,Niti enega strokovnega glasu nisem v ta namen dobil.
19,"In sedaj, če sumiram, kateri so ključni problemi, na katere oblast in predlagatelj noče, ne zna ali kakorkoli, odgovoriti."
22,"Očitki stroke so, da je stvar, pristop popolnoma neprofesionalen in devalvira stroko, gozdarstvo v tem primeru, ki seveda v svetu nekaj velja."
19,"Drug argument, pravijo, je nastala velika škoda v gozdovih, zato ker se dela niso opravila, kot bi se morala."
25,"Naslednje ugotavljajo, da je prišlo do stečajev in da so sedaj v stečaju že GG Nazarje, GG Brežice, GG Ljubljana, GG Celje in GG Kranj."
16,"Po oceni to znese okrog 15% gozdnih površin, zaposlenih pa, če je podatek točen okoli 6.000."
8,"Ne vem, koliko je to z družinskimi člani."
43,"Pravijo dalje, da je nastala škoda na narodno-gospodarski ravni in še, kar je seveda po moje zelo pomembno, da je ogrožen šolski sistem, tako Srednja šola v Postojni kot Gozdarska fakulteta, kot Gozdarski inštitut in vse druge ustanove, ki skrbijo za to področje."
28,"Skratka, takrat sem izražal vse te pomisleke, tudi tiste, če se spomnite, okoli možnosti vzpostavljanja novih veleposestev, kar se je kasneje seveda s tem spremenjenim zakonom nekaj ublažilo."
4,Tudi sedaj imam pomisleke.
12,Takrat me niste prepričali in očitno tudi še pomemben del slovenske javnosti.
6,In tudi to pot ste neprepričljiv.
42,"Menim, da cilji, problemi, ki so na tem področju, so obvladljivi znotraj veljavne zakonodaje, nedopustno pa je, da ta moratorij širimo, ko bi morali že prejšnjega nadomestiti z neko celovito zakonsko rešitvijo in seveda z nekim planom s področja agrarja in gozdarstva."
1,Hvala.
1,Hvala.
23,"Nisem želel prekiniti, ampak prosim diskutante, da razpravljamo o zakonu, o spremembah in dopolnitvah zakona o kmetijskih zemljiščih, ne o zakonu o gozdovih."
4,Govorimo o kmetijskih zemljiščih.
5,"Prosim, naslednji je gospod Potrč."
1,Spoštovani!
11,"Sprejemam, da na področjih, ki ga obravnava zakon, obstajajo določeni problemi."
10,"Obstaja gotovo problem, kako opraviti reorganizacijo v družbenih kmetijstvih, gospodarstvih."
34,"Obstaja problem, kako ob napovedani in obljubljeni denacionalizaciji zaščititi potencialna zemljišča, ki naj bi prišla v poštev za denacionalizacijo in gotovo obstaja ta splošni problem, kako naj se sploh privatizacija v družbenem gospodarstvu izvede."
46,"Vendar moram reči, da se k tem problemom, po moji skromni presoji in znanju, pristopa na način, da se njihovo reševanje odlaga in da se, medtem ko se odlaga in ko se ne najdejo ustrezne rešitve, sprejemajo moratoriji, ki enostavno onemogočijo vsakršno aktivnost na tem področju."
12,"Navidezno zaščitijo nekoga, hkrati pa pomenijo, po mojem prepričanju, škodo za vse."
11,"In ta zakon, ki je predložen, ima za mene takšno karakteristiko."
66,"On gotovo navidezno zaščiti potencialne bodoče lastnike oziroma bivše lastnike, ki jim je bilo zemljišče odvzeto in v tem delu svoj namen dosega, dosega pa hkrati tudi ta namen, da kompletno zaustavi reorganizacijo v kmetijstvu za čas, dokler ne bo lastninjenje pripravljeno, kompletno zaustavi, in da hkrati v delu zemljišč onemogoči prodajo, kar je nadaljevanje lansko leto sprejetega zakona, v delu jo seveda pa popolnoma administrira."
5,"Zaradi tega, ker zahteva soglasje."
17,"Hkrati pa je, po mojem, neenakopraven in kaže svoj odnos do problemov tudi v svojem 1. členu."
40,"Če smo bili včasih zelo kritični do posebnega, če smo danes zelo kritični do posebnega preferiranja, ki smo ga v preteklosti dajali družbeni lastnini in menim, da delamo upravičeno, potem je treba seveda vsaj povedati, da zdaj delamo popolnoma obratno."
43,"Zdaj v tem zakonu popolno prednost dajemo kmetom in privatni lastnini in pravzaprav onemogočamo, da bi katerokoli kmetijsko posestvo v gospodarstvu, kakorkoli bo organizirano, imelo možnost še nakupiti kakršnokoli zemljo, tudi če ima produktivno proizvodnjo, tudi če ima program, tudi če ima sredstva."
8,"Ne vem, kaj in čemu je to namen."
40,"Jaz sem iz tega razloga mogoče nekoliko prekritičen, vendar iz vseh aktivnosti, ki so v zvezi s tem zakonom, in se opravičujem gospodu predsedniku, samo omenil bom, tudi z zakonom o moratoriju na sečnjo gozdov izhaja lahko tudi neka koncepcija."
36,"Prepustiti životarjenju, umiranju in tudi smrti vse, kar je doslej bilo družbeno organizirano na področju gozdarstva in kmetijstva, in to naj umre postopoma, vendar zagotovo, da bi lahko prišlo do popolnoma novih odnosov na teh področjih."
9,"S kakšno škodo, to danes ne zna nihče oceniti."
8,"Menim, da gotovo s precej veliko materialno škodo."
15,"Moram reči, da prvič, ta koncept doslej nikoli v tej skupščini dokončno ni bil sprejet."
14,Sprejet je bil koncept popolne enakopravnosti lastnin in seveda lastninjenja tudi sedanjih družbenih gospodarstev.
35,"Vendar lastninjenja, kjer bo lahko prišlo oziroma moralo priti do znanega lastnika, vendar to ne pomeni, da ne bodo smele ali mogle obstojati tudi neke kmetijske organizacije kot delniške družbe s privatnim kapitalom, mešanim kapitalom."
15,"O tujem tudi posebej nismo na tem področju govorili, to je, recimo, lahko odprto vprašanje."
9,Gotovo smo nekaj diskutirali o problemih in vprašanjih zadrug.
15,"Vemo, da smo takrat imeli veliko razpravo, če me spomin ne vara, pred tremi meseci."
8,Kasneje je vse ustavljeno in ničesar ne vemo.
46,"Mislim skratka, da tako, kot je pripravljen ta zakon, problemov ne rešuje, obratno, da kaže nek koncept, ki želi začasno, zaradi nesposobnosti pripraviti trajne rešitve, vse zaustaviti na teh dveh pomembnih sektorjih samo iz enega razloga, da bi se na nek način pač zaščitili bivši lastniki."
44,"Soglašam, da je treba o tem razmišljati, prepričan sem pa, da bi seveda bile možne tudi drugačne ali bistveno drugačne rešitve za to zaščito, ne pa, da se zaradi tega enostavno velik del kmetijstva in gozdarstva postavi v tak položaj, kot ga predvideva zakon."
37,"Nobeni začasnosti ne verjamem več zaradi tega, ker smo enako govorili pred nekaj meseci, ko smo sprejemali prejšnji zakon, nobeni začasnosti ne verjamem, ker je toliko časa popolna tišina okoli zakona o lastninjenju in zakona o zadrugah."
60,"Zelo dvomim v hitro rešitev tudi problema lastninjenja, ker sem pač uspel prebrati material, ki smo ga o tem dobili iz našega Sekretariata za pravosodje, zato se bojim, da bo to pač ena od rešitev, ki ji bomo priča nekaj mesecev s popolno omrtvitvijo vsake aktivnosti, gospodarske in druge na sektorju, ki ga zakon prinaša, zato bom glasoval proti njemu."
1,Hvala.
1,Hvala.
2,Gospa Pozsonec.
1,Spoštovani!
13,Ob veliki industrializaciji so kmetje množično in za minimalen denar prodajali svojo zemljo.
8,Pokupilo ga je kmetijsko posestvo z republiškim denarjem.
14,Sedaj so drugačni časi in drugačne gospodarske razmere in brezposelnim zemlja še kako potrebna.
12,"Zato predlagam, da bi prejšnji lastniki lahko kot prvi kupili zemljo nazaj."
1,Hvala.
1,Hvala.
2,Gospod Potočnik.
26,"V začetku te skupščine, se pravi, pred enim tednom, je bilo na tem mestu rečeno, da je pač kot argument tale primer Kmetijskega kombinata Hmezad Hram."
14,"Do tega je prišlo zaradi nesposobnosti občinskega veljaka, ki sedi tudi v tej skupščini."
14,To je potem povzeto tudi v sobotni prilogi Dela in bi rad stvar razložil.
24,"Nisem sicer bil imenovan po imenu, ampak predsednik občine Šmarje pri Jelšah sem jaz in sem tudi predsednik podružnice Slovenske kmečke zveze - ljudske stranke."
13,"Naša občina leži ob Sotli, ob mejni reki in imamo 56 km meje."
36,"Večina te zemlje, teh 950 ha, ki je v tem navedena, leži ob tej meji in meni, kot predsedniku občine in kot članu Slovenske kmečke zveze - ljudske stranke, ni vseeno, v čigavih rokah bo ta zemlja."
45,"Saj med drugim v 3. točki tega razpisa piše: ""Pravico do nakupa imajo vse pravne in fizične osebe ne glede na državljanstvo ali domicil, kjer imajo svoj stalni sedež ali stalno bivališče, razen osebe, ki nimajo pravice do nakupa podjetij v Jugoslaviji po veljavnih predpisih""."
8,"To se ve, kdo vse lahko to kupuje."
12,"Jaz sem proti temu in menim, da je treba slovensko zemljo zaščititi."
7,Pa še glede moje nesposobnosti pri tem.
25,"Jaz sem s to problematiko seznanil javno pravobranilko in tudi ta mi je svetovala, naj problem postavim širše in naj o tem obvestim republiške organe."
23,To sem storil in je verjetno tudi zaradi tega ta predlog zakona tu v skupščini in zaradi tega se pač ne čutim nesposobnega.
1,Hvala.
2,Hvala lepa.
25,"Samo malo, pri tem bi vprašal Mario Pozsonec, ki je predlagala, da se omogoči prejšnjim lastnikom nakup zemlje, ki jim je bila odvzeta ali odkupljena."
1,Odkupljena.
3,Kaj to pomeni?
8,"Ali predlagate amandma, ali predlagate predlog dodatnega sklepa?"
0,...
0,...
16,"Bi bila tako ljubezniva, pa morda sama formirala pisno ali v sobi 103, če vam oformijo."
6,"Prosim, pravno-tehnično, da vam oblikujejo amandma."
3,"Prosim, dr. Zagožen."
52,"Najprej bi spomnil, da smo pred tem sprejeli popravek zakona o javnem pravobranilstvu tudi zaradi tega, ker javni pravobranilci dela ne zmorejo in tu so nekatere take stvari, ki lahko gredo tudi mimo javnih pravobranilcev, medtem ko mimo upravnih organov ne bodo mogli, če zakon zahteva soglasje upravnega organa za tako transakcijo."
27,"Jaz bi kljub vsemu najprej vendar tudi rekel nekaj o zakonu o prepovedi sečnje in o tem, kaj se dogaja z gozdarskimi službami oziroma z gozdnimi gospodarstvi."
18,"Ne strinjam se z oceno in ta tudi ne drži, da je zakon o prepovedi sečnje to povzročil."
8,"To, kar se zdaj dogaja, je povzročilo naslednje:"
13,"Kmetje ne priznavajo več zakona o gozdovih, ki je pri nas še veljaven."
41,"Menim, da sem tukaj že povedal, da je približno polovica členov v nasprotju z veljavno ustavo in ta zakon med drugim uzakonja obvezno oddajo lesa in ta določila so kmetje začeli množično ignorirati nekako pred enim letom in potem vedno bolj."
37,"To je dejansko onesposobilo gozdna gospodarstva in predvsem temeljne organizacije kooperantov in zdaj nimamo sistemske rešitve za napajanje, vira za financiranje javne službe in urejanja gozdov, kar tisti zakon predpisuje, ne more pa več zagotavljati tega vira."
14,"Lahko se prepričate s pregledom tega veljavnega zakona o gozdovih sami, kolikor je veljaven."
7,Lahko bi ga spodbijali na ustavnem sodišču.
30,"Videli boste, da so vsi ti viri preko obveznega odkupa lesa in gozdnih sortimanov sploh, s tem pa, da seveda ne zavezujejo vseh kmetov, ampak samo tržne proizvajalce gozdnih sortimentov."
7,"Menim, da bi morali te stvari ločiti."
16,"Pobuda za spremembo zakona o gozdovih je bila dana pred tremi leti, marca, tam okrog 20."
31,"Marca bo tri leta, ko sem tudi o tem javno govoril in ko je bila to tudi javna zahteva Zadružne zveze Slovenije, in sicer v Murski Soboti na posvetu o zadružništvu."
41,"Od takrat nismo prišli do tega, da bi imeli nov zakon o gozdovih, ker so se stvari vedno bolj napenjale in zaostrovale in zakon o prepovedi sečnje je k temu pravzaprav samo še prilil nekaj olja, bistveno pa stvari ni spremenil."
19,"Strinjam se z večino tega, kar je gospod Kopač razložil, ne pa z njegovim zaključkom, da zakon ni potreben."
9,Za te družbene obrate ne bo imel takih posledic.
24,"Če bi se dejansko držali sedanje zakonodaje, potem resnično razprodaja ne bi bila možna za plače, ampak, kot smo videli, to kontrolirati je težko."
19,"Nemogoče je kontrolirati take transakcije, da se za ista zemljišča dvakrat proračunska sredstva koristi in nimamo pravno urejene privatizacije."
21,"Ne strinjam se pa z mnenjem gospoda Potrča, da smo v tej skupščini sprejeli koncept enakosti tudi do lastnine kmetijskih zemljišč."
75,"O tem v tej skupščini nismo še razpravljati in lahko takoj povem svoje mnenje in upam, da bo to tudi večinsko mnenje v tem parlamentu, da kmetijska zemlja, ki je ne bodo dobili nazaj kmetje, nekdanji lastniki ne more biti privatizirana na tak način kot tovarne, podjetja in drugo, ker bi to bilo, po mojem, nekaj podobnega, kot če bi se rudarji odločili, da bodo privatizirali, ne rudnik in naprave v rudniku, ampak rudo samo."
11,"Menim, da to tu, v tem parlamentu, ne bi bilo sprejemljivo."
35,"Mislim, da so nekatere dobrine lahko samo, če še niso privatne, samo v javni lasti in da je za nas povsem nesprejemljiv koncept, da bi šli v razvoj delniških družb v kmetijstvu v velikem obsegu."
39,"Menim, da se bomo le morali sporazumeti o nekem drugem konceptu, ki ne bo vključeval velike agrarne industrije, ker bi ta koncept privatizacije velikih kmetijskih posestev, jasno vodil naprej v agrarno industrijo z vsemi temi posledicami, ki jih poznamo."
19,"Ne glede na njeno eventualno ekonomsko učinkovitost, gre tu za ekološke probleme, ki so nerešljivi s sprejemom takega koncepta."
25,"Gre za sorazmerno majhen del kmetijskih zemljišč, ki naj bi jih ta zakon v tem obdobju ščitil, po drugi strani pa zelo veliko število prizadetih."
70,"Recimo, če bi Agrokombinatu Hram v Šmarju pri Jelšah uspela privatizacija tistih 950 hektarov, tako kot si je to zamislil in bi bilo, recimo, čez dve leti, ali pa čez pol leta to zelo težko spodbijati ali napake popravljati za nazaj, s pravno veljavo za nazaj, takole na pamet rečem, ampak daleč od resnice nisem, bilo prizadetih tam približno kakih 300 kmetov, ki čakajo, da bodo to zemljo dobili nazaj."
14,"Če gre za več kot 950 hektarov, potem lahko računamo s kakimi 300 prizadetimi."
53,"Šlo je seveda za kmetijska zemljišča, odvzeta kmetom in menim, da lahko o takih stvareh govorimo mirno, da bomo morali razhajanja glede konceptov bodoče kmetijske politike reševati še v prihodnje, nikakor pa ne mremo podpirati zdaj neke anarhije, ki v tem času nastaja in bo v prihodnje povzročila velike pravne konflikte in probleme."
34,"Strinjam se pa s tem, da bi seveda bilo veliko boljše, če bi že imeli zakon o denacionalizaciji, o privatizaciji, če bi se v tej skupščini že dogovorili za nek nacionalen koncept kmetijske politike."
12,"Ker tega žal še nismo storili, bo verjetno ta razprava še dolgotrajna."
14,"Vendar, ker tega ni, zaradi tega nismo upravičeni, da dopuščamo, da se problemi kopičijo."
34,"Tako hitro, bi jih lahko morda rešili na revolucionaren način, oproščam se, takoj bom zaključil, ker se iščejo pravne poti, pač ni mogoče tako hitro, kot je bil sprejet kak odlok o delovnih zadrugah."
1,Hvala.
2,Hvala lepa.
2,Še kdo?
7,"Če ni več razpravljalcev, prosim gospod Pučnik."
1,Spoštovani!
13,"Priznavam, da mi s tem zakonom nekaj gasimo, kar je pač začelo nastajati."
21,"Vzrok temu stanju je zapostavljanje priprave zakona o denacionalizaciji, lastninjenju, vsaj vzporedno, sicer bi na podeželju dali predlog zakona o denacionalizaciji."
11,Ni pripravljen zakon o zadružništvu in seveda tudi o privatizaciji ne.
24,"Zdaj so kritične pripombe na to, s čimer se načenja ta zelo občuten problem, predvsem za nas, ki živimo na podeželju in obdelujemo zemljo."
35,"Kritizira se po dolgem in počez, skratka z izhodišč, češ, ohranimo to, kar je bilo, nihče pa ne nakaže, kakšne bi bile boljše možnosti uresničevanja tega, govorim vračanja lastninjenja in vsega ostalega, kar to zadeva."
28,"Moram reči, da ne morem sprejeti teh absolutnih kritik zavračanja, da je pač vse, kar se poskuša, škodljivo, potem, da za to ni potrebnih podatkov in tako naprej."
18,"Na hitro se tudi ne da spremeniti tega, kar je nastajalo v teh letih, to je tudi razumljivo."
25,"Ampak na enem koncu moram to področje začeti načenjati in če ga bomo načenjali si skupaj dobronamerno, bo tudi prej ali pozneje dalo določene rezultate."
62,"Moram reči, da sem nestrpno kritičen do zavlačevanja, pripravljanja te zakonodaje in skratka ne razumem nekatere službe v sekretariatih, zakaj to zavlačujejo. če bi pravi čas začeli vprašanje denacionalizacije, sem prepričan, vse to, kar bi masovno zadevalo ta zemljiški sklad, ki naj bi se vrnil, bi bili že do velike mere lahko vrnili in to ne bi bilo več vprašanje naših razprav."
20,"Kaj pa so zelo zahtevne stvari, ki pa jih bomo pozneje pravno morali reševati, to je pa seveda drugo vprašanje."
11,Na to pa ne bomo mogli čakati z začetkom te akcije.
35,"To se pravi, s tem zakonom poskušamo preprečiti še več zlorab, da še ne bi bolj zakomplicirali tega, kar moramo v prihodnosti storiti, to se pravi, da moramo po krivici odvzeto lastnino vrniti prejšnjim lastnikom."
12,"Ali pa izglasujmo v tej skupščini sklep, da tega programa ne sprejemamo."
18,"Seveda, s strani določenih služb pa se za hrbtom dogaja tako, kot da pravzaprav tega ne mislimo izvajati."
17,"Recimo, dobivam pisma, telefonske klice in pripombe na teze zakona o denacionalizaciji, ker sem član te komisije."
35,"Kot član te komisije pa od teles Izvršnega sveta nisem dobil teh tez, to se pravi, v Sloveniji pa so že in mislim pri toči vprašanj in pobud to vprašanje postaviti, zakaj se to dogaja."
8,In da mora na to nekdo tudi odgovoriti.
13,Kdo za našimi poslanskimi hrbti vedri in oblači in izvaja neko posebno politiko?
9,"Naj pride sem, kjer je mesto in naj pove."
18,"Če bo dovolj argumentiral, ga bomo podprli, sicer bo pač njegov predlog moral izostati s strani našega odločanja."
38,"Jaz bi prosil, nisem upravičen reči, da vsak razmišlja s svojo glavo, vendar želim, da bi ta zakon sprejeli kot enega izmed ukrepov, da zavremo kampanjo nadaljnjih manipulacij s tem, kar naj bi kasneje z drugimi zakoni reševali."
20,"In s tem bi pravzaprav zmanjšali probleme, ki bodo nastajali s tem vračanjem, saj se vsi zavedamo občutljivosti tega vprašanja."
19,"In seveda, da mimogrede rečem glede zakona o gozdovih Tri leta se pripravlja, še do danes se ni pripravil."
52,"Tisti pa, ki se čutijo najbolj prizadete in svoje probleme izpostavljajo pred slovensko javnostjo, pa še niso ponudili, čeprav so strokovnjaki, ničesar takega, kar bi odpiralo pot naprej, ampak skušajo za vsako ceno ohraniti tisto, kar je bilo, seveda to je pa glede na program, ki ga imamo na tem področju, nesprejemljivo."
2,Hvala lepa.
2,Hvala lepa.
9,"Če prav razumem, bi želel gospod Potrč repliko, prosim."
47,"Soglašam s tistimi, ki govorijo o tem, da določenih stvari skupščina še ni sprejela in programa denacionalizacije dejansko ni, zato ima lahko o njem vsak svoje mnenje in prosim, ne izhajajte iz tega, da je nekaj dogovorjeno ali pa ne dogovorjeno, ker pač o tem nismo razpravljali."
19,"Drugače pa soglašam z opozorili tistih, tudi gospoda Pučnika, ki pravijo, da se marsikaj dogaja tudi za našimi hrbti."
25,"In če kaj takšnega je, je prav, da konkretno vidimo, kje kakšna zakonodaja je, ki jo kdo pooblaščen lahko vidi, nepooblaščen pa ne sme videti."
27,"Verjemite mi, da se to nam v opoziciji dogaja mnogo pogosteje, zdi se, da se je to sedaj preselilo kot nalezljiva bolezen tudi malo v vaše vrste."
12,"Besedo ima gospa Markeš, namestnica republiškega sekretarja za kmetijstvo, gozdarstvo in prehrano."
5,Samo nekaj bi rada rekla.
24,"Najprej mogoče to: gospod Žakelj, vi ste rekli, da sem k sreči malo manj emocionalno govorila o tistem, kar je bilo že zadnjič povedano."
20,"Jaz sem samo pojasnila tista dva primera, ki sta bila tukaj prejšnjikrat iznešena in nisem hotela ne eno ne drugo."
2,Samo toliko.
7,Tukaj bi še malo stvari rada rekla.
35,"Torej, Janez Kopač je bil mnenja, se tudi strinjam, da nacionalizacija manjka in ta naš današnji predlog nima ambicije, da bi storil pač ta korak namesto tega zakona in določil, kako in kaj s tem."
12,"Vendar pa se strinjam, je pač to želja zaščititi te bivše lastnike."
76,"Mogoče moram še to povedati, kar je bilo tudi večkrat rečeno, torej lastninjenje pravzaprav v nobeni delovni organizaciji še ni razčiščeno, še najmanj seveda v kmetijstvu in gozdarstvu, kjer je pač zemlja kot taka posebnega pomena in je zato zadeva še dosti bolj zakomplicirana, hkrati pa bi še rekla, kar se gozdarstva tiče, v gozdarstvu pač drugih organizacij kot 14 gozdnih gospodarstev predpisanih z zakonom v Sloveniji sploh ni in so imeli nek določen monopolen položaj."
47,"Sedaj ne bi rada odpirala, ker to res ni na dnevnem redu, gozdarstva, vendar pa bi vseeno mogla tukaj vsaj čisto na kratko reči, da pač žal tistega papirja, ki ga je gospod Žakelj tukaj navajal, nimam v rokah, da bi natančno vedela, za katere stvari gre."
48,"Vendar, vsekakor ni pripisovati vsega, kar se je sedaj v gozdarstvu zgodilo, zgolj zakonu o moratoriju, saj je znano, da pač nekako ocenjujemo, da je izpad dohodka v gozdnih gospodarstvih zaradi moratorija nekje okrog 10%, moramo pa vedeti, da v zasebnih gozdovih pa je bilo 40% manj posekanega."
48,"Vzroki pa niso zgolj v moratoriju in pričakovanju nečesa novega, ampak predvsem v tem, da ima lesna industrija roke plačevanja 90 dni in tudi več in nekako je dolžnica 300 milijonov dinarjev in je tudi zaradi teh stvari bil posek bistveno zmanjšan in ne zgolj kot posledica moratorija."
42,"Pa zato, da ne bi to že naprej, upam da bo na naslednji skupščini že tudi zakon o gozdarstvu, kjer imamo pripravljeno zelo natančno analizo tega, kaj se je zgodilo in kaj se bo zgodilo v gozdnih gospodarstvih po tem novem predlogu."
4,Besedo ima gospod Pintar.
4,Spoštovane kolegice in kolegi!
26,"Nisem imel namena javiti se, temveč sem hotel samo pred glasovanjem uporabiti pravico za tistih 5 minut, da bi povedal, zakaj bom glasoval proti temu zakonu."
33,"Vendar me je razprava, ki jo je tu od srca dal gospod Pučnik, pritegnila in rad bi ga podprl v tistem o čemer je govoril, čeprav se bo verjetno v končnem sklepu razlikovala."
19,"On je zelo jasno povedal, da gre za izjemno kompleksno področje, ki se ga ne da na hitro spremeniti."
4,To je njegova misel.
89,"Sedaj seveda lahko diskutiramo, ali je ta čas od aprila do sedaj na hitro, prav gotovo pa je na hitro to, da smo praktično vse zakone, ki zadevajo to področje, dobili na mizo izven rednega postopka, dobili smo jih na mizo s preglasovanjem in morali smo se praktično o tem opredeljevati na isti seji ali na nadaljevanju iste seje, kar nam je dalo neke možnosti za razpravljanje oziroma za to, da smo se s strokovnjaki posvetovali, vendar seveda nam ni dalo resne možnosti za pripravo kakršnih koli alternativnih predlogov."
3,To je prvo.
13,"Drugo, rad bi rekel, da vseskozi podpiram to, da se zemlja vrne kmetom."
10,"Menim, da je bilo to jasno napisano v našem programu."
18,"Jaz sam, ko sem bil v predvolilnih razgovorih po Gorenjskem, sem to neštetokrat ponovil, da to resno mislim."
31,"Menim, da gre za to, da preprečimo, da bi ta zemlja, ki jo imenujemo obdelovalna zemlja, šla v roke ljudem, ki je ne bodo obdelovali ali celo šla v roke tujcem."
27,"Enkrat sem celo zaostril to vprašanje, ker sem razumel, da nekateri hočejo omogočiti pravzaprav prodajo te zemlje ali vračanje te zemlje tudi ljudem, ki niso naši državljani."
60,"Vendar se zavedam tudi dejstva, da sodobna družba ne temelji na lastništvu, ampak temelji na znanju in ustvarjalnosti, da seveda mi moramo, ko peljemo proces vračanja zemlje kmetom ali seveda uvajanja privatnega kmetijstva, ki ga na srečo Slovenija ni nikoli dokončno likvidirala in tako v te neumnosti boljševiške ni šla, moramo seveda vse čas ohranjati tudi neko normalno stopnjo produktivnosti."
46,"Vi se spomnite, v tej skupščini smo dobili pred približno pol leta podatke, da je na Slovenskem mlečnost krav v zasebnem sektorju pod 2000 litrov, jaz sem pa sam šel obiskat dvoje družbenih posestev, kjer se mlečnost krav giblje med 6000 do 6500 litrov na leto."
79,"Seveda se lahko mi na dolgo pogovarjamo, kakšne krave, kakšne vse ostale stvari, kdo ima prednost, odkod je to pripeljano itd., vendar seveda mene ne bo nihče prepričal, da je tako enostavno mogoče zdajle sesuti vse, kar je družbenega v kmetijstvu in gozdarstvu, čakati, da bo zrasla v naslednjih 20-ih letih nova generacija pametnih zasebnih kmetov, ta čas pa naj hrano ali uvažamo ali jo plačujemo po tisti ceni, ki jo bodo proizvajali ljudje, ki tega dejansko ne znajo."
41,"Zato ves čas podpiram tisti del družbene politike, ki pomeni družbeno pomoč v razvoj kmetijstva, zlasti v razvoj kmetijskega šolstva, kmetijske stroke, gozdarske stroke, tisto, kar Slovenci imamo na nivoju, da se je lahko praktično dogajalo med celo na meddržavnem nivoju."
39,"Osebno sem pomagal, da je npr. Inštitut za semenski krompir, ki ga ima KŽK, dobil jugoslovansko podporo, ker vem, da je dr. Kus tu strokovnjak, ki praktično ima mednarodni renome in neprestano smo se zavzemali, da te stvari podpremo."
61,"Jaz ne vem, če je sedaj pametno, da gremo po hitrem postopku z zakoni, ki imajo za cilj zgolj lastništvo, in to privatno lastništvo zemlje, onemogočimo in razbijemo vse, kar je družbenega v tem sektorju, ker bodo padli tudi taki inštituti, ker bo padla cela vrsta stvari, po katerih je danes Slovenija evropsko normalna, civilizirana dežela, da ne bomo postali predalpska."
37,"Zato bi še enkrat rekel, da sprejemam sugestijo, ki jo je dal gospod Pučnik, da ni mogoče s posamičnim intervencijami na posamičnih mestih na hitrico stvari spreminjati in se vračam na tisto, kar smo vsi tudi zahtevali."
45,"Že prej je moj kolega Žakelj citiral, da smo prosili gospoda Osterca, da bi počakali s posamičnimi zakoni, pripravljenimi na hitro in prek vrstnega reda, da ne bi šli v razne prepovedi in moratorije, dokler ne dobimo kompleksnega programa, kako se naj razvija slovensko kmetijstvo."
47,"Osebno garantiram, da bom podprl privatizacijo na tem področju, vendar privatizacijo, ki ne bo pomenila sistemskega napada na vse, kar je družbenega na področju kmetijstva in gozdarstva, ampak pametno kombinacijo enega in drugega v smislu hitrejšega razvoja slovenskega kmetijstva, to se pravi razvoja, ne pa samega lastništva."
58,"In zato se mi zdi ta zakon, ki ga tu imamo, ki smo ga spet dobili prek reda na mizo, za katerega sedaj pravzaprav obstaja neke vrste pritisk, da takega kot je, sprejmemo, se mi zdi da delamo točno proti tistemu, za kar smo se dogovorili in kar je Izvršni svet v svojem prvem tekstu o programu obljubil."
7,"Poglejte, julijski tekst programskih usmeritev Izvršnega sveta."
11,"Tam piše, da bomo dobili kompleksen program razvoja kmetijstva na Slovenskem."
9,Od takrat pa do danes takega programa nisem videl.
22,"Zato se mi seveda ne zdi čudno in podpiram tudi tiste besede gospoda Pučnika, ko je rekel: Nekatere službe nekaj čudnega počenjajo."
26,"Potem se pa vrnimo na to, preprečimo, da nekaj čudnega delajo, zahtevajmo program in napišimo zakone na osnovi programa, ne pa zakone na osnovi zasebnih interesov."
2,Hvala lepa.
2,Hvala lepa.
3,Še kdo prosim?
2,Gospod Potočnik.
9,"Saj bom čisto kratek, malo bom dopolnil gospoda Pintarja."
11,"Menim, da je kar točno povedal tiste podatke o mlečnosti krav."
33,"Ni pa povedal tega, da so ta družbena gospodarstva kljub mlečnosti krav 6000 litrov, bila do sedaj v izgubi oziroma je bilo treba izgubo pokrivati, ker se niso s to ceno mleka pokrivale."
2,Hvala lepa.
2,Gospod Pintar.
5,"Če govorimo konkretno, bodimo konkretni."
10,"Jaz sem bil na tej farmi, ki sem jo citiral."
15,"KŽK Kranj, Žabnica in ni res, da so bili s to mlečnostjo kdajkoli v izgubi."
28,"Lahko nastanejo izgube na celotnem področju iz drugih razlogov, ne pa na nivoju farme teh krav in lahko gremo preveriti podatke, ker sem si jih šel sam pogledat."
2,Hvala lepa.
15,"Jaz bi prosil, da ne razpravljamo o mlečnosti krav, ker to ni na dnevnem redu."
17,"Mi govorimo o kmetijskih zemljiščih in prosim vse delegate, ki govorijO, da se omejijo ponovno na razpravo."
5,Ne želim vsakega posebej prekinjati.
10,"Po vrsti, prosim, gospa Markeš, gospod Pučnik in dr. Zagožen."
10,"Samo to bi, da ne bi prišlo do kakšnega nesporazuma."
19,"Sekretariat zagotovo ne piše zakone na zasebni interes in če je bilo mišljeno kaj drugega, naj mi bo oproščeno."
8,"Ampak, da ne bi prišlo do kakšne pomote."
1,Hvala.
1,Hvala.
2,Gospod Pučnik.
23,"Zaradi jasnosti želim poudariti, da ne bi zameglili osnovnega, kar sem hotel prej povedati, da bi vendarle ta zakon sprejeli kot začasni ukrep."
14,"Da ne bi povzročili še slabšega stanja, ki bi ga kasneje še težje reševali."
30,"Ne glede na to, da se v marsičem strinjamo, menim za neprimerno, če ne bi vsaj pogasili, če že ne moremo v osnovi rešiti, ker bomo kasneje imeli lažje delo."
1,Hvala.
2,Hvala lepa.
2,Gospod Zagožen.
28,"Gospodu Pintarju bi svetoval, če hoče o kmetijski politiki govoriti v tej skupščini, da se vanjo bolj poglobi in ne govori na podlagi obiska ene ali dveh farm."
5,Stvar je namreč zelo jasna.
12,"Že desetletja dolgo, od obstoja družbenih farm naprej, kmetje vzdržujejo te farme."
24,"Lahko vam mehanizme tudi razložim, če je potrebo, pa mislim, da zdajle ni čas za to, so pa zelo očitni in še vedno prisotni."
22,"Tudi v tem času še ni dokler bodo ti monopoli taki, kot so, bodo ti mehanizmi delovali v tej ali drugi varianti."
24,"Mi je pa gospod Žakelj dal tukaj - replika je - se oproščam, zapisnike in neke papirje o krizi v gozdarstvu, kjer je tudi tale podatek."
37,"V letu 1990 je bilo realizirano samo 69% načrtovane sečnje in 67% blagovne proizvodnje v Sloveniji, moratorij na sečnjo lesa v družbenih gozdovih je pa veljal za 15% vseh gozdov v Sloveniji, in to samo pol leta."
19,"Takrat, ko smo ga sprejemali, sem rekel, da bo približno za 7% zmanjšana proizvodnja lesa v Sloveniji zaradi moratorija."
9,Dejansko pa je bila zmanjšana za več kot 30%.
8,"To so pa drugi razlogi, ne prepoved sečnje."
1,Hvala.
2,Hvala lepa.
2,Gospod Hobič.
54,"Jaz bi po eni strani lahko zelo podprl gospoda Potrča, da v tej skupščini še nismo govorili o enotni usmeritvi vsega tega, čeprav so stranke že to na svojih programih imele in ravno zaradi tega je ta zakon treba sprejeti, da bomo vso stvar zaščitili in da se lahko o tej problematiki generalno pogovorimo."
95,"Ker s tem, da ni sprejet ta zakon, prihaja do tega, da se začne iz druge strani rušiti oziroma začeti s privatizacijo z delniškimi družbami na zemljiščih, ker večina tukaj le meni, da ne bo v tej smeri možno iti, če poudarimo, da je tudi večina strank, ki so zdaj v opoziciji, imela to v svojih programih, da bi pa se, ko sem se že tukaj dotaknil še malo tega famoznega zakona o gozdarstvu, samo da bi odgovoril gospodu Žaklju, naj povem, da ta gozdarska stroka tako kritično deluje oziroma se obrača na te zadeve."
48,"Moram povedati, da se zelo kritično tudi odziva vseh 150.000 posestnikov, lastnikov gozda, ki so pa kmetje in pač niso vešči pisanja in določenih razprav zato pač o tem ne morejo toliko vedeti, kot mi, ki z njimi, s temi ljudmi skupaj živimo in lahko to prenašamo sem."
1,Hvala.
2,Hvala lepa.
2,Doktor Voljč.
4,Spoštovane kolegice in kolegi!
6,Imel bi vprašanje za gospoda Pintarja.
44,"Ko je namreč primerjal mlečnost enih in drugih krav, je potem poudaril, da je več znanja, tako sem razumel, zbranega na področju družbene kmečke dejavnosti in potem je tudi rekel, da bomo morali čakati približno 20 let, da se bodo pojavili ustrezno izobraženi kmetje."
25,"Gospod Pintar, ste želeli s tem reči, da povprečen slovenski kmet v tem času nima dovolj znanja, da bi na ustreznem nivoju obdeloval svojo zemljo."
16,"Toliko časa nisem bil dolgo za govornico, mislim pa, da bomo o Zelenih lahko kmalu razpravljali."
2,Hvala lepa.
6,"Če ni več razpravljalcev, zaključujem razpravo."
19,"Ugotavljam, da so bili vloženi trije amandmaji, in sicer dva amandmaja gospoda Kopača in en amandma gospe Marie Pozsonec."
26,"Glede na to, da so amandmaji gospoda Kopača bolj oddaljeni od predloga, glasujemo prvo o amandmajih gospoda Kopača, ki so vloženi k 2. in 3. členu."
3,Najprej preverimo navzočnost.
17,"Glasujemo o amandmajih gospoda Kopača, prvo amandma k 2. členu, kjer predlaga, da se ta člen črta."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da amandma ni izglasovan."
20,"Sedaj dajem na glasovanje drugi amandma gospoda Kopača, amandma k 3. členu, kjer predlaga, da se tudi ta člen črta."
3,Kdo je za?
3,Je kdo proti?
4,Se je kdo vzdržal?
5,"Ugotavljam, da amandma ni izglasovan."
50,"Sedaj dajem na glasovanje amandma gospe Marie Pozsonec, ki predlaga, da se v 1. členu doda nova 1. točka, ki se glasi: ""Kmetje, bivši lastniki, ki so zemljo prodali kmetijskim gospodarstvom, imajo prednostno pravico do nakupa teh zemljišč."" Točka 1 do 5 postanejo točke 2 do 6. Dajem na glasovanje."
10,"Samo vprašanje Izvršnemu svetu, če se s tem amandmajem strinja?"
1,Dobro.
3,Kdo je za?
3,Je kdo proti?
4,Se je kdo vzdržal?
5,"Ugotavljam, da je amandma izglasovan."
10,"Dajem na glasovanje zakon z amandmajem, kakor smo ga izglasovali."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da zakon z amandmaji ni izglasovan."
2,Prehajam na
1,10.
13,TOČKO DNEVNEGA REDA - PREDLOG ZA IZDAJO ZAKONA O VOJAŠKI DOLŽNOSTI Z OSNUTKOM ZAKONA.
13,Predlog za izdajo zakona je predložil v obravnavo Izvršni svet Skupščine Republike Slovenije.
22,"Obravnavali so ga Zakonodajno-pravna komisija, Komisija za obrambo, Odbor za mladinska vprašanja na ravni Skupščine Republike Slovenije in Komisija za mirovno politiko."
34,"Zakonodajno-pravna komisija je predlog podprla, pri tem pa opozorila, da mora predlagatelj zakon v skladu z določbami poslovnika skupščine do konca zakonodajnega postopka predstaviti in tudi celovite finančne posledice, ki bodo sledile sprejemu zakona."
6,Predstavnik Izvršnega sveta je gospod Janša.
3,"Želi besedo, prosim?"
2,Spoštovani zbor!
38,"Z ustavnim zakonom za izvedbo ustavnih amandmajev 96. in 97. k Ustavi Republike Slovenije na področju ljudske obrambe je bilo Izvršnemu svetu Skupščine Republike Slovenije naloženo, da pripravi predlog za izdajo zakona o vojaški dolžnosti ter osnutek zakona."
21,"V njem naj bi se ustrezno uredilo izvajanje vojaške dolžnosti v skladu s temeljnimi rešitvami, ki jih določa že ustavni zakon."
15,Na tej podlagi smo predlog za izdajo zakona in osnutek oblikovali z upoštevanjem naslednjih izhodiš:
20,1. Zakon mora biti celovit in mora zagotoviti enakopraven položaj vojaških obveznikov tudi v procesu postopnega osamosvajanja na tem področju.
22,"2. Z zakonom je treba upoštevati nekatere temeljne rešitve iz dosedanjega zveznega zakona o vojaški obveznosti, ki so se pokazale kot ustrezne."
23,"3. Prehod od sedanje izključno zvezne in normativne ureditve mora preiti na republiško regulativo postopno in skladno, s postopno krepitvijo suverenosti Republike Slovenije."
12,"4. Z zakonom je treba zagotoviti uveljavitev rešitev, določenih z ustavnim zakonom."
23,"5. Izpopolniti je potrebno rešitve, ki so se v sedanji ureditvi pokazale kot toge, ali so v praksi zaradi njih nastajale precejšnje težave."
9,Navedena izhodišča so tudi temeljni cilj predlagane bodoče ureditve.
32,"Pri tem je treba seveda reči, da je zakon pripravljen na podlagi obstoječe ustavne ureditve in z njim ne želimo urejati vprašanj, ki jih je treba urediti v novi ustavi Republike Slovenije."
19,"Zaradi številnih vprašanj in problemov, ki na tem področju nastajajo, pa je sprejem zakona tudi v tem trenutku nujen."
7,"Katere so bistvene rešitve, ki jih predlagamo?"
10,Vojaška dolžnost bi nastala in prenehala z izpolnitvijo določene starosti.
23,"Poleg tega bi prenehala za državljane, ki bi se jim priznal ugovor vesti vojaški dolžnosti, ko bi izpolnili z zakonom določene druge obveznosti."
17,Rešitve v zvezi z vojaško evidenco smo izpopolnili in uskladiti z zahtevami predpisov o varstvu osebnih podatkov.
6,Poenostavili smo postopek za opravljanje nabora.
13,"Na novo predlagamo določitev dolžine vojaškega roka, ki naj bi trajal 7 mesecev."
17,"Predsedstvo Republike Slovenije bi imelo pooblastilo, da se vojaki odpustijo do 30 dni pred iztekom tega roka."
16,"Predvidevamo bistveno sprostitev izhodov vojakov ob dela prostih dneh, zato vojaki ne bi imeli rednega dopusta."
22,"Vojaški rok bi služili, vsaj v prehodnem obdobju v Jugoslovanski ljudski armadi, v teritorialni obrambi in določenih sestavih organov za notranje zadeve."
7,Te stvari je uredil že ustavni zakon.
17,"Glede pravic in dolžnosti bi bili med seboj izenačeni ne glede na to, kje služijo vojaški rok."
46,"Z možnostjo, da se vojaški rok služi tudi v organih za notranje zadeve, bi racionalizirali sedanje rešitve, ko je potrebno pripadnike rezervnega sestava teh organov dodatno usposabljati, saj bi se obvezniki, ki so odslužili vojaški rok v organih za notranje zadeve, razporedili v njihov rezervni sestav."
13,Skladno z ustavnim zakonom smo razdelali rešitve za priznavanje ugovora vesti vojaške dolžnosti.
14,"Ugovor vesti bi se lahko uveljavljal ob naboru zaradi religioznih, filozofskih in moralnih razlogov."
28,"Glede na večinske rešitve v svetu predlagamo, da se upravičenost in resničnost razlogov, ki jih bodo navajali državljani, preverja v komisijah, ki bi jih ustanavljal resor za pravosodje."
56,"V zvezi s tem so bile v delovnih telesih skupščine dane pripombe, da je potrebno razloge za priznavanje ugovora vesti še razširiti oziroma da moramo z zakonom določiti natančne kriterije za priznavanje te pravice ter da ni potrebe, da bi motive, ki jih navaja zakon, potrjeval splošni način življenja prosilca ter njihovo utemeljenost preverjale posebne komisije."
55,"Moram opozoriti ta zbor, da smo že ob sprejemu ustavnega zakona, v katerem je določeno, da traja civilna služba toliko kot vojaški rok, opozorili, da bo potrebno z zakonom zaostriti razloge in postopke ugotavljanja njihove utemeljenosti, če bomo želeli zagotoviti enakopraven položaj tistih, ki se jim priznava ugovor vesti s tistimi, ki služijo vojaški rok."
14,Vsako natančnejše predpisovanje kriterijev oziroma dodatne razdelave razlogov v zakon so seveda zelo problematične.
19,"Zato večina držav, kot je razvidno iz priložene preglednice določa daljše trajanje civilne službe kot pa traja vojaški rok."
21,"Če bi določili, da traja civilna služba pri nas dvanajst mesecev, potem bi seveda lahko poenostavili postopek za priznavanje ugovora vesti."
7,Toda zato bi morali spremeniti ustavni zakon.
20,"V skladu z obstoječim ustavnim zakonom pa smo morali zato zaostriti postopek, da bi lahko zagotovili potrebno selektivnost med obvezniki."
32,"Izvršni svet sprejema obe možnosti, ali predlagano, torej zaostritev razlogov in postopka, ali drugo, torej dvanajstmesečno trajanje civilne službe, pri čemer bi bil postopek bistveno poenostavljen oziroma bi šlo zgolj za formalnost."
20,"Državljani, ki bi jim priznali ugovor vesti, bi lahko služili vojaški rok brez orožja ali pa opravili nadomestno civilno službo."
23,"Civilna služba bi se opravljala v zdravstvenih, socialnih, reševalnih in drugih dejavnostih javnega pomena, v organizacijah, ki bodo zagotovile ustrezne pogoje za delo."
12,"Se pravi, možnost nastanitve in prehrane s tem, da stroške financira država."
31,"Ker gre tudi pri teh državljanih za izvrševanje državljanske dolžnosti, zakon določa ustrezne omejitve kot pravico do nadzora ponovnega preverjanja upravičenosti do te pravice v primeru disciplinskih kršitev, prepoved stavke ipd."
13,"Zakon določa tudi določene trajne posledice za tiste, ki bodo uveljavili ugovor vesti."
38,"Ne glede na to omejitve po osnutku nismo mogli uveljaviti dosledna načela, da status državljana, ki uveljavlja ugovor vesti, ne more biti ugodnejši kot je status tistega, ki služi vojaški rok zaradi že omenjenih rešitev v ustavnem zakonu."
35,"Tudi če bomo državljana po opravljeni civilni službi razporedili na delovno dolžnost, na dolžnost v zaščiti in reševanju, bo očitno v ugodnejšem položaju kot obveznik, ki je dolžan služiti tudi v rezervnem sestavu oboroženih sil."
14,"Predlagamo, da se dopolnijo tudi rešitve v zvezi z dolžnostjo služenja v rezervnem sestavu."
16,"Predlagamo, da je možno služenje v rezervnem sestavu tudi za ženske, in sicer na prostovoljni podlagi."
20,"Sproščeni so razlogi za odlaganje orožnih vaj za kmete in druge obveznike, ki opravljajo samostojno dejavnost ter za vrhunske športnike."
10,Bistveno enostavneje so urejena tudi potovanja vojaških obveznikov v tujino.
9,Te rešitve so po obstoječih zveznih predpisih zelo toge.
29,"V osnutku se za nabornike določalo, da so se dolžni prijaviti pristojnemu organu ob odhodu v tujino in vrnitvi pravočasno, da bi se lahko poslali na služenje vojaškega roka."
12,Ustrezneje predlagamo tudi ureditev nadomestil in povračil zaradi udeležbe na orožnih vajah.
39,"V zakonu skladno z ustavnim zakonom predlagamo ureditev, da se vojaški rok služi v JLA oziroma da se tudi takrat, kadar se službi v JLA, služi praviloma na teritoriju Republike Slovenije ter, da študentje služijo vojaški rok po študiju."
38,"Da bi zagotovili enakopraven položaj obveznikov predlagamo, da se posamezni izvedbeni predpisi oziroma rešitve v prehodnem obdobju v Republiki Sloveniji še uporabljajo, vse dokler se ne bi z ustavnim zakonom določilo, da se ti predpisi ne uporabljajo več."
17,"Zvezne predpise bi tako postopno zamenjali z republiškimi, ne da bi nastale neugodne posledice za vojaške obveznike."
32,"Izvajanje vojaškega roka v teritorialni obrambi in ONZ bi začeli po 30.6.1991, poskusno usposabljanje pa bomo predlagali v naslednji fazi obravnave zakona oziroma, bi ga lahko izvedli že na podlagi ustavnega zakona."
11,Uveljavitev zakona bo povzročila prerazporeditev potrebnih sredstev med federacijo in Slovenijo.
8,Dodatni stroški bodo nastali z izvrševanjem civilne službe.
13,"Vprašanje financiranja že ureja ustavni zakon, zato ga posebej ne razrešujemo v zakonu."
23,"Bodo pa vsi ti stroški povezani z lastnim vojaškim usposabljanjem razvidni v predlogu republiškega proračuna, ki bo v kratkem na klopeh te skupščine."
24,"Dolgoročno pa ocenjujemo, da bo zaradi skrajšanja vojaškega roka in poenostavitve številnih postopkov prišlo do znižanja okoli 20 do 30% sredstev v ta namen."
37,"Ker je zakonski osnutek oblikovan z upoštevanjem obstoječe ureditve in še posebej, ker so temeljna vprašanja že razrešena v ustavnem zakonu, predlagamo, da se združi prva in druga faza sprejema zakona, kar so že podprla delovna telesa."
22,Zbor občin in Zbor združenega dela sta predlog za sprejem zakona z osnutkom zakona že sprejela in enako predlagam tudi temu zboru.
1,Hvala.
2,Hvala lepa.
5,Želijo besedo poročevalci delovnih teles?
1,Prosim.
2,Spoštovani zbor!
14,Komisija za obrambo je ta zakon dvakrat obravnavala in sprejela naslednja stališča in zaključke.
38,"Komisija je ugotovila, da osnutek zakona ureja zadeve, ki so bile opredeljene ob sprejetju ustavnih amandmajev in ustavnega zakona za izvajanje 96. in 97. amandmaja k Ustavi Republike Slovenije, zato predlog za izdajo zakona z osnutkom zakona podpira."
17,"Komisija je podprla predlog predlagatelja, da se v postopku za izdajo zakona prva in druga faza združita."
33,"V načelni obravnavi zakonskega osnutka je bilo izraženo stališče, da bo potrebno v prihodnjem obdobju, v katerem bo ta zakon veljal, opraviti široko javno razpravo o možnostih in načinih postopne demilitarizacije države Slovenije."
41,"Glede določb, ki določajo, da je trajanje vojaškega roka in alternativno služenje izenačeno, 7 mesecev, komisija meni, da mora zakon določiti močne mehanizme, ki bi preprečili za naravo pravico ugovora vesti, tako s strani obveznikov kot tudi s strani državnih organov."
27,"Ob tem pa naj zakon določi neko vrsto stimulacije za tiste, ki služijo vojaški rok z orožjem in za tiste, ki gredo v šole za rezervne oficirje."
25,"Komisija je opozorila tudi na dejansko možnost uporabe vojakov, ki služijo vojaški rok v organih za notranje zadeve za izvajanje nalog iz pristojnosti teh organov."
23,Ob tem pa je bil izražen tudi dvom o strokovni usposobljenosti delavcev organov za notranje zadeve za usposabljanje vojakov na služenju vojaškega roka.
21,"Komisija predlaga, da se do priprave predloga zakona preučijo socialno-varnostne pravice vojakov na služenju vojaškega roka, pokojninsko-invalidsko zavarovanje oziroma delovna doba."
17,"Komisija je opozorila tudi na večkrat uporabljen termin širša lokalna skupnost, ki ne ustreza sedanji družbeni ureditvi."
7,Posameznim členom zakona daje komisija naslednje pripombe.
17,"Te imate napisane in jih ne bi glede na racionalnost razprave, bral, ker imate to na klopeh."
2,Zaenkrat hvala.
2,Hvala lepa.
6,Še kdo od poročevalcev delovnih teles?
4,Če ne odpiram razpravo.
19,"Za razpravo so se prijavili gospod Franco Juri, Dušan Semolič in Milan Balažic, gospa Metka Mencin in Nace Polajnar."
4,Prvi je Franco Juri.
20,"Prosim, da predstavnik, vsak razpravljalec pove tudi, kdo govori v imenu stranke, da se omeji v smislu prehodno sprejetega sklepa."
24,"Izvršni svet je ob pripravi osnutka tega zakona opozarjal na nujnost, da se hkrati s tem zakonom sprejme tudi zakon o obrambi in zaščiti."
13,Prav na osnutek tega zakona je bilo tudi v tem zboru veliko pripomb.
21,"Ne le na posamične določbe, ampak tudi na sam koncept zakona predvsem zaradi tega, ker združuje vojaško obrambo in civilno zaščito."
41,"V zvezi s tem v Liberalno-demokratski stranki opozarjamo na nevarnost, da bomo za to, da bi obveznikom čimprej omogočili civilno služenje in da bi čimprej uredili zakonsko osnovo za skrajševanje vojaškega roka, na hitro sprejeli tudi zakon o obrambi in zaščiti."
18,"Skratka, da bomo zato, da uveljavimo nekaj dobrih rešitev,na nek način prisiljeni sprejeti tudi še več slabih."
12,"Nam je jasno, da je na obrambno-vojaškem področju treba marsikaj storiti takoj."
48,"Ker pa nam Izvršni svet še ni predstavil ne proračuna ne celovitega varnostnega koncepta in se nismo dogovorili za besedilo ustavne določbe o vojski, seveda ne vemo, ali predlagane zakonske rešitve res omogočajo kontinuirano izvajanje tudi v obdobju po sprejemu nove ustave Republike Slovenije, kar zagotavlja Izvršni svet."
20,"Delovna telesa skupščine so zapisala številne pripombe na osnutek in skušala bi se izogniti ponavljanju tega, kar je že zapisano."
59,"Povem samo to, da v Liberalno-demokratski stranki podpiramo vse tiste, ki predlagajo omejevanje pravice države nad nadzorom obveznikov in največjo možnost varstva osebnih podatkov obveznikov, podpiramo tiste spremembe, ki dovoljujejo zdravstvene oziroma psihološke preglede samo s pristankom obveznika ali celo samo na njegovo prošnjo oziroma zahtevo, podpiramo razširitev pravic za odlog ali celo ukinitev vojaške dolžnosti in tako naprej."
17,"Predlagamo pa še, da se zniža zgornja meja, ki jo osnutek določa za služenje v rezervnem sestavu."
40,"V zvezi s pravico do ugovora vesti pa naslednje: predlagamo bolj radikalno ali pa vsaj bolj liberalno spremembo od teh, da se pravica do ugovora vesti razširi na celotno vojaško službo in da se omili pogoje za uveljavitev te pravice."
46,"Predlagamo namreč, da se, dokler v Sloveniji pač velja vojaška obveznost za moške in upamo, da ne bo nikdar veljala za ženske, niti za rezervni sestav ne, skratka, da se v tem času ta zakon uredi tako, da bosta vojaška in civilna služba imeli enakovreden status."
21,"To bi med drugim pomenilo tudi to, da se nabornik samo s pisno izjavo lahko odloči za eno ali drugo službo."
17,"Predlagamo, da predlagatelj ta naš predlog prouči s tega vidika - te zadeve naj bi urejala dva zakona."
30,"Če pa bo en zakon urejal, tako kot je sedaj predlagano, služenje v obeh službah, predlagamo spremembo naslova: recimo v zakon o vojaški in civilni službi, ne o vojaški dolžnosti."
21,"To bi bilo smiselno seveda v primeru, če bi pristal na to, da se zagotovi enakovreden status obeh služb, obeh alternativ."
25,"Ne glede na to, ali bo predlagatelj upošteval ta naš predlog ali ne, pa nasprotujemo odvzemu pravice do stavke tistim, ki služijo alternativno civilno službo."
22,"Na poslanskem klubu je bil eden od argumentov tudi strah pred tem, da bi se tiste, ki služijo civilno, uporabljajo kot stavkokaze."
30,"Če pa ostajamo v okviru predlaganega zakona, potem smo seveda za to, da je za uveljavitev pravice do ugovora vesti dovolj samo pisna izjava obveznika, naslovljena na ustrezno civilno komisijo."
24,"Kot eden argumentov bi lahko služilo mnenje Komisije za civilno služenje pri evropskem parlamentu, ki pravi, da je vsako merjenje vesti neustrezno in nemogoče."
6,To povzemam po pismu Jureta Piškurja.
68,"V zvezi s prej omenjenim razmerjem med dolžino služenja v vojaški in civilni službi na drugi strani in s pogoji za uveljavitev pravice do ugovora vesti, bi povedala samo to, da Amnesty International sicer pristaja na to, da je služenje v civilni službi nekaj daljše, ampak ne več kot za polovico, od vojaške službe, se pravi, da bi bilo to v našem primeru kvečjemu 10 mesecev in pol."
4,To samo tako mimogrede.
21,"Predlagamo tudi, da bi zakon omogočil izstop iz vojaške službe v civilno tudi med služenjem vojaškega roka in za rezervni sestav."
17,"In sicer prvič zato, ker človek ni nespremenljiva entiteta in ker se spreminja tudi njegov vrednostni sistem."
17,"Drugič pa zaradi tega, ker se spreminjajo tudi okoliščine in pogoji, v katerih se opravlja vojaška obveznost."
1,Hvala.
1,Hvala.
3,Gospod Franco Juri.
27,"V primerjavi z že obravnavanim osnutkom zakona o splošni obrambi menim, da predstavlja osnutek, ki ga danes obravnavamo, dejanski vsebinski premik v smeri postopne demilitarizacije naše družbe."
34,"Ni dvoma, da ta osnutek ponuja razmeroma dobro podlago za razpravo, saj je vnesel v koncept in prakso služenja vojaškega roka zanimive in hvalevredne novitete, od skrajšanja samega roka do upoštevanja pravic ugovora vesti."
38,"Osnutek je torej dober, vendar bi prav tako lahko bil prav dober ali celo odličen, kar ne bi imelo hujših posledic niti v odnosu do obrambne sposobnosti Slovenije niti v odnosih do JLA in do zveznega obrambnega sistema."
46,"Ker je v preambuli navedeno, da ponuja osnutek zadovoljujočo podlago za trajno ureditev vprašanja služenja vojaškega roka menim, da gre za dolgoročni zakon, ki ga zato moramo že v tej fazi dopolniti maksimalno v skladu s splošno usmeritvijo vseh strank več ali manj dolgoročni demilitarizacije Slovenije."
34,"Slovenija ima priložnost s tem zakonom, da primerno uredi služenje vojaškega roka, celo boljše in bolj demokratično od večine zahodnih zakonodaj, ne da bi se s tem odrekla potrebnemu obrambnemu aparatu v prehodni fazi."
28,"Pravkar prihajamo iz enopartijsko zgodovinske izkušnje, lahko bolje kot v zahodnih demokratičnih stvarnostih čutimo in razumemo potrebo po čimvečjemu upoštevanju temeljnih človekovih pravic tudi pri služenju vojaškega roka."
22,"Slovenija torej ima priložnost, da ponuja precedens, na katerega se bodo lahko sklicevale najbolj napredne in liberalne pobude v ostalih evropskih državah."
27,"Ta zakon pomeni vsekakor z en strani korak k institucionalizaciji republiške vojske, z druge pa, kot sem že prej omenil, bistveno izboljšuje sedanjo zakonodajo in vojaških obveznikov."
13,"Zato, da bi zakon bil boljši, predlagam seveda naslednje amandmaje oziroma naslednje pripombe:"
40,"Pri 8. členu naj se doda odstavek, ki obvezuje upravni organ, pristojen za obrambne zadeve, da z zasebnimi zdravstvenimi in drugimi podatki o nabornikih in obveznikih ravna po načelu tajnosti podatkov, torej brez pravice posredovanja le-teh drugim organov ali osebam."
32,"Pri 13. členu v prvem odstavku, ko se govori o zdravstvenih pregledih pri specifičnih zdravstvenih komisijah, naj se doda na zahtevo nabornika, staršev, civilnih zdravstvenih delavcev oziroma civilnega zdravnika ali upravnega organa."
17,"Pri 23. členu gre za splošno pripombo, do sedaj je bila teritorialna obramba sestavljena iz obveznikov rezerve."
19,"Ker se v zakonu ponuja možnost rednega služenja v teh enotah, je potrebno bolje precizirati novo kvaliteto teritorialne obrambe."
15,Ali pomeni redno služenje roka v teh enotah tudi služenje vojaškega roka v lastni občini?
11,"Menim, da za sedaj v zakonu tega ni oziroma ni jasno."
19,"Pri 30. členu v 4. točki predlagam, da obramboslovci odslužijo vojni rok, vendar da se jim odšteje obdobje stažiranja."
31,"Pri 31. členu pri 2. točki nabornik s statusom edinega hranilca družine, ki iz objektivnih razlogov ne more spremeniti družinskih, socialnih okoliščin niti do 27 leta, je služenja vojaškega roka oproščen."
13,"To je seveda predlog, ki radikalizira že tisto možnost, da odlaša to služenje."
17,"Pri 38. členu, v drugem odstavku naj se doda zaradi religioznih, filozofskih, moralnih ali drugih osebnostnih razlogov."
23,"Gre za poglavje seveda o ugovoru vesti in naj se črta razloge, zaradi katerih nabornik mora potrjevati splošni način življenja in ravnanja nabornika."
5,Bom skušal tudi obrazložiti pripombo.
15,"Ta zahteva je nesmiselna, ker je sila subjektivna in dejansko sega v intimno sfero posameznika."
12,Služenje roka brez orožja ali s civilnim delom ni nagrada ali privilegij.
15,"Tudi se ne bi strinjal z oceno ministra Janše, da je to služenje bolj ugodno."
4,Pogoji so povsem enaki.
12,Civilno služenje je lahko v nekaterih primerih celo bolj zahtevno in težavno.
12,"Izbira mora biti zato svobodna, brez odločanja posebnih komisij ali tretjih oseb."
17,Komisije naj bodo le strokovne in naj bi odločale o poklicni usmeritvi v primeru služenja brez orožja.
50,"Če se obrambni organ boji premajhnega števila in premajhne udeležbe vojakov, seveda bi to bil velik paradoks, ker v tem primeru bi pomenilo, da večina mladih državljanov noče služiti v oboroženih silah in seveda bi se znašli pred veliko zadrego: ali je smiselno imeti vojsko brez soglasja večine direktno zainteresiranih."
7,"Menim, da večina vsekakor ne misli tako."
14,Zato ugovor vesti mora postati tudi v tem zakonu nedotakljiva človekova pravica slehernega posameznika.
10,"Le posameznik pozna svoje filozofske, religiozne, moralne in etične vrednote."
27,"Vedenje in način življenja v nevojaškem vsakdanju nikakor ni uporaben parameter pri odločanju o pravici posameznika, da po lastni vesti in presoji zbere način služenja obveznega roka."
17,"Vsekakor ni komisije na svetu, ki bi objektivno in pravično ocenila vse okoliščine in primernost civilnega služenja."
31,"Iz vsega navedenega sledi, da v 42. členu gre črtati dolžnost, da nabornik, ki zaprosi za priznanje pravice ugovora vesti, ki želi uveljavljati torej ugovor vesti, priloži dokazila, ki to potrjujejo."
25,"Ker je pravica ugovora vesti ena od temeljnih človekovih pravic, posameznik ni dolžan prositi za priznanje te pravice, ampak je to že po definiciji akcion."
13,"Iz navedenega sledi, da je potrebno v celoti črtati 43. in 44. člen."
25,"Pri 6. poglavju o dolžnosti služenja v rezervnem sestavu je treba prav tako omogočiti uveljavitev ugovora vesti, saj se lahko osebne okoliščine posameznika dejansko spreminjajo."
16,Verjetno bi bilo potrebno tudi upoštevati možnost spreminjanja teh okoliščin v samem roku služenja vojaškega roka.
16,"Torej možnost, da posameznik uveljavi to pravico tudi, ko je začel že služiti v oboroženih silah."
29,"Torej, prav tako je treba zapisati vse možnosti, ki jih ima posameznik pri uveljavitvi te pravice v rezervnem sestavu, recimo pri civilni zaščiti, reševalnih enotah in gasilcih, zdravstvu itd."
16,V zakonu je potrebno tudi priznati obdobje služenja vojaškega ali civilnega roka kot obdobje pokojninskega zavarovanja.
16,In seveda je že zdaj posebno treba prilagoditi zakon k pozitivnim novitetam v sami zvezni zakonodaji.
15,"Gre za možnost, da bi vojaki v času prostega odhoda imeli pravico do civilnih oblačil."
8,Nekje po Evropi je to že utečena praksa.
17,To bi omogočalo bolj sproščeno vključitev rekrutov v svet civilistov in neobremenjevanje mestnega videza z uniformiranimi mladeniči.
9,Na koncu pa še beseda o pravici do stavke.
7,Jaz razmišljam malo drugače kot kolegica Mencin.
47,"Menim, da v kolikor so izenačeni ti pogoji, seveda zakon ne more dovoliti posamezniku, ki služi rok v civilnih inštitucijah, pravice do stavke, vendar bi šlo vsekakor s posebnim členom preprečiti možnost, da se ti posamezniki uporabljajo proti drugim stavkajočim, recimo v primeru stavke, torej kot stavkokazi."
21,"To je vsekakor treba preprečiti, da ne bi potem imeli eno maso rezervne delovne sile, ki bi škodovala interesom ostalih delavcev."
1,Hvala.
2,Hvala lepa.
7,"In še Dušan Semolič, potem pa odmor."
1,Spoštovani!
41,"Dajem nekaj sugestij in pripombo, ki naj bi jih predlagatelj zakona preučil in tudi upošteval, saj sem prepričan, da so odraz sedanjih političnih razmer pri nas, pa tudi prispevek k temu, da se tovrstna zakonodaja približa nekaterim civilizacijskim standardom, vrednih posnemanja."
18,"Predlagam, da se služenje vojaškega roka šteje v delovno dobo oziroma, da je vojak pokojninsko in invalidsko zavarovan."
20,"Pravzaprav ne predlagam nekaj, kar bi v skupščini prvič slišali, je pa verjetno pravi trenutek za ponoven razmislek o tem."
54,"Pri nas so bili že pred leti poskusi, da bi služenje vojaškega roka šteli za pokojninsko dobo, pa se je to zavračalo iz različnih razlogov, bodisi, da smo kot družba za to prerevni, bodisi da naj bi služenje vojaškega roka, vojske, bila čast in dolžnost in zato ne sodi to povezati s tem vprašanjem."
23,"Zavračalo se je celo tudi zato, ker so se nekateri bali, da se za temi predlogi skriva želja armade po podaljšanju vojaškega roka."
11,"Naštel bi še kaj, kar se je uporabljalo kot argumentacija proti."
15,"Sam se tokrat ne sklicujem na ureditev nekaterih evropskih držav, kjer je predlagani sistem samoumeven."
21,"Ta predlog dajem zato, ker sem prepričan, da gre pri služenju vojaškega roka za trdo, odgovorno in pogosto žal nevarno delo."
15,"Nič lažje kot mnoga dela, ki jih opravljamo vsak dan, za katera smo pokojninsko zavarovani."
26,"To predlagam tudi zato, ker bi bil pozitiven stranski učinek ponujenega novega sistema tudi ta, da bi preprečeval morebitne špekulacije z neupravičenem izogibanjem služenju vojaškega roka."
39,"Pa da ne bi takoj slišali ugovor, kako da za vse to ni denarja predlagam, da tokrat sprejmemo zakonsko določbo, da velja ta pravica za vnaprej, za generacije, ki šele bodo služile vojaški rok, od dneva uveljavitve tega zakona."
46,"Sprejetje tega predloga bi sodilo v okviru tistih sprememb, ki bi prispevale k temu, da bi služenje vojaškega roka postalo za fante znosnejše, po vrhu pa ne bi bili prikrajšani v pokojninski dobi v primerjavi s tistimi, ki iz različnih razlogov vojaškega roka ne bodo služili."
38,"Naslednji predlog, ki ga dajem v zvezi z dopolnjenim osnutkom je v tem, da se ponovno trdno pregledajo podatki, ki naj sestavljajo vojaško evidenco oziroma, da se črta med podatki tisto, kar pač zagotovo v to ne sodi."
17,"Na primer: predlaga se, da je v vojaški evidenci podatek o bivanju v tujini nad 40 dni."
6,To se mi zdi nerazumen podatek.
4,"Ne vem, čemu služi."
21,"Razumem, da je ta podatek bil potreben pred leti, ko je obstajala velika stopnja negotovosti, strahu in še česa med nami."
21,"Toda ta podatek, ko je, recimo, več kot tričetrt naših ministrov bilo zagotovo več kot 40 dni v tujini, ne vem."
9,"Zdi se mi, da je ta podatek čas povozil."
27,"Ker se žal vsak podatek da tudi razložiti, mislim zlorabiti, bi prav tako morali biti pozorni na zahteve po podatkih o socialnem stanju, če prizadeti to zahteva."
8,Ali pa o prestanih kaznih in še kaj.
27,"Zato predlagam, da gremo skrbno preko tega člena in vidimo tisto, kar je v interesu vojske, ker je koristno, kar pa verjetno ne sodi v to evidenco."
12,"Gotovo je privlačen predlog, da bi vojaški rok skrčili na sedem mesecev."
11,"Čeprav seveda sam ne vem, zakaj ravno sedem, zakaj ne manj."
26,"Ampak opozarjam na nekaj, kar je v nadaljevanju tega in kar ni predmet tolike pozornosti, to je, da praviloma izven delovnega časa, teče vzpostavljanje šest mesecev."
16,"Se pravi, potem, ko nekdo odsluži sedem mesecev, ga čaka šest mesecev do svojega 55 leta."
17,"Nič ne rečem, gotovo se da tudi to zagovarjati za neko primerjavo z drugimi sistemi v Evropi."
21,"Vendar opozarjam na to, da se da to tudi zlorabiti, ker praviloma lahko pade vse sobote in nedelje v enem letu."
19,"Opozarjam, da bi se zakonsko, ker taka norma se da zlorabljati, ne mislim, da bi to bila idealna norma."
23,"Ampak v razmislek vsem nam, kako to zapisati, da ne bi vendarle se tudi ta boniteta zlorabila, ko bi se ta dolžnost izvrševala."
2,O stavkokazih.
24,"Mislim, da to ne bi bilo dobro, tudi ne v interesu oboroženih sil, če bi vojake, pa čeprav v civilni službi, izkoriščali za stavkokaze."
7,"Mislim, da so ta opozorila na mestu."
6,"Na koncu, šola za rezervne oficirje."
50,"Znani so problemi Slovencev, da smo neradi obiskovali in mislim, da tako kot je sedaj postavljeno, ni nobene garancije, da bo ta slovenski fant z večjim navdušenjem šel v te vojaške šole, če - no, v tej smeri mislim, da je potreben razmislek - ne bo nekih dodatnih bonitet za tega fanta."
51,"Ker tako, kot je sedaj, šest mesecev redni vojaški rok oziroma sedem, fant, ki gre v vojaške šole, potem ga pa čaka, ne šest mesecev, ampak 12 mesecev orožnih vaj, z vsem tem, kar to spremlja, menim, da to ni najboljše, če želimo, da bo več naših fantov šlo v šole."
13,"Premalo je, da bo šola dala neke bonitete, tako kot izhaja iz tega."
8,"Dobro bi bilo, da bi to zakon uvedel."
2,Hvala lepa.
2,Hvala lepa.
11,"Glede na to, da je potekel čas, predlagam pavzo 45 minut."
3,Nadaljujemo z 10.
1,TOČKO.
7,"Prosim, da ugotovimo navzočnost pred nadaljevanjem dela."
6,"Prosim, če pritisnete na sivi gumb."
6,Po moji evidenci je 41 navzočih.
11,"Še enkrat, prosim, pritisnite na sivi gumb. 38, 39, 41, 42."
12,"Ponovno prosim vse navzoče, da pritisnete na sivi gumb, da ugotovimo navzočnost."
1,Hvala.
3,Nadaljujemo z delom.
6,Smo pri razpravi k 10. točki.
8,Za diskusijo se je prijavil gospod Milan Balažic.
1,Spoštovani!
17,Podpreti velja temeljne cilje predlagane zakonske ureditve predloga za izdajo zakona o vojaški dolžnosti z osnutkom zakona.
52,"To je, da se uredijo temeljna vprašanja za izvajanje vojaške dolžnosti, da se uveljavi možno služenje vojaškega roka v teritorialni obrambi in organih za notranje zadeve, da se uredi ugovor vesti v vojaških dolžnostih in da se uredi izvajanje vojaške dolžnosti v prehodnem obdobju, ko se vojaški rok še službi v JLA."
23,"Zato tudi velja pozdraviti rešitve kot so odprava številnih omejitev, ki so predpisane za vojaške obveznike: skrajšanje vojaškega roka na sedem mesecev itd."
23,"V vsakem primeru pa bo potrebno v tem prehodnem obdobju odpreti široko javno razpravo o samih temeljnih načelih, iz katerih izhaja predloženi zakon."
27,"To je, da je vojaška dolžnost splošna s predpostavko, da bo tudi nova ustava Republike Slovenije določala vojaško dolžnost v povezavi z dolgoročno težnjo po odpravi vojske."
30,"Na to opozarjamo tudi z vidika najnovejše raziskave ""slovensko javno mnenje 90/2"", ki pokaže naslednje: za obvezno vojaško službo se v tem trenutku odloča 44,2% Slovencev, za prostovoljno pa 47,7%."
37,"Za to, da naj nova ustava Republike Slovenije določi, da ima Republika Slovenija svojo vojsko, se odloča 45,9%, da se poleg te klavzule doda tudi dikcija, ki določa postopen prehod k ukinitvi vojske se je odločilo 35,75."
38,"Skupno se torej za slovensko vojsko v tem času - raziskava je bila opravljena decembra - odloča 81,6% respondentov in je na oni strani, kjer se pač takoj odločajo zato, da bi Slovenijo razglasili za državo brez vojske, 15,6% glasov."
8,Zdaj pa k samemu predlogu za izdajo zakona.
6,Pripombe najprej k regulaciji ugovora vesti.
33,"Ugovor naj bi se uveljavljal zaradi religioznih, filozofskih in moralnih razlogov, zaradi katerih bi pri državljanu prišlo do, kot se navaja, citiram: globoke duševne krize, če bi bil poslan na služenje vojaškega roka."
25,"Vprašamo se seveda lahko, kaj opredeljuje globoko duševno krizo, kdo bo o temu odločal, in na kakšnih podlagah pač se lahko takšne psihološke nebuloznosti ugotavljajo."
30,"Kot je meni znano, pa mi verjemite, da se nekaj s tem ukvarjam, pa tudi gospod Požarnik, dr. Požarnik, o tem veliko ve, obstaja več šol znotraj teh psiholoških ved."
39,"Imamo lacanovsko psihoanalizo, Freudovo psihoanalizo, imamo psihologijo raznih vrst terapij in me zanima, na katero bo Sekretariat za ljudsko obrambo prisegel, da je tista, ki bi seveda govorila resnično o tem, da potrdi potem to dikcijo ""globoka duševna kriza""."
35,"Ali takšna formulacija, se lahko vprašamo, pomeni, da tisti, ki bo deležen zgolj duševne krize, ne pa globoke, je primeren za redno služenje vojske in kam so postavljene meje med globokostjo in plitvostjo duševne krize."
15,"Zato bi tudi predlagal amandma k 38. členu, s katerim črtamo večji del drugega odstavka."
27,"Menim, da je bilo to že tudi predloženo tako, da ostane zgolj stavek ""nabornik lahko ugovor vesti v vojaški službi uveljavlja zaradi religioznih, filozofskih ali moralnih razlogov."""
35,"Ugovor vesti naj bi se priznaval na podlagi prošnje, ki bi jo obravnavala komisija, sestavljena iz strokovnjakov, ki bi proučili vse okoliščine in razloge, ki naj bi potrjevali citiram ""splošni način življenja in ravnanja obveznika""."
28,"Kje bo obveznik dobil potrdila o svojem splošnem načinu življenja in ravnanja obveznika, iz katerega obzorja v bistvu prihajajo predlogi, da bi morali s papirji potrjevati, kako živimo."
14,"Predložena rešitev na relacije obvezne komisije sili obveznika v simulacijo, komisijo pa v korupcijo."
32,"Poraja se vprašanje, kaj tudi pridobimo, če, v kolikor komisija odbije prošnjo za civilno službo, nabornik pa noče redno služiti vojske, ali to pomeni disidenstvo v vojski, zapor, tako kot do sedaj."
18,"Enako velja za formulacijo odklonitve ali izmikanja civilni službi, kjer naj bi se postopalo na enak represiven način."
58,"Zato predlagamo tudi v imenu Stranke demokratične prenove Slovenije naslednje amandmaje k 42. členu, kjer naj bi se v drugem odstavku črtalo nadaljevanje prvega stavka, tako da bi se glasilo zgolj: ""V prošnji iz prejšnjega odstavka mora nabornik navesti razloge, zaradi katerih prosi za priznanje pravice ugovora vesti."" Se pravi, odpravijo se neka posebna dokazila o načinu življenja."
28,"Isto k temu členu menimo, da je potrebno rok za prošnjo podaljšati z 8 do 15 dni, tako da seveda s tem določimo humanejši odnos do samega nabornika."
6,Naslednje so pripombe k 43. členu.
20,"V prvem odstavku se črta varianta, se pravi to je varianta, ki omogoča tudi, da dobi kompetence Sekretariata za obrambo."
19,"Menimo, da to lahko ostane v tisti varianti, ki je predvidena najprej, to je v kompetencah pravosodja in uprave."
8,V drugem odstavku podpiramo zapis variante v zakon.
18,"Se pravi predsednik komisije ne more biti predstavnik upravnega organa, pristojnega za obrambne zadeve, ker je to razumljivo."
48,"Nadalje v četrtem odstavku predlagamo skrajšanje časa, v katerem mora komisija odločiti o prošnji nabornika na 3 mesece, zato ker menimo, da je možno v tem času v komisiji opraviti vse potrebno za odločanje o prošnji in zaradi položaja nabornika, ki v bistvu visi v zraku pol leta."
16,"In če mogoče prej ni bilo razlogov za civilno službo, jih ima po pol leta sigurno."
15,Čas za pritožbo nabornika na odločitev komisije pa naj bi se podaljšal na 15 dni.
10,To je zaradi možnosti kvalitetnejše priprave pritožbe in posvetovanj nabornika.
9,"V tem smislu tudi predlagamo amandma, ki to ureja."
35,"V 44. členu predlagamo v varianti zapisan dodatek kot nadaljevanje prvega odstavka člena 44, se pravi, da naj bi o pritožbi odločale, zraven sodelovale tudi neodvisne organizacije, ki se ukvarjajo s kulturo miru in nenasilja."
41,"V 46. členu predlagamo črtanje celotnega drugega odstavka, namesto tega pa naj Vlada Republike Slovenije s podzakonskimi akti predpiše obravnavanje tistih nabornikov, ki odklonijo tudi opravljanje civilne službe ali služenje vojaškega roka brez orožja, sledeč drugemu odstavku 48. člena predloženega zakona."
18,"Menimo, da je potrebno državljanom med civilno službo, v nasprotju s predloženim zakonom, priznavati tudi pravico do stavke."
14,"Pravica do stavke je ena temeljnih pravic, ki jo naj enakopravno uživajo vsi državljani."
23,"Drugi razlog za naš predlog pa je v tem, da je stavka, kot je znano, eden od najučinkovitejših načinov razreševanja realno obstoječih konfliktov."
36,"Zato predlagamo, da se v 45. členu črta tretji odstavek, ki je tako ali tako v kontradikciji s tretjim odstavkom 41. člena predloženega zakona, kateri ustrezno, po našem mnenju, ureja pravice državljana, ki opravlja civilno službo."
27,"Menimo, da je navkljub predloženemu skrajšanemu služenju vojaškega roka potrebno vojakom zagotoviti redni dopust v trajanju 14 dni, recimo 14 dni, lahko pa se o tem pogovarjamo."
12,"Takšen predlog je utemeljen s humanostjo, racionalnostjo in učinkovitostjo stališča bojne pripravljenosti."
10,"Zato predlagamo, da se ta možnost vgradi v zakonski predlog."
107,"Potem imamo še cel niz pripomb k naslednjim členom, ki jih bom navedel: 30. člen menimo, da mora 4. točka ostati, to je, da pač študentje obramboslovja pač naj bi bili isto oproščeni služenju vojaškega roka; 47. člen predlagamo, da se v prvem odstavku črta varianta, se pravi, da tisti, ki odsluži civilno službo, zanj ni več potrebno, da se vodi v neki evidenci; k 48. členu predlagamo, da se v prvem odstavku črta varianta, to je zopet ista stvar, pač vezan nadzor nad opravljanjem civilne službe, ker menimo, da je zadosti, da to opravlja sekretariat oziroma ustrezne službe, pravosodja in uprave, ne pa inšpektorat za obrambo."
10,"In k 49. členu predlagamo, da se črtata obe varianti."
18,"Gre za to, da pač tam se nalaga, da naj bi tudi ženske imele dolžnost služiti vojaški rok."
18,"Menimo, da se lahko zapiše, da je to zgolj pravica in to še na podlagi neke posebne prošnje."
26,"V zaključku velja poudariti načelno pripombo k samemu konceptu prehodne ureditve ljudske obrambe v Republiki Sloveniji, ki se ne bi smela vleči v ponovno ustavno obdobje."
34,"Gre za služenje obveznikov v organih za notranje zadeve, razporejen v njihov vojni sestav, pri čemer se pričakuje celo večje možnosti za opravljanje nalog, ki jih bodo v bodoče prevzeli organi za notranje zadeve."
8,"Navaja se, recimo, varovanje državne meje in podobno."
9,"Ne vem, kaj se skriva za tem ""in podobno""."
13,"Menimo, da je treba strogo določiti kaj je vojska, vojaško in kaj ne."
40,"Ostro smo proti ustanavljanju še ene paravojaške organizacije v okviru organov za notranje zadeve, kar bi lahko bila krinka za policijske vojaške enote, ki bi se jih dalo uporabiti tudi za notranje posege, ko gre za organe za notranje zadeve."
32,"Če to povežemo še s spremembami na področju okrog zakonodaje okrog organov za notranje zadeve in izjemnimi kompetencami notranjega ministra, tu obstaja realna nevarnost izjemne koncentracije politične moči in moči represivnega aparata."
10,"Zato menim, da je potrebno okrog tega sprožiti načelno razpravo."
27,"V kolikor predlagatelj zakona o vojaški dolžnosti upošteva navedene pripombe, lahko celo pristanemo na to, da se združi prvo in drugo fazo sprejemanja zakona o vojaški dolžnosti."
1,Hvala.
11,"Bom pa na uro sedaj gledal, če boste tudi ostale štopali."
1,Hvala.
2,Gospod Polajnar.
1,Spoštovani!
7,Jaz bom brez znanstvenih dokazov stvar pojasnil.
52,"Mi predlagamo zakonodajalcu, da nekatere stvari razmisli, da bi jih morda drugače formuliral ali tudi spremenil, in sicer že v naslovu tega zakona bi mi raje videli, da se zakon imenuje zakon o vojaški obveznosti, in sicer vojaška obveznost pomeni, da gre tu za službo z orožjem in tudi za civilno služenje."
13,In bi potem seveda skladno s tem tudi v nadaljevanju govorili o obveznosti.
68,"Potem naprej v 14. členu, kjer je beseda o nabornikih predlagamo, da se razmisli o možnostih zvišanja teh 16-ih let, in sicer se mi zdi, da je to mogoče nizka starost, namreč lahko se potem zgodi, da bi že 17-letnike, kljub vojnim razmeram, recimo, imeli pod orožjem, mi pa mislimo, da morda to naj bi bili 18 letniki in da bi pač s 17 leti zagotoviti to stvar."
28,"Potem je v 19. členu med trajanjem naborne dolžnosti, menimo, da bi tu vendarle moralo biti naborna doba, se pravi, da se tudi tu izognemo besedi naborna dolžnost."
38,"V 23. členu, kjer govorimo o usposabljanju, predlagamo, da bi to usposabljanje razširili tudi na usposabljanje za tiste veščine, s katerimi lahko obvladujemo posledice tako naravnih katastrof, potem ekoloških katastrof, pa tudi težjih civilizacijskih nesreč, prometnih nesreč itn."
20,"Menimo, da bi to bilo zelo dobro vključiti v to izobraževanje, ker vemo, da vojska vendarle tudi te stvari dela."
10,"Potem je na strani 13, kjer govorimo o duševnih krizah."
35,"Mi menimo, da izraz ni ustrezen in bi tu predlagal konflikt vesti ali pa morda stiskah vesti, da bi bil to lahko razlog, zaradi česar pač ima človek pravico, da ne služi vojske z orožjem."
52,"Potem v 49. členu, kjer govorimo o varianti o dolžnosti služenja v rezervnem sestavu; mi tu predlagamo, če bi že varianta bila sprejeta, da gre samo za možnost služitve v rezervnem sestavu in ne o dolžnosti in pa seveda, da za tako službo lahko pridejo v poštev samo ženske, ki nimajo otrok."
23,"In potem naprej, ko govorimo še o varianti dolžnosti služitve v rezervnem sestavu, nastane za ženske itn., mi predlagamo, da bi to ostalo."
27,"V vojnem času se lahko uvede tudi obveznost služiti v rezervnem sestavu, seveda potem in na koncu, da bi to spet veljalo samo za ženske brez otrok."
45,"Seveda pa imamo tudi mi pripombo oziroma željo, da bi se doba, ki jo človek preživi v vojski, štela v pokojninsko zavarovanje, smo se pa tudi pogovarjali, kako urediti, da bi tudi tisti, ki so vojsko že odslužili, se jim to štelo v pokojninsko zavarovanje."
2,Hvala lepa.
7,"Gospa Aleksandra Pretnar, pardon še prej nekaj."
9,"Gre za nekaj, gospodu Balažicu samo eno opozorilo, informacija."
10,Mi smo v fazi osnutka in se ne vlagajo amandmaji.
1,Prosim.
3,En zelen pozdrav!
24,"Zeleni Slovenije predlagani osnutek podpiramo in bomo glasovali zanj, čeprav si v skladu z našim ciljem o demilitarizirani Sloveniji želimo čim manj takih zakonov."
59,"Na predloženi osnutek pa imamo nekaj konkretnih pripomb, in sicer k 8. členu predlagamo, da se črta dodatek o bivanju v tujini nad 40 dni, ker je zbiranje takih podatkov v sedanjem času nevzdržno. 9. člen določa, da so državni organi, podjetja in zavodi in druge organizacije dolžne pristojnemu upravnemu organu za obrambne zadeve dati podatke o vojaških obveznikih."
31,"Predlagamo, da se ti podatki zbirajo na čim bolj objektiven način in da so vse rubrike, ki se nanašajo na psihosociološke lastnosti nabornika, črtajo, v kolikor se zbirajo na nekompetenten način."
14,"V 33. členu, prekinitev vojaškega roka naj bi bila možna tudi zaradi rojstva otroka."
44,"Pri 38. členu predlagamo, da je ugovor vesti možen iz religioznih svetovno nadzorskih moralnih in političnih razlogov, svetovno nazorski razlog se nam zdi širši od filozofskega, smotrno se pa nam zdi, da se konkretno zapiše, da je ugovor vesti možen tudi zaradi političnih razlogov."
20,"Ugovor vesti naj bi ne veljal samo za nabornike, ampak tudi za tiste, ki so dolžni služiti v rezervnem sestavu."
35,"Ker do sedaj pravica do ugovora vesti pri nas ni bila priznana, so nekateri kljub ugovoru vesti nasilno odslužili vojaški rok in tudi svojo dolžnost služenja v rezervni sestavi opravljajo v nasprotju s svojo vestjo."
17,Opredeli pa naj se tudi pravica do zavračanja služenja vojaškega roka tudi med samim služenjem vojaškega roka.
34,"V 41. členu se nam zdi nevzdržna določba iz drugega odstavka, ki določa, da mora organizacija, v kateri se izvaja civilna služba, zagotoviti za državljana, ki opravlja to službo, nastanitev, prehrano ter druge pogoje."
13,"Država naj plačuje tudi za nabornika, ki se je odločil za civilno služenje."
21,"Pri 45. členu naj imajo državljani, ki se odločajo za civilno služenje, enake pravice kot zaposleni, torej tudi pravico do stavke."
22,"Civilno službo pa naj bo možno opravljati tudi izven države Slovenije npr. v državah, ki so potrebne tovrstne pomoči po vojnih razdejanjih."
28,"Ne strinjam pa se s predlogom Liberalne stranke in Komisije za žensko politiko, ki predlaga, naj bodo možne psihološke in psihiatrične preiskave nabornikov le na predlog nabornika samega."
38,"Menim, da bi morali kriterije za to, kdo je sposoben služiti vojaški rok z orožjem, celo zaostriti, kajti propustnost je bila na tem področju sedaj zelo velika, saj je v precejšnjem delu Jugoslavije nesluženje vojaškega roka velika sramota."
39,"Tako je precejšen del fantov, ki so obiskovali osnovno šolo s prilagojenim programom, bil potrjenih kot primernih za služenje vojaškega roka, orožje pa je v rokah celo tistih, ki imajo najviše nazive in mirovne nagrade, lahko zelo nevarna stvar."
1,Hvala.
4,Naslednji je dr. Voljč.
1,Spoštovani!
54,"Tudi jaz bi k mnenju Komisije za mirovno politiko v zvezi z njihovo pripombo k 13. členu, v katerem pravijo, naj bi nabornike zdravstveno in psihološko pregledovali in s privolitvijo nabornika, kot zdravnik rekel, da si komaj lahko predstavljam, da bi nabornik v primeru, ko pregleda ne bi dovolil, sploh lahko služil vojaški rok."
37,"Služenje roka brez predhodnega zdravstvenega in psihološkega pregleda namreč ne predstavlja le nevarnost za samega nabornika, ampak vključuje tudi odgovornost vojaških oblasti za vsakršno trajno poslabšanje katerekoli že prej obstoječe, za ne ugotovljene bolezni oziroma stanja obveznika."
23,"Ta odgovornost vključuje tudi vsa morebitna poslabšanja čustvenega stanja oziroma čustvenih reakcij, ki lahko ogrozijo tudi življenje ostalih oseb, ne samo samega obveznika."
34,"Menim, da bi bil to precedens brez primere, zato bi prosil predlagatelja tega dopolnila, ali lahko navedejo kakšno državo, kjer je tako zakonsko določilo uveljavljeno, potem bomo o tem lažje razpravljali in tudi sklepali."
2,Hvala lepa.
4,Besedo ima gospod Bekeš.
4,Spoštovane kolegice in kolegi!
29,"Samo nekaj dodatnih pripomb v zakonu, ki ureja služenje vojaškega roka in s tem, izpolnjevanje vojaške obveznosti, služenje pa predpostavlja tudi vojaško usposabljanje bodisi v enotah, bodisi v šolah."
9,"Menim, da bi bila primerna določba o jeziku usposabljanja."
6,V mislih imam seveda slovenski jezik.
30,"Potem bi postavil pod vprašaj določbo, če se ne motim petega odstavka 27. člena, ki v vojnem stanju omogoča oziroma odpira možnost vpoklica nabornikov, ki so dopolnili šele 17 let."
75,"Predlagam, če že takšna določba mora biti, da se postavi eno leto višja starost, to je starost normalne polnoletnosti, 18 let, sicer pa menim, da in po sedanji veljavni ustavi in verjetno tudi v prihodnji ureditvi, bo v republiki nek organ, ki bo v takih razmerah imel možnost sprejemati uredbe z zakonsko močjo po zelo hitrem postopku, če bi se takšna skrajna možnost, da se v vpoklicuje ljudi, ki so še skoraj otroci, res pokazala."
19,"Ne bi pa sedaj v mirnih razmerah vnaprej odpiral takšnih možnosti, zaradi tega seveda te določbe ne morem podpirati."
55,"In še v 30. členu je v 3. točki prvega odstavka določba, da tisti, ki je končal šolo za notranje zadeve in je stražar v kazenskem poboljševalnem domu, po določbah mednarodnega prava, ki ga je Slovenija, kot del Jugoslavije sprejela ljudje iz policijskih služb ne smejo opravljati stražarskih in podobnih varnostnih nalog v penitenciarnih institucijah."
6,Zaradi tega je tukaj treba precizirati.
42,"Eno so ljudje, ki so opravili policijske šole in določeno prakso v policiji, drugi so ljudje, ki so opravili šole, namenjene za delo v, se pravi posebne penološke šole, namenjene za delo v penitenciarnih ustanovah in pridobili v njih tudi ustrezno prakso."
10,"To sta dve različni situaciji, ki se ne smeta mešati."
28,"To je pa bolj strokovno pojasnilo, zato, da ne bi stvari mešali in nekdo, ki bere te stvari ne bi mislil, da pri nas teh stvari nimamo urejenih."
11,"Če jih pa slučajno nimamo, jih je pa seveda treba urediti."
1,Hvala.
2,Hvala lepa.
5,Naslednji je gospod Franco Juri.
3,Verjetno bo replika.
10,"Ni prav replika, je pa pojasnilo kolegom iz zelene stranke."
6,"Menim, da je prišlo do nesporazuma."
35,"Naš predlog, vsaj moj predlog je bil ta, da se ta kompetenca za posebne zdravniške ali druge preglede omogoči tudi na podlagi predloga ne le upravnega organa, ampak tudi nabornikov, staršev nabornikov oziroma civilnih zdravnikov."
10,"Torej, po mojem ni sporno, v kolikor širimo to pravico."
38,"Gre konkretno za to, da po tem 13. členu se da lahko sklepati, da naborna komisija ugotovi, da je nekdo zdrav nabornik, nabornik pa je prepričan, da ni, zahteva dodatne specialistične preglede in nima pravice do teh pregledov."
8,S tem dodatkom pa bi zagotovili to pravico. ...
0,...
39,"Ne, vsaj v moji formulaciji te možnosti ni, ker je v moji formulaciji, ki sem jo prej izročil, da tako zdravniške in druge preglede, psihološke preiskave nabornikov, praviloma opravljajo na zahtevo nabornikov, staršev, civilnega zdravnika ali pristojnega upravnega organa."
15,"To pomeni, da ima upravni organ pravico zahtevati, v kolikor meni, da je to potrebno."
12,"To ne izključuje te pristojnosti upravnega organa, ampak širi pravico tudi nabornikom."
2,Hala lepa.
5,Na vrsti je dr. Voljč.
51,"Jaz se opravičujem, ampak v odgovor bi samo prebral zadnji stavek poročila, ki ga je dala Komisija za žensko politiko, pravi takole: ""Komisija tudi meni, da se psihološke, psihiatrične preiskave, ki se nanašajo na 13. člen nabornikov, lahko opravljajo le na predlog nabornika samega, nikakor pa ne na zahteve upravnega organa."
13,"Ta pregled naj bo le nabornikova pravica in možnost, ne pa njegova obveznost""."
15,"Jaz ne vem, kako naj bi to drugače lahko razumel kot tako, kot sem razumel."
1,Hvala.
2,Hvala lepa.
4,Besedo ima gospod Pahor.
36,"Kot predsednik enega izmed delovnih teles Odbora za mladinska vprašanja nisem želel na začetku posebej spominjati na to, kar ste dobili na klop, ker sem pričakoval, da se bo kdo od vas gotovo dotaknil tudi tega."
14,"Torej, ker se niste, pa bi želel v uvodu vendar komentirati enega naših predlogov."
20,"Takole pravimo: ""V prehodnih in končnih določbah bi bilo potrebno urediti ugovor vesti tudi za vojaške obveznike v rezervni sestavi."
40,"Ti so namreč služili vojaški rok v času, ko ugovora vesti ni bilo mogoče uveljaviti, uveljavili pa bi ga sedaj v rezervni sestavi zaradi njihovih že takrat obstoječih prepričanj ali pa iz razlogov, ki so se pri njih pojavili kasneje""."
2,Hvala lepa.
2,Hvala lepa.
4,Še kdo želi govoriti?
3,"Prosim, Metka Mencin."
12,Rada bi samo pojasnila nekaj v zvezi z zdravniškimi in psihološkimi pregledi.
31,"Ko sem predstavljala stališče stranke, sem govorila tudi to, da je potrebno za to privoljenje nabornikov in še zmeraj se mi zdi vredno to zagovarjati, konec koncev tudi s tega vidika."
34,"Še v času, ko ta naša organizacija ni bila stranka, smo dobili ogromno pritožb v zvezi s temi psihološkimi pregledi, ker so bili fantje šikanirani zaradi tega, ker niso hoteli pristati na te preglede."
24,"Kolikor poznam psihološki kodeks, pa ta dovoljuje oziroma celo zahteva od psihologa, da pač seznani človeka, ki ga pregleduje, z možnostjo, da odkloni pregled."
9,"In menim, da eno tako varovalko zakon mora vsebovati."
20,"Konec koncev bi lahko vprašala, kako bomo pa prisilili nabornika, da opravi te preglede oziroma, da se podvrže tem pregledom."
2,Hvala lepa.
2,Hvala lepa.
2,Še kdo?
5,"Če ni več, zaključujem razpravo."
3,Želi predstavnik predlagatelja?
8,"Gospod Kacin, Republiški sekretariat za ljudsko obrambo, prosim."
5,"Spoštovano predsedstvo, poslanci in poslanke!"
29,"Razprava v vseh zborih je zelo bogata, pripomb je veliko, naš upravni organ pa se je obvezal, da bo vse pripombe proučil in jih skušal upoštevati v predlogu zakona."
15,"Vendarle se mi zdi, da je treba na nekatera vprašanja oziroma dileme tukaj le odgovoriti."
15,"Na vseh zborih se vedno znova ponavlja očitek, da s temi določbami nekatere stvari prejudiciramo."
24,"Jaz vas moram spomniti, da je bilo vendarle ob sprejetju ustavnega zakona določeno, da bi morali že v roku treh mesecev sprejeti ta zakon."
41,"Mi vendar nekaj moramo v tem prehodnem obdobju pripraviti. 27.12. je gradivo prišlo v skupščino in začeli smo skupščinsko razpravo, tako da ne bi želel poslušati očitkov, da želimo s tem prejudicirati določene stvari, ki bodo sicer dokončno urejene v ustavi."
15,"Torej vidite, da so tudi med vami zelo različna mnenja pravici oziroma obveznosti psiholoških pregledov."
48,"To vprašanje je stroke, o tem se bo opredelilo zdravstvo, mi pa tisti trenutek, ko vojaškega obveznika vpokličemo v oborožene sile, tudi prevzemamo odgovornost za njegovo ravnanje, torej želimo imeti kriterije, ki nam jamčijo, da je človek sposoben tako odgovorne naloge, kot je uporaba orožja, tudi 100% opravljati."
18,"Na tej zahtevi bomo vztrajali in tukaj se bo predvsem opredelila stroka, ne pa mi kot upravni organ."
21,"Tudi merila o tem, kaj je primerno in kaj ne, bo pripravilo zdravstvo, ne pa mi, Republiški sekretariat za ljudsko obrambo."
14,"Bile so pripombe, da je zgornja starostna meja za služenje v rezervni sestavi previsoka."
18,"To je samo zgornja meja, to pa ne pomeni, da so vsi razporejeni do te starosti na dolžnosti."
18,"Ko gre za vprašanje psihične, fizične sposobnosti, je to drugo vprašanje, ali lahko to nekdo opravi ali ne."
35,"Nam gre predvsem za to, da bi tisti ljudje, ki so resnično strokovni in sposobni sprejemati najpomembnejše odločitve, bili na voljo državi tudi v nekoliko višji starosti, ker so njihove izkušnje in spoznanja zelo dragocena."
14,"Nam gre predvsem za poveljniški kader, ki bo odločal o ključnih, najbolj pomembnih stvareh."
28,"Že naš sekretar je uvodoma ugotovil, da upoštevanje določbe ustavnega zakona nismo mogli zagotoviti enakopravnega položaja za tiste, ki služijo vojaški rok, in tiste, ki opravljajo civilno službo."
44,"Ti, ki se odločajo za civilno služenje, so ta hip dejansko v privilegiranem položaju, zato bi vas tudi pozval, da premislite tudi o možnosti, da spremenimo ustavni zakon, ki trdi, da je služenje enako dolgo ko gre za vojaški rok in za civilno služenje."
26,"Pri opredeljevanju do te pobude vas pa prosim, da še enkrat proučite zadnjo stran našega predloga, kjer boste videli rešitve, ki veljajo povsod drugje v svetu."
30,"V kolikor to zadevo spremenimo in podaljšamo čas civilnega služenja, je cela vrsta omejitvenih dejavnikov v hipu brezpredmetna, ker se ta selekcija zagotovi sama po sebi z različno dolžino služenja."
24,"Kar zadeva pravico do stavke ocenjujemo, da pravica do stavke med civilnim služenjem ni sprejemljiva, ker potem moramo dati tudi vojakom pravico do stavke."
6,Potem pa smo v brezizhodnem položaju.
36,"Konec koncev, človek na civilnem služenju bo opravljal pač dolžnosti do te družbe in ocenjujemo, da vendarle, tudi če vse tiste, ki bodo civilno služili, zberemo skupaj, to enostavno ne bo zadoščalo za neko akcijo stavkokazov."
8,"Menim, da je ta vaš strah povsem neupravičen."
21,"Kar zadeva pravico, da bi ugovarjali služenju vojaškega roka med samim služenjem, pa ocenjujemo, da ta hip ta pravica ni sprejemljiva."
22,"Kar pa zadeva pravico, da bi tisti, ki so že razporejeni v rezervni sestav, ugovarjali, se s tem ugovorom v načelu strinjamo."
21,Vendar bomo potem za takega človeka organizirali dodatno usposabljanje za dolžnosti v zaščiti in reševanju in ga prerazporedili na drugačne dolžnosti.
33,"Torej, če se tak ugovornik s tem strinja, potem mi ne vidimo nobenih razlogov, da bi mu omogočili, da se usposobi za drugačne civilne dolžnosti in da opravlja v bodoče tudi tovrstne naloge."
14,"Želel bi vam zagotoviti, da je zakon usklajen z zakonom o varovanju osebnih podatkov."
9,"Vsa dejstva, ki so tukaj navedena, so pravzaprav racionalizacija."
28,"Ne želimo, da bi vojaškega obveznika pošiljali od enega do drugega upravnega ali drugega organa, ko zbiramo podatke, ki so pomembni za njegovo vojaško dolžnost oziroma za razpored."
16,"Gre preprosto za racionalizacijo, pri tem pa moramo upoštevati določbe citiranega zakona o varovanju osebnih podatkov."
11,"Franco Juri je vprašal, ali je možno služiti v lastni občini?"
27,"Ocenjujemo, da bo to možno, ne samo v lastni občini, tudi v lastni vasi ali lastnem mestu, če bo tam enota, kjer se bo to dalo služiti."
16,"Konec koncev, vsi bi morali služiti v Republiki Sloveniji in to je samo po sebi razumljivo."
35,"Verjetno pa se boste strinjali tudi z menoj, da če bo nekdo služil 10 ali pa 15 km stran od stalnega bivališča, to ne bo nobena katastrofa v primerjavi s tem, kar se dogaja sedaj."
33,"Ne pristajamo na širjenje razlogov za ugovor vesti in v kolikor ne spremenimo ustavnega zakona, bomo morali vztrajati tudi na tem, da bo dosedanji splošni način življenja dokazoval tak način razmišljanja in bivanja."
14,"Bilo je precej pobud, da bi se služenje vojaškega roka štelo v pokojninsko zavarovanje."
15,"Še enkrat poudarjam, to ste nekateri med vami že rekli, tega more urediti ta zakon."
21,"To lahko ureja samo zakon o pokojninskem zavarovanju in to je načelno vprašanje, v katerem govorimo o gmotnih možnostih te družbe."
16,"Če se družba opredeli, da tudi to službo priznava v pokojninsko dobo, potem ni noben problem."
13,"V nobenem primeru pa menimo, da se tu v tem zakonu ne ureja."
40,"Ko pa že načenjamo to vprašanje, potem je seveda tudi vprašanje, ali se ta pravica uveljavlja od tega trenutka naprej za tiste, ki bodo služili sedem oziroma šest mesecev, zanemarimo pa vse tiste, ki so služili povojnem obdobju 12 mesecev."
8,To pa je seveda vprašanje samoizpraševanja naše vesti.
14,"Konkretno vprašanje je bilo, ali bo lahko vojak nosil v prostem času civilna oblačila."
5,Seveda jih bo lahko nosil.
34,"Že po sedanjih spremembah pravilnikov, ki se nanašajo na službo v Jugoslovanski ljudski armadi, se to predvideva in po naši oceni v prostem času ni nobenih ovir, da bi vojak nosil svojo civilno obleko."
14,"Gospod Semolič je opozoril na probleme prijavljanja odsotnosti vojaškega obveznika, če gre v tujino."
19,"Rad bi vas opozoril, da se ta zadeva ne nanaša na bivanje pod 40 dni, ampak nad 40 dni."
17,"V primeru, če gre vojaški obveznik v tujino nad 40 dni, se mu tudi črta vojaški razpored."
13,Mi nanj ne računamo več in ga enostavno damo potem v prosto evidenco.
33,"Ne računamo nanj in ga v tem času pustimo na miru, s tem pa pomeni, da pustimo pri miru tudi njihove svojce in jih z morebitnim pozivom takrat, ko ga ni, ne vznemirjamo."
16,"Bila so vprašanja, zakaj je služenje v rezervni sestavi opredeljeno tako dolgo, kar na 6 mesecev."
14,"Še enkrat bi vas opozoril, to je zgornja meja v času celotne vojaške obveznosti."
6,"Ocenjujemo, da je tega bistveno manj."
26,"V bistvu je tovarovalni mehanizem za vojaškega obveznika, da tudi v primeru ne vem kakšne izredne situacije ne bi država obveznosti vlekla preko nekih normalnih mej."
24,"Kar zadeva bonitete za tiste vojake, ki bodo šli v šolo za rezervne vojaške oficirje, naj bi njihove bonitete uredil zakon o vojaški službi."
29,"To je ena od obveznosti, ki nas čakajo v naslednji fazi, da bi lahko sploh začeli uresničevati določbe tega zakona in tam bodo urejene tudi tovrstne stimulacije oziroma bonitete."
7,Bilo je vprašanje o globoki duševni krizi.
4,Še enkrat bi povedal.
24,"Mi se s tem ne bomo ukvarjali, s tem se bo ukvarjala medicinska stroka, priznavanje ugovora vesti pa je po naši oceni stvar pravosodja."
15,"Mi se bomo ukvarjali z izvajanjem vojaške dolžnosti, ocenjevanje pa je stvar drugih, civilnih komisij."
14,"V našem predlogu smo predlagali tudi variante, da sploh nimamo odločujoče besede pri tem."
6,To naj opravljajo civilne strokovne komisije.
17,"Je pa bilo vprašanje rokov, koliko časa damo vojaškemu obvezniku, ki ugovarja, za to, da dobi odgovor?"
28,"Poglejte, če vztrajamo pri sedanjih odločitvah, ko sta civilno služenje in vojaška dolžnost izenačena, potem se nam lahko zgodi, da se pol slovenske generacije prijavi za civilno služenje."
23,"In če se to zgodi, potem ne poznam komisij, ki bi mogle v relativno kratkem času obdelati tako veliko število ugovorov oziroma prošenj."
11,"Torej, to je skrajni rok, v katerem je možno odgovoriti prosilcem."
6,Dolžni pa so seveda odgovoriti čimprej.
26,"Ampak za primer, če bi se zgodilo, da bi bilo takih ugovorov veliko, smo si izborili tudi zadostni rok, da bi vsaka prošnja bila kvalitetno obravnavana."
9,Ne pa da jih po hitrem postopku samo zavračamo.
7,To po naši oceni nima nobenega smisla.
21,"To je varovalni mehanizem, ki smo ga pripravili za to komisijo, ki bo delovala oziroma naj bi delovala v okviru pravosodja."
5,Kar zadeva vprašanja rednega dopusta.
14,"Ponovno poudarjam, služi se v Sloveniji, v bližini matičnega bivališča, večina vikendov je prostih."
38,"Mi načrtujemo tak program, da bi se vojaki lahko vsak vikend vračali v svoje domače bivalno okolje, bili v stiku z družino in to seveda omogoča tudi preseganje cele vrste travm, ki jih zdaj imamo zaradi dolgotrajne ločitve."
39,"In če upoštevamo, da ima še predsedstvo možnost, da skrajša vojaško služenje za en mesec, se pravi skupaj na 6 mesecev, je, mislim, da s temi vikend paketi možno zadostiti tudi tem potrebam po povečanih stikih z domačim okoljem."
33,"Ob vsem tem pa seveda tudi v popoldanskem času, ko ni dejavnosti, imajo vojaki možnost izhoda v mesto, in če so blizu, tudi domov, tako da ocenjujemo, da potreb po dopustu dejansko ni."
29,"Kar zadeva služenje žensk v rezervnem sestavu, vas moram le opozoriti, da je v sedaj veljavnem zakonu zapisana splošna obveznost za vse ženske od 19 do 50 leta starosti."
11,Tukaj v naši rešitvi pa njeno vključitev pogojujemo z njenim soglasjem.
4,Zakaj govorimo o dolžnostih?
30,"Preprosto zato, ker smo že na začetku priprave tega zakona razčistili, da nima smisla blefirati tako kot v prejšnjem obdobju, ko smo govorili, da je to najvišja pravica in dolžnost."
22,"Dajmo povedati, da je to dolžnost do slovenske države in če je to dolžnost, je potem to tudi dolžnost v tem delu."
9,Za tako dolžnost pa seveda mora ženska dati soglasje.
7,In v tem primeru ne prejudiciramo ničesar.
20,"Omejevanje v tem, ali lahko da ženska soglasje, če ima otroka ali ne, pa menim, da posega v njeno pravico."
26,"Če se bo odločila, da želi biti, je pripravljena biti razporejena, je to stvar njene odločitve, ne pa zakona, ki bo opravil še določene predhodne omejitve."
11,"Gospoda Balažica bi pa prosil, da se izogiba termina paravojaške enote."
32,"Teh enot v Sloveniji ni bilo, jih ni, o tem smo povedali jasno stališče, in tudi, ko gre za enote v sestavi Sekretariata za notranje zadeve, tovrstni termin ne prihaja v poštev."
26,"Pomisleki o tem, da bi bili vojaki na služenju vojaškega roka v Sekretariatu za notranje zadeve zlorabljeni v morebitnih notranjih konfliktih, so po našem mnenju neupravičeni."
49,"Program usposabljanja v šestih mesecih je tako načrtovan, da naj bi bil sestavljen iz večih delov: iz splošnega individualnega usposabljanja, iz kolektivnega usposabljanja in usposabljanja za tiste posebne naloge, v tem primeru v Sekretariatu za notranje zadeve, ki bi jih opravljali po tem, ko bodo razporejeni v rezervni sestavi."
34,"Ravno tem je racionalizacija, ker je bilo rečeno že v uvodu, da smo morali doslej tiste, ki so odslužili vojaški rok v JLA, pa bili potem razporejeni v Sekretariat za notranje zadeve, dodatno usposabljati."
22,"V tem primeru se usposabljanje izvrši že v času služenja vojaškega roka in je tem obremenitev posameznika manjša, kot je bila prej."
13,"Bilo je nekaj ugovorov na pogoje ustanov, kjer bi se izvajalo civilno služenje."
20,"Kategorično želim poudariti, da država plača stroške civilnega služenja in nadomesti stroške firmi, kjer je ta človek na civilnem služenju."
16,"Vendarle bomo vztrajali na nekih določenih minimalnih pogojih zato, da bi človeka na tako služenje poslali."
20,"Vztrajali bomo na toplem obroku, vztrajali bomo na higienskem minimumu, torej na topli vodi, na možnosti kopanja in podobnih zadev."
28,"To bo vendarle firma morala zagotoviti, če bo želele s finančno pomočjo države imeti ljudi, ki bodo v okviru civilnega služenja opravljali dejavnost, s katero se ona ukvarja."
28,"Vprašanja jezika ne ureja ta zakon, ampak zakon o obrambi in zaščiti in tam je jasno povedano, da se na ozemlju Slovenje uporablja v vseh enotah slovenski jezik."
20,"Dilema o tem, kakšna je starostna meja za nabor v vojni, pa bi vas rad opozoril, kaj pravzaprav je nabor."
31,"To je vpis v vojaško evidenco, to so vsi zdravstveni in ostali pregledi, ki so potrebni za ugotovitev, ali je nekdo sploh sposoben za služenje vojaškega roka, določitev vojaške evidenčne specialnosti."
6,Temu šele sledi napotitev na služenje.
18,"In ko govorimo o naboru v vojni, se samo rok za začetek tega procesa zamakne eno leto navzdol."
33,"Ne pomeni pa to, da v 17-em letu starosti človeka pošljemo v oborožene sile, ampak, da v 17-em letu starosti začnemo s strokovnim postopkom vrednotenja tega človeka in razporejanja na njemu primerne dolžnosti."
2,Hvala lepa.
1,Hvala.
4,Besedo ima gospod Juri.
47,"Zahvaljujem se predstavniku Sekretariata za ljudsko obrambo za to obširno razlago ugovorov sekretariata, vendar menim, če se večina predlogov danes ujema tako s strani opozicije kot s strani Demosa, bo sekretariat verjetno tudi dolžan nekaj upoštevati zato, da se ne bi zapletlo v fazi odločanja z amandmaji."
22,"Bilo je nekaj ugovorov, predlogov, da bi v 8. členu izrecno zahtevali, da se s podatki ravna tako kot predvideva ustrezen zakon."
26,"Sem še vedno mnenja, da ni nič hudega, če se to tudi zapiše v tem zakonu o služenju vojaškega roka, tako da damo še dodatno jamstvo."
44,"Ko sem govoril o služenju v občinah, to seveda ni bil izraz lokalpatriotizma in želje, da bi naši fantje ostali doma pri mamicah, ampak sem samo postavil vprašanje, ali teritorialna obramba pomeni to, da se služi v občinah, mislim, da je bil odgovor pritrdilen."
9,"Glede ugovora vesti, seveda tu se odpira vrsta dilem."
7,Ugovor vesti mora ostati temeljna človekova pravica.
26,"Menim, da poseganje v zasebno življenje zato, da ugotavljamo, ali je primeren ali ne za tako služenje, je po mojem mnenju sporno tudi z vidika ustavnosti."
9,"Menim, da bi bilo pri tem treba kaj povedati."
3,Dam pa sugestijo.
30,"Da ne bo to videti preveč simplicistično, in to je predlog, da se obdobje v oboroženih silah smatra za beneficiran staž, tako kot pri pripadnikih milice in pri poklicnih oficirjih."
24,"S tem seveda bi ustvarili nekakšen filter in bi stimulirali, čeprav taka sugestija ne bo všeč skrajnim pacifistom, ampak se mi zdi zelo realna."
1,Hvala.
2,Hvala lepa.
10,"Če ni več razpravljalcev, predlagam zboru, da sprejme naslednji sklep:"
12,Zbor sprejema predlog za izdajo zakona o vojaški dolžnosti z osnutkom zakona.
15,"Zbor nalaga predlagatelju, da ob upoštevanju razprave na zboru in delovnih telesih pripravi predlog zakona."
6,Želi kdo razpravljati o predlogu sklepa?
5,"Če ne, preidemo na glasovanje."
4,"Prosim, da ugotovimo navzočnost."
4,Pritisnite na sivo tipko.
6,Kdo je za tak predlog sklepa?
3,Je kdo proti?
4,Se je kdo vzdržal?
6,"Ugotavljam, da je predlog sklepa sprejet."
2,Prehajam na
1,11.
9,TOČKO DNEVNEGA REDA - PREDLOG ZA IZDAJO ZAKONA O ODVETNIŠTVU.
27,"Ker ob obravnavi in glasovanju o združitvi faz nismo sprejeli predloga, da bi skupaj obravnavali predlog za izdajo in osnutek, bomo obravnavali le predlog za izdajo zakona."
13,Predlog za izdajo zakona je predložil v obravnavo Izvršni svet Skupščine Republike Slovenije.
25,"Obravnavali so ga Zakonodajno-pravna komisija, Odbor za pravosodje in upravo na ravni Skupščine Republike Slovenije, Odbor za podjetništvo in obrt na ravni Skupščine Republike Slovenije."
16,"Predstavnik Izvršnega sveta k tej točki je gospod Tratnik, namestnik republiškega sekretarja za pravosodje in upravo."
5,"Spoštovani predsednik, poslanke in poslanci!"
13,Dovolite mi nekaj kratkih uvodnih besed k predlogu za izdajo zakona o odvetništvu.
27,"V predhodnih razpravah je bila dana vrsta pripomb, pa bi rad odgovoril na te pripombe, zato da bi lahko bolj konkretno dodelali v naslednjih fazah ta zakon."
10,Zakon o odvetništvu je potrebno sprejeti zaradi neustrezne sedanje ureditve.
19,"Namreč sam zakon, ne samo terminologija zakona, ampak tudi celotna ureditev, sloni še vedno na zakonu o združenem delu."
24,"Mi pa bi radi pripravili zakon, ki bi ustrezal stanju v današnji družbi in bil tak kot mora biti zakon v civilizirani evropski družbi."
8,Gre za enega sistemskih zakonov na področju pravosodja.
47,"Nekateri pogojujejo sprejem tega zakona s sprejemom cele vrste drugih zakonov na področju pravosodja, vendar je predlagatelj mnenja, da specifika tega področja, ki je res na določenem delu v stiku z ostalimi deli, kot je s sodišči, javnimi tožilstvi, notariatom ipd., vendarle zahteva pravočasno in samostojno ureditev."
41,"Področje odvetništva se ne prekriva s sodiščem s tožilstvom, razen v tistih skupnih točkah delovanja prav tako pa ne z notariatom, za katerega pripravljamo poseben zakon in zato lahko brez škode, da bi prejudicirali rešitve v bodoče, sprejmemo zakon o odvetništvu."
21,"Pripombe v razpravah so bile dane tudi na to, ali je odvetnikom pridržana prevelika pravica v zastopanju strank pred državnimi organi."
15,"V zakonu je določba, ki samo omejuje zastopanje pred državnimi organi, in to poklicno zastopanje."
42,"Vsi organi, delovne organizacije, podjetja, firme, karkoli, ki imajo svoje pravnike, ki so usposobljeni tako, kot zahtevajo postopkovni zakoni; zakon o kazenskem postopku, zakon o pravdnem postopku, zakon o izvršilnem postopku, bodo lahko zastopali svoje firme, svoje organizacije še vedno pred sodišči."
15,"Torej ne gre za ekskluziven monopol odvetništva, gre samo za poklicno zastopanje pred državnimi organi."
5,To je pri državnem odvetništvu.
44,"Država, kot višja organizirana tvorba, ki nastopa v sporu s posameznikom ali pa posameznik, ki želi pravico, svoj položaj uveljavljati proti državi, seveda ni kvalificiran tako, kot je država s svojim aparatom, zato država nudi temu nekvalificiranemu posamezniku z zakonom ustrezno kvalitetno pravno pomoč."
14,"Ta pravna pomoč seveda mora biti oblikovana tako, kot bo določal zakon o odvetništvu."
7,Odvetništvo se bo opravljalo kot svoboden poklic.
13,"Odvetnik nastopa kot posameznik ali član družbe, in to civilne, ne kapitalske družbe."
8,Tak koncept pozna celotna ureditev v kontinentalnem pravu.
20,"Ameriški sistem je malce drugačen, vendar v svetu, kjer mi živimo, na evropskem kontinentu poznamo sistem, kot ga skušamo uveljaviti."
32,"Se pravi, to ni pridobitna firma, njen prvi namen je zagotoviti ustrezno kvalitetno pravno pomoč, seveda ob primernem plačilu, ki je urejeno s taksami in pa pravilnikom o plačilu teh odvetniških storitev."
32,"Zato tudi, če odvetnik deluje v družbi, deluje kot odvetnik v civilni družbi z enakopravnim partnerjem, nima namena, da bi bila to kapitalska družba, da bi bil njen primarni namen ustvarjanje dobička."
17,"Zakon določa tudi posamezne omejitve, kot pravimo kavtele, glede predloga odvetniške pisarne, glede pripora odvetnika in podobno."
14,"Te omejitve niso namenjene samo zaščiti odvetnika, ampak zaščiti strank, ki jih zastopa odvetnik."
17,"Tako ne more priti do zlorabe pri pregledu odvetnikove pisarne, da se pogledajo potem dokumenti drugih strank."
23,"Ravno zato ta omejitev o pogojih ko je možno to narediti, kdo mora biti prisoten pri tem, to je v tem zakonu določeno."
4,Postrožitev pogojev za odvetništvo.
22,"Očitki v predhodnih razpravah so bili, da nenadoma diferenciramo zahtevnost pogojev za odvetništvo glede ostalih pravnikov, sodnikov, tožilcev in pa bodočih notarjev."
25,"Tu v bistvu ne gre za razločevnaje, gre samo za prvi korak pri večji zahtevnosti, ali pa pri večjem izpolnjevanju pogojev za opravljanje take dejavnosti."
29,"Tudi, ko bomo pripravljali zakon o sodiščih, zakon o javnih tožilstvih in zakon o notariatu bomo postrožili pogoje, z več izkušnjami, več prakse in pa s specializiranim strokovnim izpitom."
13,"Izkazalo se je namreč, da določene vrste dejavnosti zahtevajo tudi določena specializirana znanja."
31,"Tako kot mora odvetnik poznati poslovanje odvetniške pisarne, tako mora poznati sodnik vodenje postopka, tako civilnega kot kazenskega, tako bo moral notar poznati druge stvari, ki so specializirane za notarsko delo."
46,"Ta specializirana znanja so tista, ki razločujejo posamezne oblike strokovnega izpita, v osnovi kazensko, civilno, upravno in gospodarsko pravo pa bo enako za vse, tako da tu v bistvu ne bo nobene razlike, gre samo za odtenke glede na področje dela, ki ga bo opravljal posameznik."
8,To velja seveda tudi za odvetnike že sedaj.
25,"V zakonu je tudi izraz, ki si ga nekateri v bistvu še razlagajo kot relikt, ki ga vlečemo s seboj kot neko moralno politično primernost."
17,"Seveda ta izraz ni v zakonu uporabljen, vendar očitajo, da je predlagatelj približno nekako take kriterije uporabljal."
18,"Namreč pogoj ""vreden zaupanja"", ta pogoj je pomemben za odnos med stranko, med klientom in pa med odvetnikom."
24,"Ne gre za kvalifikacijo samega odvetnika ob sprejemu v odvetniško zbornico, ampak mora biti to oseba, ki bo kasneje izpolnjevala ta zaupanja vreden odnos."
40,"Namreč, stranka želi z odvetnikom vzpostaviti določen odnos, tako kot ga želi pacient s svojim zdravnikom, da lahko komunicira, da lahko opravljata vse tisto, kar je potrebno, da se potem izvede v postopku in za ta odnos zaupanja gre tu."
13,"Če odvetnik ni vreden zaupanja, seveda potem res ne more opravljati take funkcije."
8,Ne gre pa za nikakršne stare moralno-politične kvalitete.
12,V zakon uvajamo tudi novo kategorijo poleg odvetniškega pripravnika tudi odvetniškega kandidata.
26,"Gre v bistvu za človeka, diplomiranega pravnika, ki izpolnjuje tudi že vse strokovne kvalitete, potrjene s strokovnim izpitom za odvetnika, pa še ni postal samostojen odvetnik."
17,"Lahko se kasneje odloči, da bo postal samostojen, lahko pa kot tak deluje v pisarni drugega odvetnika."
24,"Ta oseba nima položaja odvetnika, on je delavec v odvetništvu in je lahko pooblaščen samo za posamezna zastopanja, kar mu zaupa njegov mandatar, odvetnik."
10,S tem pa seveda lahko kvalitetno deluje taka odvetniška pisarna.
22,"Ko pa se tak premisli in če izpolnjuje pogoje za samostojno odvetništvo, potem se vpiše v odvetniško zbornico in postane samostojen odvetnik."
22,S tem pa bi rešili to prehodno obdobje med pripravništvom in pa samostojnim odvetništvom in dali v bistvu dodatno kvaliteto delu odvetnika.
43,"Namreč, po pripravništvu bi se lahko tak odvetniški kandidat še izpolnjeval v odvetniški pisarni, ne da bi bil samostojni odvetnik in ko bi po lastni oceni tudi poleg objektivnih pogojev izpolnjeval vse pogoje za odvetništvo, bi prišel v odvetniško zbornico kot samostojen odvetnik."
24,V predlogu za izdajo zakona imamo tudi še določila o neprimernosti ali pa omejitvah odvetništva glede na sorodstvene vezi in glede na poklicne prehode.
20,"Te omejitve smo vnesli na podlagi dosedanjih izkušenj in pripomb, ki jih je sprejel Republiški sekretariat za pravosodje in upravo."
20,O neprimernosti sorodstvenih vezi med odvetnikom in sodnikom in pa ob prehajanju iz sodne funkcije ali javnotožilske funkcije v odvetništvu.
31,"Tu se včasih pojavljajo, ugotovili smo sicer da največkrat neutemeljeni očitki, da lahko to prinese pristranost pri delu odvetnika, da lahko to vpliva na sojenje, na odločitve javnega tožilca in podobno."
10,"Vendar ti očitki so, zato smo jih vklopili v zakon."
19,"V kolikor se bodo v nadaljnjih razpravah do naslednjih faz zakona pojavila drugačna stališča, bo predlagatelj tudi to upošteval."
20,"V maksimalni meri smo pri pripravi zakona upoštevali izhodišča in izkušnje sosednjih evropskih držav, tako avstrijsko, nemško in italijansko zakonodajo."
20,"To, kar je nam bližnja zakonodaja in smo v bistvu vse te inštitute vnesli v ta predlog za izdajo zakona."
25,"Zavedamo se sami, da se ob taki prelomnici, ko zakon o pravni pomoči spreminjamo v zakon o odvetništvu, ni dalo rešiti vseh problemov v trenutku."
16,"Zato pričakujemo konstruktivne pripombe, ki jih bo predlagatelj upošteval v največji meri pri naslednjih fazah zakona."
2,Hvala lepa.
4,"Hvala lepa, gospodu Tratniku."
5,Želijo poročevalci delovnih teles besedo?
4,"Če ne, odpiram razpravo."
13,"Za razpravo so se prijavili gospod Janez Lampret, Dušan Semolič in Darja Lavtižar-Bebler."
6,"Spoštovano predsedstvo, spoštovane delegatke in delegati!"
8,Govorim v imenu poslanskega kluba Slovenskih krščanskih demokratov.
8,"Odvetništvo je služba, ki prodaja storitve pravne pomoči."
14,"Odvetnik je tisti, ki razpolaga z znanjem različnih pravnih disciplin in to znanje prodaja."
24,"Zaradi posebnosti naj bo ta služba samostojna in neodvisna, kar naj se zlasti kaže v tem, da ne sme biti odvetnik v službenem razmerju."
6,Odvetnik mora biti visoko strokovno usposobljen.
43,"Sicer pa menim, da veljajo ta načela za vsako strokovno službo in prav zaradi tega imam občutek, da je predlagatelj zakona z nekaterimi določbami želel to službo tudi mistificirati in ne le zagotoviti, da bo izvršena po pravilih stroke in po poklicni etiki."
15,"Prvič, da bi moral kot prvo bolj natančno opredeliti mesto odvetništva znotraj pojma pravne pomoči."
10,Z dajanjem pravne pomoči se ukvarja cela vrsta drugih strokovnjakov.
15,"Zakon želi ustvariti občutek, da je dajanje pravne pomoči pridržano odvetnikom, kar pa ne drži."
10,V tem pogledu je 2. člen osnutka nedorečen in neprecizen.
32,"Drugič, 1. člen govori, da je odvetništvo samostojna javna služba. 5. člen v prvem odstavku pušča odvetniku popolno svobodo pri odločanju, da bo ali ne bo zastopal stranko, ki se obrača nanj."
5,V čem je javnost službe?
10,"Menim, da je določba prvega odstavka 1. člena povsem odveč."
18,Interes družbe po obstoju te dejavnosti se da bolj efikasno zagotoviti na druge načine in ne z deklaracijo.
12,"Tudi ni razumljivo, od kod ideja, da je opravljanje odvetništva neprofitna zadeva."
16,"Finančni strokovnjak pri svetovanju neki osebi, fizični bodisi pravni, opravlja profitno dejavnost, odvetnik pa neprofitno dejavnost."
7,"Menim, da je to privlečeno za lase."
4,Oba delata za zaslužek.
6,Drugo pa je vprašanje odvetniških storitev.
5,Vendar to velja za oba.
22,"Posebej je tudi zagotavljanje pravne pomoči nepremožnim ali ljudem v stiski, vendar mora to zagotoviti država in ne tisti, ki pomoč daje."
16,"Tretjič, če je odvetništvo dajanje oziroma prodajanje pravnega svetovanja, nista jasna 4. in 21. člen osnutka."
12,"V celoti se strinjam s 3. členom, čeprav je v bistvu deklaracija."
24,"Zapleta se pri oživljanju 4. člena, zlasti v delu, ki govori o odvetniški družbi in tudi v tretjem odstavku 4. člena ni povsem jasen."
32,"Ker smo na področju družb na začetku in ker je edini, ki o družbah govori zakon o podjetjih, ne bi bilo narobe, če bi ta zakon kaj več povedal o odvetniški družbi."
11,"Je to katera od oblik, ki jih ureja zakon o podjetjih?"
22,"Po drugem odstavku 1. člena zakona o podjetjih bi bila možna katerakoli od družb seveda s pogojem, da so družbeniki samo odvetniki."
26,"Če želi zakon o odvetništvu kaj drugega, naj jasno zapiše, na primer: odvetniška družba se lahko ustanovi le kot družba z omejeno solidarnostjo in odgovornostjo družbenikov."
21,"To tudi zato, da bi se izognili očitkom, ki ga daje predlagatelj na obstoječi zakon in njegove oblike združenj pravne pomoči."
26,"Glede tretjega odstavka 4. člena se mi postavlja vprašanje, zakaj ne bi bilo možno, da bi poleg odvetnika družbenika obstajal tudi odvetnik, zaposlen v odvetniški družbi."
14,"Menim, da to ne bi bilo v nasprotju z načelom samostojnosti in neodvisnosti odvetnika."
23,"Četrtič. 21. člen, ki določa nezdružljivost odvetniškega poklica s poklicnim opravljanjem nekaterih drugih dejavnosti, ni sporen v svojem načelu, pač pa v izpeljavi."
12,"Menim, da sta sporni prva in četrta alinea drugega odstavka 21. člena."
23,"Prva alinea pravi: Z opravljanjem odvetniškega poklica je nezdružljivo opravljanje katerekoli druge dejavnosti kot poklic, razen na znanstvenem, pedagoškem, umetniškem ali publicističnem področju."
6,"Tu opozarjam na besedici ""kot poklic""."
8,In predvsem bi tu bilo sporno publicistično področje.
10,"Četrta alinea prepoveduje odvetniku, da je ustanovitelj ali družbenik podjetja."
15,"Ta določba je posebno odveč in prepoveduje odvetniku vlaganje lastnega denarja v podjetja, banke itd."
11,"Tudi menim, da ni posebno jasno, kaj pomeni opravljanje ""plačane službe""."
13,Osnutek govori posebej o delovnem razmerju (4. člen) in še o plačani službi.
14,"Pri opredeljevanju nezdružljivosti funkcije odvetnika za opravljanje določenih dejavnosti, bi morali biti bolj precizni."
10,"Zlasti tudi, ker so posledice kršitve te določbe lahko hude."
12,"Petič, strinjam se, da mora opravljati odvetništvo res visoko strokovno usposobljen človek."
15,Iz tega vidika je možno pristati na tako stroge kriterije in na poseben odvetniški izpit.
19,"Ni pa se možno znebiti vtisa, da se želi s tako dolgo pripravniško dobo le otežiti dostop do odvetništva."
9,Tudi ni predlagatelj prepričljiv pri urejanju posebnega odvetniškega izpita.
11,Iz zakona ni zaznati večjih posebnih razlik od dosedanjega pravosodnega izpita.
9,S tega vidika je vprašljiv tudi 45. člen osnutka.
30,"Ta enostavno postavlja vse, ki so do sprejema tega zakona opravljali enotni pravosodni izpit in tudi dovolj kvalitetno opravljali svoje delo, pa niso našteti v 48. členu, v nemogoč položaj."
24,"To zlasti velja za pravnike v gospodarstvu, za katere se utegne zgoditi, da ne bodo mogli več opravljati del svojih nalog, zastopanje pred sodiščem."
30,"Če se bo že navedel posebni odvetniški izpit, bi bil 47. člen za vse, ki imajo že opravljen pravosodni izpit primerljiv le, če ne bi zahteval devetmesečnega pripravništva pri odvetništvu."
35,"Na koncu bi še poudaril, da tudi zakon o pravdnem postopku, zakon o kazenskem postopku, da ne govorimo še o nepravdnem postopku, ne zahtevajo za vsa dejanja zastopanje odvetnika ali diplomiranega pravnika s pravosodnim izpitom."
1,Hvala.
1,Hvala.
3,Gospod Dušan Semolič.
1,Spoštovani!
10,Kaj podpiram pri predlogu zakona za izdajo zakona o odvetništvu?
28,"Zagotovo podpiram naštete razloge, ki po mnenju predlagatelja zahtevajo sprejetje novega zakona o odvetništvu, da bi okrepili neodvisnost in samostojnost odvetniškega poklica ter dosegli visoko strokovno raven storitev."
9,"Toda nekaj rešitev je takšnih, ki zahtevajo nadaljnji premislek."
10,"Vse to, kar se ponuja, po moji presoji ni dobro."
10,"V mislih imam predlagane določbe 26., 47. in 48. člena."
19,"Ne vidim prav nikakršnega tehtnega razloga, zakaj bi bila pripravniška doba za sodnike in odvetnike različna, ali bistveno različna."
33,"Morda so sestavljalci tega zakona pod vtisom tega časa in razmer, ko relativno veliko sodnikov, žal dobrih sodnikov, odhaja med odvetnike predvsem zaradi nizkih plač in morda zaradi negotovosti ponovne izvolitve v skupščini."
9,"Torej je konkurenca velika, ponudba odvetniških storitev vse večja."
8,To slednje je zagotovo dobro in vredno podpore.
21,"Toda omenjeni trije členi predstavljajo nerazumno omejevanje, cehovsko zapiranje, krepitev monopola odvetniškega stanu in so žaljivi in podcenjujoči do dela sodnikov."
9,To želim ilustrirati prav z ureditvijo omenjenih treh členov.
25,"26. člen določa, da ne more postati odvetnik, torej prepoved je tukaj, sodnik, javni tožilec kar dve leti po preteku funkcije sodnika ali javnega tožilca."
16,"To pa ne velja za sodnike oziroma sodnike Vrhovnega sodišča, javnega tožilca republike in še koga."
5,To je zame nerazumna prepoved.
19,"Gre za nesmisel, saj če gre za prepoved zastopanja strank, je ta prepoved zapisana v drugem odstavku 5. člena."
8,Torej tu ni mogoče govoriti o konkurenčni klavzuli.
17,"Tudi 47. in 48. člena imata nesprejemljivo določbo oziroma določbo, da je vredno v nadaljevanju prediskutirati, razmisliti."
19,"47. člen določba, da lahko odvetniški izpit opravlja tudi kdor ima pravosodni izpit in devet mesecev prakse pri odvetniku."
36,"Poudarek je torej devet mesecev prakse pri odvetniku, potem, ko že ima pravosodni izpit. 48. člen pa pravi, da je oproščen odvetniške prakse in odvetniškega izpita sodnik, ki ima najmanj šest let delovnih izkušenj kot sodnik."
35,"Torej ta rok, devet mesecev na eni strani in šest let dela na drugi, to je tisto po moji sodbi, ker pomeni podcenjevanje dela sodnika in želje za delo, ki ga sodniki in sodnice opravljajo."
18,"Na to zlasti opozarjam sestavljalca, da bi v nadaljevanju razdelave tega zakonskega akta še enkrat preveril ponujeno rešitev."
1,Hvala.
1,Hvala.
3,Gospa Darja Lavtižar-Bebler.
1,Spoštovani!
23,"Najprej bi rekla, da se strinjam z večino pripomb, ki jih je podal kot prvi razpravljalec k tej točki dnevnega reda gospod Lampret."
14,"Tudi sama sem imela veliko pripomb te vrste, zato jih ne bi posebej omenjala."
16,"Vendar pa bi želela poudariti, da je ta zakonski predlog, da zanj veljata vsaj dve značilnosti."
29,"In sicer: prvič, osnutek, zdaj govorimo samo o predlogu za izdajo, močno zaostruje pogoje za pridobitev statusa odvetnika, kar bo imelo za posledico še večjo cehovsko zaprtost te dejavnosti."
13,Sama se nasprotno zavzemam za uveljavitev večje konkurenčnosti tudi na tem področju dejavnosti.
2,In drugič.
16,"Osnutek namenja premalo pozornosti odgovornosti odvetnika napram stranki, ki jo zastopa in pravicam stranke napram odvetniku."
1,Poglejte.
15,"Odvetnik naj bi prosto odločal, ali bo prevzel zastopanje stranke, ki se je obrnila nanj."
57,"Če bi se zavzeli za takšno določbo, kar bi lahko tudi na nek način utemeljili, bi morali razmišljati tudi o tem, kako pa naj sploh pride do odvetnika tisti, ki ima opravek s pravno zelo zapleteno zadevo, v kateri je odvetniku že vnaprej jasno, da ga čaka samo veliko zoprnega dela z že vnaprej jasnim negativnim izidom."
23,"Verjetno bi v takšnih situacijah odvetniška zbornica morala prevzeti neke obveznosti, kot na primer zagotoviti odvetnika tistim, ki so jih poprej odvetniki zavrnili."
36,"Zelo značilna je tudi določba 12. člena, po kateri odvetnik lahko ob vsakem času odpove pooblastilo in nato je še en mesec dolžan opravljati za stranko tista dejanja, ki naj bi odvrnila kakšno škodo za stranko."
8,"Sprašujem se, ali je takšna zaščita stranke zadostna."
38,"Predstavljamo si, da gre za zelo zapleteno kazensko zadevo, v kateri bo stranka glede na poprejšnjo možnost, da jo odvetnik lahko zavrne, zelo težko prišla do novega odvetnika in v kateri se potem enomesečni rok izkaže za nezadostnega."
10,"Zamislimo si situacijo, ko bi se stranka nahajala v priporu."
38,"Stranka se prav tako ne zdi zadosti zavarovana v zvezi z določilom 16. člena, iz katerega izhaja, da ne glede na morebitno nesoglasje stranke, pooblaščenega odvetnika lahko pri zastopanju nadomešča drug odvetnik ali odvetniški kandidat ali odvetniški pripravnik."
36,"Tukaj se ignorira dejstvo, da gre med odvetnikom in njegovo stranko tudi za nek poseben medsebojni odnos in da se stranka konkretno morda ne strinja s tem, da bi jo v njegovi zadevi zastopal drug odvetnik."
41,"Ko sem prej govorila o zaostrovanju pogojev za vpis v register odvetnikov, nisem imela v mislih zaostrovanja v zvezi s strokovnostjo, pač pa sem mislila na naslednje: 24. člen določa, da je odvetnik lahko samo nekdo, ki je državljan Republike Slovenije."
7,Kje je ustavna podlaga za takšno določbo?
3,To je vprašanje.
24,"Nato citiram: ni vreden zaupanja za opravljanje odvetniškega poklica tisti, čigar prejšnje življenje in obnašanje ne daje zagotovila, da bo vestno opravljal odvetniški poklic."
2,Konec citata.
13,"Sprašujem se, kdo bo izdajal ustrezna mnenja ali podatke o tem prejšnjem življenju."
14,Ali morda župnik ali morda nova varnostno-informativna služba pri Republiškem sekretariatu za notranje zadeve.
13,"Presumpcija nedolžnosti, beri spodobnosti, preden je dokazano nasprotno, nemara tukaj ne bo veljalo."
50,"Nisem prepričana, da je 26. člen sploh smiseln, saj samo dejstvo, da odvetnik dve leti nima sedeža na območju organa, v katerem je bil prej sodnik ali tožilec, še ne preprečuje vseh drugih možnih, da nezaželenih situacij, ki jih je po moje možno bolj uspešno reševati s strožjim odvetniškim kodeksom."
7,Vprašljivi se mi zdita še dve določbi.
15,"Najprej, da zopet odločbo republiškega upravnega organa o pripustitivi k odvetniškemu izpitu pritožba ni dovoljena."
30,"In drugič, daje oproščen pripravniške prakse in odvetniškega izpita, kdor je kot docent izredni ali redni profesor pravne fakultete najmanj šest let opravljal pedagoško in znanstveno delo na pravnem področju."
23,"Teh šest let pedagoškega dela sicer na najvišji stopnji je, denimo, kakovostno nekaj drugega kot šest let sodnikovanja ali opravljanja funkcije javnega tožilca."
8,Zato se mi takšno izenačevanje ne zdi umestno.
32,"Poglejmo pravna področja, ki štejejo tudi kot pravna, in potem razmislimo, ali bi bil, recimo, primeren profesor, ki ta pravna področja poučuje na pravni fakulteti, da se takoj preseli v odvetniško pisarno."
20,"Ta pravna področja denimo so tudi teorija prava in države, pravna zgodovina, rimsko pravo in ne nazadnje tudi ustavno pravo."
15,"Menim, da bi predlagatelj te pripombe in pomisleke moral upoštevati pri koncipiranju teksta zakonskega predloga."
2,Hvala lepa.
1,Hvala.
2,Gospod Tomažič.
28,"V klubu Slovenske demokratične zveze zakon podpiramo, vendar imamo tudi neko generalno pripombo, da je tako, kot je sedaj zasnovan, le nekoliko - naj mi odvetniki oprostijo - cehovsko zaprt."
10,"Menim, da je treba bolj jasno razločiti med dvema pojmoma."
8,"Eno je pravna pomoč, drugo pa pravno svetovanje."
22,"In to drugo - pravno svetovanje, naj bi bilo povsem prosto, da se lahko s tem ukvarjajo tudi drugi pravniki in druga podjetja."
11,"Kajti pravno svetovanje je velikokrat tudi del širšega svetovanja, torej inženiringa."
16,"Osebno tudi ne vidim nobenega razloga, da bi se kot svetovanje izdvajalo od drugih vrst svetovanja."
23,"Pri nekaterih debatah so rekli: ja, ampak pri pravnem nasvetu lahko, če je napačen in če ga vsakdo daje, nastopijo velike škodljive posledice."
8,To je prav isto z vsemi drugimi področji.
23,"Če da nek arhitekt ali inženir ali ekonomist slab nasvet s svojega področja, so lahko ravno tako ali pa še večje negativne posledice."
20,"In tudi menim, da se moramo začeti zavedati, da je to podjetništvo sedaj nastopilo in da ga ne smemo omejevati."
11,Tudi na področju storitev svetovanja ne bi smelo biti nobenih omejitev.
18,"Torej bi lahko obdržali, kot tukaj pravi izraz, zastopanje, poklicno zastopanje, eventualno zastopanje in zagovarjanje strank pred sodišči."
15,"Mi pa v tem drugem odstavku predlagamo, da se črtajo besede ""in drugimi državnimi organi""."
11,"Kajti pri teh ""drugih državnih organih"" je v glavnem to zastopanje."
10,"Če bi bilo praksa odvetnika, bi bilo relativno formalne narave."
7,Po navadi gre za neke vsebinske zadeve.
15,"Saj, npr. se lahko tudi drugi poklici ukvarjajo s tem, da nekomu pridobijo gradbeno dovoljenje."
5,Naj imajo tukaj vsa pooblastila.
9,Zakaj bi morali v neki fazi preko odvetnika vlagati?
5,To bi stvar popolnoma sformaliziralo.
4,Na sodiščih je drugo.
15,"Tam so ti sodni postopki utečeni in je že prav, da je to pridržano odvetnikom."
8,"Upajmo, da se bo to v nadaljevanju upoštevalo."
21,"Tudi tisti argument, ki smo ga slišali danes v obrazložitvi, da pač država državljanom nudi pravno pomoč, to je v redu."
5,Ni pa je treba vsiljevati.
14,"Dovolj je, če jo nudi, ne pa da vsiljuje pravno pomoč v tem smislu."
8,"Menim, da bo to tudi za odvetnike bolje."
17,"V tem smislu ne bodo nastopali samo kot formalni vlagatelji, ampak pred sodišči, kjer je njihova vloga."
18,"No, tudi glede 21. člena: danes je bilo že rečeno, mi bi to podprli, da so nesmiselne omejitve."
16,"To gre seveda v korist odvetnikov samih, zakaj ne bi smeli biti ustanovitelji ali družbeniki podjetja?"
23,"Vemo, da bo to včasih že nastalo s tem, da boš kupil vrednostne papirje in ne vidimo nobenega razloga, če so kakšni pomisleki."
42,"Potem naj bi se samo navedlo, da odvetnik v takšnem podjetju ne nastopa oziroma da tega podjetja ne zastopa, nikakor pa naj ne bi njega kot državljana omejevali, da potem, ko je poravnal svoje davke itd., denar vložil tudi v neko podjetje."
27,"In končno osebno bi se tudi strinjal s pomisleki Darje Lavtižar-Bebler pri 48. členu glede tega, da so nekateri profili prakse oproščeni, med drugim tudi profesorji itd."
15,"Menim, da bi pač bilo prav, da se črta iz razlogov, ki smo jih slišali."
1,Hvala.
1,Hvala.
3,Gospod Peter Bekeš.
6,"Spoštovano predsedstvo, spoštovane kolegice in kolegi!"
13,Nedvomno je vprašanje pravne pomoči in odvetniškega dela v njej zelo pomembno vprašanje.
32,"Na začetku bi rad rekel, da Stranka demokratične prenove podpira zlasti dve izhodišči, in sicer krepitev pravnih osnov razvoja odvetništva kot javne službe in pa visok profesionalni standard in integriteto odvetniškega položaja."
16,"To sta dva pogoja, ki zagotavljala strokovnost, ki zagotavljata odgovorno opravljanje te službe kot javne službe."
16,"Če teh pogojev ne bi postavili, bi odvetništvo v bistvu izenačevali z neke vrste intelektualno obrtjo."
18,Predlog za izdajo zakona o odvetništvu izhaja iz teh izhodišč in v tem delu mu gre naša podpora.
15,"Rad bi pa opozoril na nekatere pomanjkljivosti, ki bi jih, po našem mnenju, kazalo odpraviti."
10,"Menimo, da osnutek navedenega zakona oziroma celotna iniciativa nekoliko prehiteva."
23,"Smiselno bi bilo počakati na ustavno podlago, ker v bistvu samostojnost odvetništva že z dosedanjo ureditvijo v nobenem povojnem obdobju ni bila omejena."
7,"Tu z zadnjim, sedaj veljavnim zakonom ne."
30,"Tisto, kar je v veljavnem zakonu sporno, so pač družbenoekonomske osnove integriranja dela odvetnikov, ki so pač otrok svojega časa, ki ga moramo presegati na vseh področjih, tudi na tem."
4,Mislim na združevalna razmerja.
24,"Po sprejemu nove slovenske ustave pa bo seveda treba uskladiti vrsto zakonov s področja pravosodja v širšem smislu, ki bodo podrobno urejali posamezna področja."
9,"Sem prav gotovo sodi: pravna pomoč, vključno z odvetništvom."
31,"V splošnem bi kazalo opozoriti tudi na to, da se z odpravo zakona o pravni pomoči, ki je ena od glavnih posledic sprejema tega zakona, ne nudi celovite ureditve pravne pomoči."
39,"Jaz takole ""a prima vista"" lahko rečem, če se nekoliko vključim tudi na dialoški način v to razpravo, da se mi zdi smiselna delitev med pravno svetovanje, kot jo je ponudil tukaj kolega Tomšič in celovito dajanje pravne pomoči."
5,Rad bi pa poudaril naslednje.
7,Odvetniško delo je ena dejavnosti pravne pomoči.
60,"In ob predlogu za izdajo tega zakona bi kazalo razmisliti, ali kaže odstopati od izhodišča prejšnjega zakona, da se kot temeljni profesionalni standard za vsakršno dajanje pravne pomoči postavi odvetniški standard, se pravi, visok profesionalni standard, preverjen z ustreznim strokovnim izpitom in z vsemi pogoji, izpolnjenimi za vključitev v odvetniško zbornico kot specializirano profesionalno organizacijo tistih, ki dajejo pravno pomoč."
28,"S predlogom za izdajo zakona in z rešitvami, kot so v osnutku ponujene, mi ta standard spet ožimo zgolj za del storitev, kot so opredeljene v tem zakonu."
17,"Moram reči, da me utemeljitve za te spremembe - meni se zdijo, mimogrede, rečeno formalne narave - ne prepričajo."
9,"Bojim se, da gre za zniževanje že doseženega standarda."
34,"Vsekakor pa seveda to ne pomeni odrekanja podpore zavzemanju za to, da se strokovni standard kot temeljni element profesionalnega standarda odvetništva zvišuje, kar nedvomno je intenca tega zakona in tej intenci seveda podpora gre."
29,"Zato predlagam, da se ob prenehanju zakona o pravni pomoči skuša pri nadaljnjem delu za ta zakon vendarle na strani predlagatelja razmisliti o možnosti celovite ureditve nudenja pravne pomoči."
16,"Zlasti bi kazalo opredeliti, kaj to je pravna storitev, kod jo lahko nudi, pod kakšnimi pogoji."
13,Zato naj se zakon o odvetništvu sprejema hkrati s celovito ureditvijo te problematike.
51,"Kar zadeva pogoje za opravljanje odvetniškega izpita, bi rad opozoril, da je ta izpit doslej bilo mogoče opravljati pod enakimi pogoji kot strokovne izpite za druge poklice, ki se v okviru pravosodja opravljajo, se pravi, za sodniški, za odvetniški poklic in v zvezi s tem bi rad opozoril na eno stvar."
26,"Na to, da je v postopkih, kjer se odloča o pravicah na sodiščih, se pravi v sodnih postopkih, kjer se sodi, vendarle največja odgovornost na sodniku."
30,"Odvetnik je ena od strank, tožilec je lahko druga od strank, sodnik je tisti, ki mora svobodno, samostojno, z visokimi etičnimi in strokovnimi kvalitetami na koncu prevzeti odgovornost za odločitev."
21,"Seveda mu lahko odvetnik pri tem veliko pomaga s svojim znanjem, z neznanjem lahko tudi odmaga, če lahko ta izraz uporabim."
47,"S tem ne bi hotel zmanjševati pomena odvetnika, nasprotno, poudarjam njegov velik pomen, rad bi pa opozoril na to, da profesionalni standard sodnikov, vzpostavljen s preizkusom usposobljenosti za to delo, ki je sploh pogoj za kandidiranje za tako funkcijo, nikakor ne bi smel biti nižji od odvetniškega."
2,Nič več.
18,"Skušam, skratka, utemeljevati predlog, da kriteriji za pridobitev sodniške profesionalne licence ne smejo biti nižje od odvetniških kriterijev."
15,"Jasna je v osnutku tudi težnja, da se opravljanje odvetniške dejavnosti zapre v ožji krog."
9,O tem so nekateri kolegi pred mano že govorili.
29,"Da ne bi zavlačeval razprave, lahko rečem, da te pripombe podpiram, hkrati pa tudi pripombo, da se delo na pravnih fakultetah oziroma visokih šolah, ne more izenačevati s prakso."
10,"Tu gre dejansko za popolnoma drugačen tip dela, znanja, izkušenj."
22,"Morda bi kazalo razmisliti, da se napravi izjema za dve katedri: to je katedra za civilno pravo in katedra za kazensko pravo."
16,Drugje so stvari bistveno bolj problematične in glede ostalega podpiram pripombe kolegice Beblerjeve in kolega Tomšiča.
54,"Preden se zakon sprejme, bi tudi kazalo proučiti oziroma videti, ali je možnost, da se uskladi z ostalo problematiko v zvezi z zastopanjem, se pravi, z zakonom o pravdnem postopku, kjer zaenkrat zvezni zakon uporabljamo z zakonom o rednih sodiščih, z zakonom o drugih sodiščih, kje bo verjetno do sprememb prišlo in tako naprej."
25,"Tukaj, če se bo vztrajalo pri taki dinamiki sprememb, seveda gre za poskus anticipiranega usklajevanja, dokončno usklajevanje bo možno, ko bodo enkrat ti zakoni sprejeti."
34,"Pripombe k posameznim členom bom oddal pisno, ker menim, da v tej fazi ni nujno obremenjevati te razprave s temi pripombami, tako da bo lahko predlagatelj oziroma ustrezen resor upošteval te stvari v razpravi."
4,Hvala lepa za pozornost.
4,Besedo ima Peter Reberc.
6,"Spoštovano predsedstvo, spoštovani delegati in delegatke!"
37,"Odbor za pravosodje in upravo je sicer že obravnaval predlog za izdajo zakona o odvetništvu in izdelal pripombe predvsem glede na poslane pripombe raznih odvetnikov iz Slovenije, vendarle pa je bilo to poročilo narejeno že 27.11. 1990."
23,"V tem času je bilo poslanih mnogo dodatnih pripomb, za katere se je odbor odločil, da jih bo obravnaval ob drugi fazi postopka."
15,"Sam bi rad opozoril na nekatere neustrezne rešitve, na katere smo bili tukaj že opozorjeni."
8,Najprej problematičnost prepovedi opravljanja odvetniškega poklica v družbi.
48,"Mnenja smo, da bi vendarle kazalo odpreti možnost odvetnikom, da opravljajo svoj poklic v družbi, ki bi imela status pravne osebe, s tem bi se tudi bistveno olajšal položaj eventualnega skupnega administrativnega osebja, ki ga uporablja oziroma, ki dela za več odvetnikov hkrati; urejanje skupne lastnine, pisarne, itd."
38,"Potem je v 21. členu predloga prepoved opravljanja poslov, ki niso združljivi z ugledom in neodvisnostjo odvetnika, ker je neko notranje nasprotje, ker pravi, da je nezdružljivo z opravljanjem katerekoli druge dejavnosti kot poklica, razen na določenih področjih."
31,"Potem v četrti alinei za opravljanje plačane službe štejemo, da so verjetno te dejavnosti na nek način plačane službe, čeprav tisto, kar dobi mogoče ni osebni dohodek ali plača, ampak honorar."
11,Prav tako je sporna zadnja alinea: biti ustanovitelj ali družbenik podjetja.
36,"Prav tako v 26. členu, kjer omejuje vpis v imenik odvetnikov tistim, ki imajo za zakonca, sorodnika v ravni vrsti ali stranski vrsti do drugega kolega, funkcijo sodnika temeljnega sodišča, temeljnega javnega tožilca in tako naprej."
15,"Če ne drugega, tukaj zakon pozablja na izvenzakonsko skupnost, v kateri lahko taka oseba živi."
7,To lahko prav tako vpliva na odločanje.
17,"Vendarle pa menimo, da bi v teh primerih kazalo uporabljati splošna pravila o izključitvi iz konkretnega postopka."
2,Hvala lepa.
4,Želi še kdo besedo?
6,"Če ni več razpravljalcev, zaključujemo razpravo."
6,"Zboru predlagam, da sprejme naslednji sklep:"
8,Zbor sprejema predlog za izdajo zakona o odvetništvu.
15,"Zbor nalaga predlagatelju, da ob upoštevanju razprave na zboru in delovnih telesih pripravi osnutek zakona."
6,Želi o predlogu sklepa kdo razpravljati?
8,"Če ni pripomb, dajem predlog sklepa na glasovanje."
4,"Prvo, da ugotovimo navzočnost."
6,"Prosimo, da pritisnete na sivi gumb."
6,Kdo je za tak predlog sklepa?
3,Je kdo proti?
4,Se je kdo vzdržal?
6,"Ugotavljam, da je predlog sklepa sprejet."
2,Prehajamo na
1,12.
9,TOČKO DNEVNEGA REDA - PREDLOG ZA IZDAJO ZAKONA O DRUŠTVIH.
31,"Predlog za izdajo zakona o društvih je predložil Izvršni svet Skupščine Republike Slovenije, obravnavali so ga Zakonodajno-pravna komisija, Komisija za vprašanja invalidov, Komisija za mladinska vprašanja ter Komisija za notranjo politiko."
43,"Komisija za vprašanja invalidov je menila, naj Izvršni svet pri nadaljnji pripravi zakona o društvih začasno pripravi poseben zakon o invalidskih organizacijah, ki bo uredil specifični položaj in pooblastila invalidsko organizacijo, saj gre pri njih tudi za zadeve, ki so posebnega družbenega pomena."
19,"Komisija za notranjo politiko s svojim dodatnim poročilom daje pobudo Izvršnemu svetu, da pripravi poseben zakon o humanitarnih organizacijah."
20,"Predstavnik Izvršnega sveta Skupščine Republike Slovenije k tej točki je gospod Debelak, republiški podsekretar v Republiškem sekretariatu za notranje zadeve."
2,Želi besedo?
1,Prosim.
8,"Spoštovane poslanke in poslanci, spoštovani predsednik, cenjeni zbor!"
25,"Področje združevanja občanov ureja zakon o društvih iz leta 1974, katerega kazenske določbe so bile leta 1986 usklajene z določbami takrat veljavnega zakona o prekrških."
19,Februarja letošnjega leta pa so bile ponovno valorizirane v skladu s 24. členom zakona o spremembah zakona o prekrških.
41,"V marcu lanskega leta je bil z zakonom o spremembah določb zakonov, ki določajo pooblastila in naloge družbenopolitičnih organizacij, črtan še 3. člen zakona o društvih, po katerem je morala osnutek zasnove programa društva in njegova pravila pred ustanovitvijo obravnavati SZDL."
23,"Zakon je treba posodobiti, predvsem pa uskladiti z ustavnimi amandmaji in s spremembami, ki so nastale v družbenopolitičnih in ekonomskih odnosih v državi."
24,"Gre zlasti za nesprejemanje zveznega zakona o združevanju, za pripravo sodobnega, po evropskem vzoru zakona o društvih, ki bo upošteval številne zahteve samih društev."
29,"Po objavi predloga za izdajo zakona smo namreč prejeli številne pripombe društev in zvez, kar kaže na veliko zaupanje javnosti za ureditev vprašanj v zvezi z interesnim združevanjem občanov."
24,"Organizirani so bili tudi številni razgovori, na katerih so predstavniki predlagatelja seznanili zainteresirana društva oziroma zveze z novostmi in obrazložili posamezne določbe novega zakona."
25,"Pri tem mislimo zlasti na okrogle mize, ki so jih organizirali: Turistična zveza, Socialistična stranka Slovenije, Zveza prijateljev mladine, Mladinski svet Slovenije in še nekateri."
21,"Predlog za izdajo zakona in vse pripombe, mnenja in predloge so obravnavala telesa Skupščine Republike Slovenije in o njih zavzela stališče."
18,Z novim zakonom bi tako kot doslej uredili le splošne pogoje v zvezi z registracijo in delovanjem društev.
17,"Trdimo, da določamo le minimum, ki ga mora društvo izpolnjevati, da ga lahko registriramo kot pravno osebo."
11,"Najbolj tipične novosti, ki jih predlagamo, bi lahko strnili v naslednje."
20,"Novi zakon bi, tako kot veljavni zakon o društvih, urejal samo njihovo delovanje in bi na splošno opredelil namen združevanja."
76,"V zakonu bi tudi povzeli prepovedne razloge, opredeljene v 54. amandmaju k Ustavi Republike Slovenije in določili, kaj oziroma katera vprašanja mora društvo urediti s svojim temeljnim aktom, in sicer: ime, sedež, območje delovanja, dejavnost, način vstopanja in pogoje za sprejem v društvo, organe društva, njihovo delovno področje, pristojnost, sestavo organov, način reševanja sporov med člani, zastopanje društva, vire materialnih sredstev, način nadzora nad razpolaganjem s sredstvi, način prenehanja in pa način zagotavljanja javnosti dela društev."
13,"Kako pa bodo društva uredila ta vprašanja, je v celoti prepuščeno samim društvom."
17,"Po veljavnem zakonu je za ustanavljanje društev potrebna polnoletnost, ki pa ni pogoj za članstvo v društvu."
20,"Ker so člani pogosto mladoletniki, bi v novem zakonu uredili način njihovega včlanjevanja in sodelovanja pri odločitvah v samem društvu."
15,"Ne glede na te določbe pa menimo, da bi bila za ustanovitev društva potrebna polnoletnost."
10,Po veljavnem zakonu so lahko člani društva le fizične osebe.
17,"Že večkrat je bilo predlagano, da bi bili lahko člani društva oziroma podporni člani tudi pravne osebe."
22,"V skladu s tem predlogom bi v zakonu določili, da lahko ima društvo podporne člane, ki so tako fizične kot pravne osebe."
48,"Glede pristojnosti za registracijo društev bi prevzeli obstoječo ureditev, ki velja vse od vojne do danes, pomeni, da bi se društvo registriralo pri občinskem upravnem organu za notranje zadeve, na območju katerega deluje, če se dejavnost razteza na območje več občin, pa pri Republiškem sekretariatu za notranje zadeve."
22,"Opozoril bi rad, da smo že v afirmativni fazi dobili nekaj sugestij, da bi se registracija prenesla na področje pravosodja in uprave."
45,"Takoj smo bili pripravljeni za prenos, predstavnikom pravosodja smo ponudili to varianto, ko so ugotovili, da ne gre samo za registracijo delovanja društev, ampak je potrebno izvesti upravni postopek, ki je vezan tako na kadre, znanje, prostore, tehnologijo in vse ostalo, so ponujeno varianto odklonili."
18,"To poudarjam zlasti zaradi tega, da ne bi v javnosti prevladal občutek, da si policija lasti tudi združevanje."
13,V zakonu bi zaradi jasnosti navedli tudi možne vire za financiranje dejavnosti društva.
18,"To so članarine, prispevki fizičnih in pravnih oseb, darila, volila, dohodki od opravljanja gospodarske dejavnosti in drugi viri."
18,"Z zakonom bi dopustili, da društva opravljajo gospodarsko dejavnost v skladu s predpisi, ki urejajo opravljanje teh dejavnosti."
16,"Določili pa bi, da je gospodarska dejavnost društva lahko le dopolnilna dejavnost, namenjena izključno društveni dejavnosti."
21,"Prav tako bi bilo potrebno natančneje opredeliti finančno in materialno poslovanje društva, kar nam v prvi fazi na žalost ni uspelo."
11,"Trudili se bomo, da bomo te stvari v nadaljevanju ustrezno rešili."
19,V zvezi z določbami o gospodarski dejavnosti in finančno-materialnem poslovanju so imela društva in delovna telesa skupščine največ pripomb.
57,"Glede na to, da nekatera vprašanja ne sodijo v delokrog oziroma področje organov za notranje zadeve, bomo do osnutka zakona s pristojnimi organi, ki sem jih že omenil, zlasti s Sekretariatom za pravosodje in upravo, Sekretariatom za finance, Sekretariatom za zakonodajo in pa z Upravo za družbene prihodke, poskušali najti rešitve, ki so s sistemskega vidika sprejemljive."
11,Pri tem bomo kar se da upoštevali tudi interes samih društev.
15,Kljub vrsti novosti se pristojnim organom z zakonom ne bi nalagale nove obveznosti oziroma naloge.
23,"Z novimi rešitvami bi prispevali k uskladitvi zakonodaje s predpisi Evropske skupnosti in pa seveda z uskladitvami, o katerih sem govoril v začetku."
24,"Zborom Skupščine Republike Slovenije oziroma vašemu zboru predlagam, da po obravnavi sprejmete predlog za izdajo zakon s tezami in nam tako omogočite naslednjo fazo."
41,"Obvezujemo se, da bomo vse pripombe, tako delovnih teles kakor tudi pripombe, ki smo jih dobili od samih društev in pripombe vašega zbora, v največji možni meri upoštevali in jih vgradili v naslednji fazi, se pravi v osnutek zakona o društvih."
1,Hvala.
2,Hvala lepa.
5,Želijo besedo poročevalci delovnih teles?
4,"Če ne, odpiram razpravo."
8,Za razpravo se je prijavila gospa Darja Lavtižar-Bebler.
1,Spoštovani!
15,"Ker danes obravnavamo šele predlog za izdajo zakona, želim najprej izpostaviti nekatera stališča načelne narave."
8,Nesporno so spremembe obstoječega zakona o društvih potrebne.
2,Še več.
6,Treba je pripraviti povsem nov zakon.
27,"V tem pogledu se pravzaprav čudim predlagatelju, ki se zadovoljuje s tem, da predlaga zgolj krpanje obstoječega zakona, katerega splošna filozofija temelji na dobro poznanih realsocialističnih podmenah."
24,"Predlagane teze po mojem ne sledijo spremembam v družbenopolitičnih odnosih, s čimer predlagatelj v prvi vrsti utemeljuje razloge za predlaganje sprememb zakona prav zdaj."
17,"Pri tem izvzemam upravičen razlog, da je treba na novo urediti delovanje oziroma registracijo mednarodnih nevladnih organizacij."
11,Predlagana zasnova sprememb ne odstopa od restriktivne ureditve področja združevanja občanov.
44,"Že v drugi tezi se predlagatelj ukvarja s prepovedanimi razlogi, v katerih splošne prepovedane razloge iz 249. člena ustave razširja še z ogrožanjem okolja, v 21. tezi pa dodaja še kršitev javnega reda in miru, ogrožanje zdravja občanov, kar so vse zelo ohlapni pogoji."
7,Vprašljivo pa so tudi z vidika ustavnosti.
32,"Čeprav se zavedam, da zadnji stavek drugega odstavka 249. člena ustave dopušča tudi določeno nadaljnje zakonsko omejevanje uporabe posameznih svoboščin, ne morem prezreti dejstva, da se predlagatelj ni mogel upreti tej skušnjavi."
43,"Predlagatelj bi že veliko storil, če bi se vsaj zgledoval po veljavnem zakonu o političnem združevanju, ki tudi ureja uresničevanje enega, in to zelo pomembnega vidika pravice do združevanja občanov in ki je bistveno bolj demokratično zasnovan kot so te, danes obravnavane teze."
15,V čem je večja demokratičnost zakona o političnem združevanju napram tezam za zakon o društvih.
16,1. Prepovedni razlogi za delovanje so omejeni zgolj na šest prepovedanih razlogov iz 249. člena ustave.
19,"O javni morali ta zakon ne govori, še manj o ogrožanju okolja, javnem redu in miru in ogrožanju zdravja."
24,"Ta zakon tudi ne določa, da bi smel pristojni organ prepovedati dejavnost politične organizacije, če ta ni v skladu s temeljnim aktom te organizacije."
31,"2. Zakon o političnem združevanju tudi določa, da v upravnem sporu praviloma sodišče odloči o vpisu v register, v ponujenih tezah za zakon o društvih pa sodno varstvo sploh ni omenjeno."
22,"In spet moram poudariti, ustava izrecno določa, da je za varstvo svoboščin in pravic, ki so zajamčene z ustavo, zagotovljeno sodno varstvo."
16,"Upam, da mi vsaj pri tem citiranju nedvoumne ustavne določbe ne bo nihče očital nepoznavanja stvari."
29,"Predlagatelj pa, to je pa po mojem posebej značilno, kot instančni organ pri odločanju o pritožbi na drugi stopnji uvaja celo samega sebe, torej Izvršni svet Skupščine Republike Slovenije."
4,Naj poudarim še naslednje.
35,"Register političnih organizacij vodi upravni organ, pristojen za občo upravo in ne Sekretariat za notranje zadeve, kar je bilo nemalokrat kritizirano že v prejšnjih 45 letih, toda sedanji predlagatelj kljub temu vztraja pri tej rešitvi."
18,"Predlagatelj se zavzema tudi za zelo razčlenjena in zavezujoča določila, ki se nanašajo na vsebino temeljnega akta društva."
57,"V bistvu terja do podrobnosti in vnaprej predpisano notranje življenje društev, saj terja vnaprejšnjo opredelitev vseh postopkov kot so način in pogoji za vstopanje v članstvo društva, pristojnosti, sestavo in številčnost organov, način neposrednih volitev oziroma imenovanja ali razrešitve in mandat organov, pravice, dolžnosti in odgovornost članov in organov, pa način razreševanja sporov in še in še."
17,"Predlagane teze torej še vedno uveljavljajo pretirano sformaliziranost ureditve, namesto da bi bilo izhodišče temu povsem nasprotno."
38,"Pravica do združevanja v društva je neposredna ustavna pravica. 210. člen ustave, ki to pravico določa, ne vsebuje nobenih posebnih izjem ali omejitev te pravice in ravno to bi moralo biti temeljno izhodišče in vodilo zasnove zakonske ureditve."
38,"Zakon naj določa samo osnovne ustavne prepovedne razloge, lahko so sicer tudi nekoliko razčlenjeni in predpiše tiste minimalne pogoje za vpis v register, ki bodo zadostni za najosnovnejšo pravno varnost tistih, ki vstopajo v pravna razmerja z društvi."
48,"Predlagam, da se sprejme kot potrebno minimalno število oseb za ustanovitev društva 5 ali celo 3, in da se ne sprejme 10. teza, ki govori o tem, da sme zahteve predloge, peticije in druge vloge društva na pristojni organ neposredno prenesti največ 5, po varianti 10 članov društva."
23,"To je nesmiselno, saj ima to pravico že tako vsak občan neposredno in vprašljivo je, ali takšna določba sploh sodi v ta zakon."
35,"Vprašljiva se mi zdi tudi 14. teza, ki govori o pravici društev, da se smejo ukvarjati tudi z gospodarsko ali družbeno dejavnostjo samo kot z dopolnilno dejavnostjo in z namenom, da se opravlja društvena dejavnost."
48,"Menim, da ta teza v zadostni meri ne odraža novih ekonomskih razmerij, ampak v bistvu izhaja iz prejšnje situacije, ko je bila zasebna iniciativa na tem področju izrazito restriktivna, ko je močno prevladovala družbena lastnina in ko je temeljen odnose na tem področju urejal zakon o združenem delu."
25,"Na kratko povedano, amandmaji k ustavi so uvedli enakopravnost opravljanja gospodarske dejavnosti s sredstvi družbene, zasebne in zadružne lastnine ali s sredstvi različnih lastninskih oblik."
16,Zato bi kazalo vprašanje gospodarske ali profitne dejavnosti društev posebej proučiti še s tega zornega kota.
24,"Posebej je treba še proučiti vprašanje, kako je mogoče najustrezneje zagotoviti pravico otrok do združevanja, ki jo otrokom daje nova konvencija o otrokovih pravicah."
18,"Zlasti je to pomembno tudi zato, ker se utegnejo pogosto interesi otrok razlikovati od interesov njihovih zakonitih zastopnikov."
24,"Po mojem mnenju bi bilo treba pravico otrok do združevanja povsem sprostiti, posebej pa urediti tista vprašanja, ki zadevajo prevzemanje materialnih obveznosti takšnih društev."
34,"In končno upam, da je tudi iz teh mojih opozoril in pripomb postalo znova več kot jasno, da Sekretariat za notranje zadeve ne more biti pravi resorni organ za področje uresničevanja pravice do združevanja."
38,"Ali pa nemara lahko pričakujemo, da nam bo minister gospod Rejc kmalu predlagal, da se register gospodarskih subjektov, ki ga zdaj vodi sodišče, prenese na njegov resor, o pritožbah na drugi stopnji pa naj odloča republiški Izvršni svet."
14,"To bi vsekakor bil nov pomemben ""prispevek"" k delitvi zakonodaje, izvršne in sodne oblasti."
1,Hvala.
2,Hvala lepa.
3,Želi še kdo?
2,Gospod Polajnar?
1,Spoštovani!
16,"V imenu Krščanskih demokratov brez zajedljivosti tudi nekaj pripomb zato, da bi bil zakon čim boljši."
14,Zakon o društvih naj bi urejal določena vprašanja z ustavo zajamčene pravice do združevanja.
18,"V prvi tezi navaja, da ureja način uresničevanja z ustavo zajamčene pravice do svobodnega združevanja občanov kot društva."
13,"Če pa to formulacijo primerjamo z ustavo, ugotovimo, da je ožja od ustavne."
22,"Ustava namreč govori o svobodi združevanja nasploh, ne le občanov in to ne le v društva, ampak tudi v različne oblike združenj."
23,"Če tukaj ne želimo govoriti o združevanju politične in sindikalne organizacije, bi morali govoriti o društvih in drugih združenjih ali nasploh o združenjih."
21,"Prva teza bi torej morala določati, da ureja način uresničevanja z ustavo zajamčene pravice do svobodnega združevanja fizičnih in pravnih oseb."
32,"Zato ni videti posebnega razloga, zakaj izključiti iz združevanja pravne osebe oziroma jih privesti v združenja z določbo, da ima lahko društvo tudi podporne člane in ti so lahko tudi pravne osebe."
8,Seveda pa pri združevanju gre za neprofitna združenja.
8,Zato bi morali razmisliti o smiselnosti gospodarskih dejavnosti.
8,Za opravljanje gospodarskih dejavnosti lahko združenje ustanovi podjetje.
13,Druga teza bi verjetno sodila za 11. tezo in bi bila lahko krajša.
10,"Dejanja, ki bi izhajala iz prepovedanih namenov, so kazniva dejanja."
17,"Zato bi bilo možno navesti, da so prepovedana združevanja, ki imajo za namen delovanja povzročanje kaznivih dejanj."
12,Najbrž bi bilo koristno prepovedati tajna združenja in združenja pol vojaškega značaja.
27,"V tretji tezi, ki določa vsebino temeljnega akta društva, je po mojem odveč določati način neposrednih volitev in pa način zagotavljanja javnosti dela društev in njegovih organov."
9,"Kar zadeva volitve je dovolj, da statut določi volitve."
8,"Kakšne bodo, pa naj bo prepuščeno članom samim."
27,"Menim, da je dovolj tudi deveta teza, ki pravi, da je delo društva javno in zato ni treba pisati v statut, kako se bo ta javnost zagotavljala."
13,Zakaj mora imeti združenje ali društvo že ob ustanovitvi pet oziroma devet članov.
22,"Menim, da gre v primeru združevanja lahko tudi za manj ljudi in menimo, da sta dovolj že dva človeka, ki ustanovita združenje."
9,Program dela društva nima nobene zveze z ustanovitvijo društva.
14,"Torej ustanovitev se opravi s sklepom o ustanovitvi in sprejemom temeljnega akta, pravil združenja."
12,"In zato naj se v 15. tezi črta ""in program dela društva""."
20,"Menimo tudi, da so roki iz 19. teze predolgi in da jih je potrebno primerno skrajšati, morda kar za polovico."
2,Hvala lepa.
4,"Hvala lepa, gospod Polajnar."
2,Gospod Vaupotič.
14,"Soglašamo s predlogom za izdajo zakona o društvih, saj je področje potrebno primerno urediti."
13,"In seveda z nekaterimi pripombami, ki so bile bolj ali manj že navedene."
5,Bom kar konkretno po tezah.
11,"Glede druge teze je sporna dikcija ""prepovedano ustanavljanje društev z namenom""."
21,"Namreč, postavlja se vprašanje, kdo je tisti in po kakšnih kriterijih bo prepoznal namen, s katerim je društvo želelo biti ustanovljeno."
55,"Glede na to, da pa v 21. tezi ponovno govorimo o tem, da pristojni organ prepove delo društev v primeru iz druge teze, predlagam, da se 2. teza enostavno črta in torej ostane v zakonu samo dikcija, da je delo društva prepovedano, če v bistvu izvrši neko dejstvo, ki je pač navedeno med temi prepovedanimi."
52,"Kar se tiče 3. teze, se mi zdi tudi ta teza preveč napihnjena, saj je cela vrsta določil, ki jih mora temeljni akt upoštevati, v kolikor hoče nekdo ustanoviti društvo in bi torej tudi tu veljalo zadevo nekoliko omiliti in pustiti društvom več prostora oziroma da sami lahko bolj lagodno zadevo izpeljejo."
11,"V 8. tezi se zavzemamo za varianto, da se teza črta."
13,"Strinjamo se s tem, da takšno določilo nima kaj iskati v tem zakonu."
31,"Pri 14. tezi menimo, da mora prvi odstavek te teze ostati, to se pravi, da se društvo sme ukvarjati tudi z gospodarsko ali družbeno dejavnostjo, da se pa drugi odstavek črta."
28,"To pomeni, da bi zadevo precej bolj liberalizirali, saj bi se društvo lahko svobodno ukvarjalo z gospodarskimi in družbenimi dejavnostmi, seveda v okviru veljavnih predpisov za to področje."
50,"Pri tem področju bi kljub temu veljalo upoštevati pripombo, ki jo je dal Mladinski svet Slovenije, namreč da so v tem primeru nekatera neprofitna društva v težjem položaju, ki se pa ukvarjajo res samo z dejavnostmi, ki so v podporo, torej z gospodarskimi dejavnostmi, ki so v podporo njihove dejavnosti."
9,V teh primerih bi veljalo poiskati neko možno rešitev.
34,"Torej za takšne reči, da npr. društvo v tem primeru ustanovi neprofitni javni zavod, ki potem opravlja neko dejavnost in v tem primeru imajo tudi določene bonitete in je za njih precej bolj ugodno."
3,To v razmislek.
20,"V osnovi se zavzemamo za liberalizacijo na tem področju, da se lahko društva ukvarjajo svobodno z gospodarskimi in družbenimi dejavnostmi."
14,"Kar se tiče registracije društev se pridružujem pripombam, ki so že bile podane prej."
36,"Namreč, da je predvsem v tem poglavju, deloma tudi v drugih poglavjih, ta zakon bolj restriktiven kot zakon o političnih organizacijah in bi veljalo te določbe dati vsaj na nivo, kot so v zakonu o strankah."
9,Torej v kolikor so v tem zakonu bolj restriktivne.
9,"Pri tem gre predvsem za kriterije, pogoje in roke."
77,"Za 21. tezo sem že povedal, da je v bistvu zadovoljivo nadomestilo za 2. tezo, torej da bi se samo v tej tezi navedlo, kdaj se lahko prepove delo društva, seveda da se pa v tem tudi ne govori o žalitvi javne morale, kajti to je zelo ohlapen pojem in da se precizira tudi druge primere, kot je npr. ""krši javni red in mir, ogroža zdravje občanov"", da se v teh primerih konkretneje zapiše, kaj to pomeni."
23,"Torej s temi pripombami, rekel sem že, da se pridružujemo pripombah, ki so bile dane prej, z restriktivnostjo, kot sem na kratko navedel."
15,"Ob upoštevanju teh pripomb podpiramo predlog za izdajo zakona, ki naj gre v nadaljnjo proceduro."
1,Hvala.
1,Hvala.
2,Še kdo?
3,"Prosim, Sonja Lokar."
2,Spoštovani zbor!
21,"Moja kolegica Darja Lavtižar-Bebler me je odrešila tega, da bi ponavljala, kar je že ona povedala in kar v celoti podpiram."
22,"Rada pa bi govorila še o nekaterih stvareh, ki jih ona ni omenila in tudi drugi razpravljalci do sedaj ne tako natančno."
28,"Namreč, predlog zakona, ki naj bi uredil položaj društev, ne predvideva, da bi hkrati uredili tudi položaj družbenih organizacij in takšnih združenj, ko so npr. nova družbena gibanja."
28,"Eno od njih je lahko mladinski svet, drugo novo žensko gibanje, tretje takšne institucije kot je SOS telefon in še več takšnih zadev je nastalo v zadnjem času."
43,"Sama menim, da bi bilo dobro, če bi ta zakon razširili in ga naslovili: ""Zakon o društvih, družbenih organizacijah, družbenih gibanjih in mednarodnih nevladnih združenjih."" S tem bi seveda ubili več muh na en mah in uredili do sedaj neurejen položaj teh organizacij."
18,"Teze, ki so predložene za ta zakon, tudi po mojem obetajo izredno administrativen in restriktiven odnos do društev."
20,"Namesto da bi čimbolj preprosto urejale svobodo nestrankarskega in nesindikalnega organiziranja, se v bistvu usmerjajo v natančno predpisovanje in prepovedovanje."
5,Zlasti 2. in 21. teza.
34,"Tudi to, da je odločanje o ustanovitvi ali prepovedi ustanovitve društva v celoti v kompetencah organov za notranje zadeve, na drugi stopnji pa Izvršnega sveta na republiški ravni, se mi ne zdi dobra rešitev."
6,Slabo je postavljena tudi 10. teza.
15,"Ta samo omejuje predlagatelje vlog društev, ki jih prenašajo državnim organom na največ pet članov."
32,"Oblikovalcem predloga tega zakona ni niti seglo v misel, da je treba predvideti obveznosti oblastnih, zakonodajnih in izvršnih organov do pobud društev, lasti tistih, ki se nanašajo na vsebine njihovih programskih dejavnosti."
59,"Zavzemam se za rešitev, ki bi omogočala društvom z ustrezno velikim številom članov, recimo, primerljivo s številom volivcev, ki zadoščajo za izvolitev poslanca, ki kandidira na državljanski listi ali za izvolitev strankarske liste v posamezni skupščini, da so obvezno vabljeni k skupščinskim obravnavam vprašanj iz njihove dejavnosti in da so skupščinski organi dolžni, da jim odgovorijo na njihove pobude."
20,"Pri največjih društvih, družbenih organizacijah ali družbenih gibanjih pa bi bilo potrebno predvideti celo njihovo pravico do lastne zakonodajne pobude."
35,"Jaz tega ne znam formulirati v pravniških terminih, prepričana pa sem, da je v skladu z našimi ustavnimi rešitvami, ki se nanašajo na oblike t.i. neposredne demokracije, z malo dobre volje to mogoče narediti."
31,"S tem bi preprečili strankarsko razbijanje društev, družbenih organizacij in družbenih gibanj, predvsem pa prisilili stranke, da se ne bi zapirale vase, ampak bi se povezovale z iniciativami v civilni družbi."
18,"Tudi teze, ki govorijo o financiranju delovanja društev in nadzoru nad njihovim finančnim poslovanjem, so po mojem pomanjkljive."
31,"Ne opredeljujejo jasno, da imajo društva in po mojem tudi družbene organizacije in družbena gibanja, pravico do neprofitnega opravljanja gospodarske in družbene dejavnosti, približno tako, kot to velja za neprofitne zavode."
23,"Kontrolo njihove gospodarske dejavnosti pa bi bilo mogoče postaviti enako, kot za take zavode, in enako urediti tudi njihovo plačevanje davkov in dajatev."
15,"Če sem prav poslušala predgovornika iz Liberalno demokratske stranke, je tudi sam predlagal nekaj podobnega."
1,Hvala.
2,Hvala lepa.
3,Gospod Franco Juri.
13,"V glavnem podpiram večino pripomb, ki so bile dane s strani predhodnih razpravljalcev."
8,Opozoril bi še enkrat na spornost nekaterih dikcij.
37,"V drugi tezi, v kolikor ne bo integrirana tako, kot predlaga kolega Vavpotič z 21. tezo, bo seveda treba spremeniti dikcijo ""z namenom"" in jo zamenjati s stavkom, ""ki v svojem programu podpihujejo nasilno rušenje ustavne ureditve""."
20,"Sporne se mi zdijo tudi nekatere dikcije v 2. točki, kjer se opredeljujejo kriteriji, da se društva, delovanje društva prepove."
11,Še najbolj sporna se mi zdi dikcija o ogrožanju neodvisnosti države.
1,Zakaj?
40,"Ta dikcija je lahko izredno ohlapna in njena subjektivna interpretacija, če gremo sedaj v skrajnost, lahko preprečuje delovanje društev, ki se zavzemajo, recimo, za pospešeno integracijo v Evropske skupnosti, kot so nekatera evropska federalistična gibanja ali nastajajoče gibanje za Evropo."
28,"Seveda ta gibanja izrecno ne ugovarjajo neodvisnosti naše države, ampak oblastnik, tožilec ali tisti, ki obravnava takšno zakonodajo, seveda lahko tolmači delovanje takega gibanja kot delovanje proti neodvisnosti."
19,"Opozarjam na tole zato, da bi dikcijo izboljšali in ne, da bi koncept oziroma idejo izbrisali iz te zakonodaje."
25,"Tudi jaz se pridružujem tistim, ki zahtevajo, naj se kategorija javna morala ne uporablja v taki zakonodaji, ker to dejansko pomeni spet vsake možne interpretacije."
2,Hvala lepa.
3,Želi še kdo?
4,"Če ne, zaključujem razpravo."
6,"Zboru predlagam, da sprejme naslednji sklep:"
8,Zbor sprejema predlog za izdajo zakona o društvih.
15,"Zbor nalaga predlagatelju, da ob upoštevanju razprave na zborih in delovnih telesih pripravi osnutek zakona."
6,Želi o predlogu sklepa kdo razpravljati?
5,"Če ne, dajem na glasovanje."
6,"Ugotovimo navzočnost, pritisnite na sivo tipko."
6,Kdo je za tak predlog sklepa?
3,Je kdo proti?
4,Se je kdo vzdržal?
6,"Ugotavljam, da je predlog sklepa sprejet."
4,Sedaj prehajamo na 13.
19,"TOČKO DNEVNEGA REDA - USKLAJEVANJE MED ZBORI SKUPŠČINE REPUBLIKE SLOVENIJE, GLEDE ZAKONSKIH AKTOV, KI SO BILI SPREJETI V NEENAKEM BESEDILU."
48,"Opraviti moramo usklajevanje k naslednjim zakonom: predlogu zakona o finančnih intervencijah v kmetijsko proizvodnjo in ponudbo hrane, predlogu za izdajo zakona o spremembah in dopolnitvah zakona o sodnih taksah z osnutkom zakona in zakonu o temeljih geološke dejavnosti, pomembne za vso državo, ter k tako imenovanemu obračunskemu zakonu."
3,"Samo, da spomnimo."
7,Zakon o zasebnem delu smo že usklajevali.
14,Sledi usklajevanje glede PREDLOGA ZAKONA O FINANČNIH INTERVENCIJAH V KMETIJSKO PROIZVODNJO IN PONUDBO HRANE.
8,Glede tega zakona se je sestala usklajevalna komisija.
5,"Prosim poročevalca, da poda poročilo."
23,"V delovni usklajevalni komisiji so bili, samo da spomnimo: dr. Buser, kot poročevalec, ki se je pa opravičil zaradi odsotnosti, prosim Aleksandro Pretnar."
24,"Gospod Buser je opravičeno odsoten in bi v njegovem imenu tole prebrala, seveda ne s tako lepim, zvenečim glasom, kot bi to storil on."
12,In sicer je ta skupna komisija po razpravi oblikovala naslednji sporazumni predlog.
112,"Zboru občin in Zboru združenega dela predlagamo, da sprejmeta naslednje amandmaje, in sicer: Komisije za varstvo okolja in naravno dediščino k 3. členu, in sicer, da se preoblikuje besedilo tretjega odstavka, tako da se glasi: ""Navodilo za uveljavljanje intervencij iz prejšnjega odstavka za celostno urejanje podeželja in obnove vasi izda republiški sekretar za kmetijstvo, gozdarstvo in prehrano v soglasju z republiškim sekretarjem za varstvo okolja in urejanje prostora; za ohranjanje in razvoj kmetijstva ter proizvodnjo hrane republiški sekretar za kmetijstvo, gozdarstvo in prehrano; za zagotavljanje ustrezne ponudbe živil na trgu pa republiški sekretar za tržišče in splošne gospodarske zadeve."" Tukaj je šlo zraven soglasje republiškega sekretarja za varstvo okolja in urejanje prostora."
47,"Za tem amandma Komisije za varstvo okolja in naravne dediščine k 6. členu, in sicer, da se napovedni stavek 6. člena spremeni in se glasi: ""V okviru celostnega urejanja podeželja in obnove vasi se finančna sredstva po tem zakonu usmerjajo za, se pravi, napovedni stavek se spremeni."""
56,"In potem še amandma delegata Emila Milana Pintarja k 6. členu, ki ga je pa naš zbor že spremenil, je to torej tudi amandma Družbenopolitičnega zbora, in sicer, da se v prvi alinei 6. člena zakona besede ""s hidroin agromelioracijami, komasacijami in nakupom zemljišč"", nadomestijo z besedami ""ob upoštevanju naravnovarstvenih načel ter krajinskih značilnosti slovenskih pokrajin""."
11,"Se pravi, te tri amandmaje naj bi sprejela tudi oba zbora."
114,"Družbenopolitičnemu zboru pa se predlaga, da umakne amandma delegata Milana Pintarja k 9. členu, in sicer, da se vstavi nova 9. točka tega člena, ki se glasi: ""Nadomestila zaradi izpada dohodka pri kmetijski proizvodnji, ki nastanejo zaradi posebnih zahtev varstva okolja, varstva kulturne krajine in omejitev v posebej varovanih območjih."" Usklajevalna komisija pa predlaga vsem zborom, da sprejmejo amandmaje Izvršnega sveta, in sicer k 13. členu, ki se spremeni, tako da se glasi: ""Z dnem uveljavitve tega zakona preneha veljati zakon o pospeševanju proizvodnje hrane in zagotavljanju osnove preskrbe, in pa k 14. členu, ki se spremeni, tako da se glasi: Ta zakon začne veljati osmi dan po objavi v Uradnem listu Republike Slovenije."
1,Hvala.
2,Hvala lepa.
11,"Predlog sklepov, ki se nanašajo na naš zbor, dajem v razpravo."
3,Želi kdo razpravljati?
3,"Prosim, gospod Potrč."
6,"Gospod predsednik, spoštovane poslanke in poslanci!"
45,"Soglašam s predlogi skupine, vključno s tem novim 13. členom, bi pa obrazložil, zakaj v Klubu delegatov stranke demokratičen prenove predlagamo, da zbor, ko bo ponovno razpravljal o tem, ker šteje za potrebno, da se sprejme tudi naš amandma k 9. členu, bil je prebran."
31,"Izvršni svet v svojem mnenju, z dne 19. decembrom 1990, zavrača gornji amandma, ker bi se ob takšni dopolnitvi velik del sredstev za namene po tem zakonu moral usmeriti za nadomestila."
24,"Ustava že določa, trdi Izvršni svet, da mora lastnik uporabljati dobrine splošnega pomena v skladu z njenim namenom in pogoji, ki jih določa zakon."
23,"Izvršni svet tudi trdi, da če takšna raba pomeni omejitev oziroma zmanjšano pridelavo, sedanja zakonodaja ne predvideva, da lastniku pripada nadomestilo oziroma odškodnina."
17,"To so na nek način tudi argumenti, ki so predlagani v skupini, ki je pripravila usklajen predlog."
21,"V stranki se strinjamo s trditvami Izvršnega sveta in prav iz teh razlogov tudi predlagamo, da se vztraja na predloženem amandmaju."
16,Zaradi zakonskih omejitev so namreč kmetovalci na posebej zavarovanih in zaščitenih območjih prikrajšani za del dohodka.
32,"Ker niso upravičeni do nadomestila tega izpada, se na navedenih območjih vedno znova pojavljajo konflikti med interesi kmetovalcev in interesi varovanja okolja, ki se samo z omejevanjem in kaznovanjem ne morejo razrešiti."
19,"Za učinkovito razrešitev tega konflikta so potrebne pozitivne stimulacije, ki pa jih sedanja zakonodaja v resnici še ne predvideva."
5,Zato tudi predlagamo ugodni amandma.
42,"Zavedamo se, da se s tem širi krog upravičencev za intervencijska sredstva, toda hkrati s tem je to tudi prvi resni korak k oblikovanju nove, z omejitvam, zahtevami varstva okolja, usklajene kmetijske politike, za katero se je ta skupščina že večkrat opredelila."
23,"Zato tudi ocenjujem, da je amandma utemeljen in prosimo, da ko bomo o njem ponovno glasovali, razmislimo o tej utemeljitvi in glasujemo za."
1,Hvala.
1,Hvala.
2,Gospod Zagožen.
37,"Tak amandma bi si lahko privoščili, če bi - zdaj bom pa nekoliko demagoški - zadnjih 45 let tej deželi ne vladal komunizem in tale demagogija Stranke demokratične prenove gre že nekoliko, mislim, da gre že čez vse meje."
17,"Tak amandma bi bil lahko sprejet v Švici, kjer imajo podobno tako ureditev, ali, recimo, na Bavarskem."
33,"Tukaj, ko ga v tej situaciji predlaga in vsiljuje Stranka demokratične prenove, gre za destrukcijo in poskuša pač preprečiti sprejem zakona, tako kot je danes dopoldan uspešno preprečila sprejem zakona o kmetijskih zemljiščih."
25,"Zato, če ste nam že zapravili v preteklih desetletjih možnost, da bi gospodarili tako, kot so gospodarili drugod, potem prosim, ne onemogočajte tudi naše prihodnosti."
1,Hvala.
9,"Prosim, gospod Pintar in potem gospod Potrč za repliko."
4,Spoštovane kolegice in kolegi!
34,"Gospod Zagožen, ne bom vračal z besedami, ki ste jih izrekli na ta način, ker menim, da nikamor ne pelje, vam pa še enkrat povem, zakaj sem to predlagal in postavil na koncu vprašanje."
11,Tri leta in pol sem delal kot direktor na Urbanističnem inštitutu.
8,Ta inštitut je bil takrat včlanjen v OECD.
7,V OECD smo pokrivali tudi vprašanje ekologije.
42,"Predvsem so nas spraševali, kako to, da je pri nas konflikt med nekom, ki uporablja zemljišča, ali nekom, ki razvija določeno dejavnost in temi obrambnimi mehanizmi narave, ki so v bistvu obrambni mehanizmi družbe za zaščito narave, manjši kot v drugih družbah."
20,"Moj odgovor je bil, zato, ker naša družba v tistih 45-ih letih, ki jih omenjate, ni bila ekskluzivno profitno naravnana."
24,"Zato je seveda nazadnje zgubila svoj ritem razvoja, je pa zato med tem celo vrsto stvari uspešno reševala, ker ni bila ekskluzivno profitno naravnana."
64,"In zato so mene ves čas opozarjali in učili, da tisti trenutek, ko bomo šli v kapitalistično strukturo gospodarstva, in nihče od nas ni dvomil, ne oni ne jaz, da bomo v to šli, in ko bomo šli v to, da bomo priviligirali privatno lastnino in bo profitni vzgon postal pravzaprav eden temeljnih vzgonov v družbi, da bomo morali takrat nekatere dodatne mehanizme sprejeti."
48,"In seveda, če mi zdaj tu govorimo o kmetijskih zemljiščih, potem pridemo do tega, da se bodo kot interesenti na ista zemljišča pojavljali lastniki ali izkoriščevalci zemljišča in seveda tisti, ki bi želeli na tem zemljišču ohraniti nekatere stvari, ki so v nasprotju s profitno logiko tega zemljišča."
13,"Naj gre za močvirja, naj gre za nekatere pogozditvene zadeve ob rekah itd."
62,"Zdi se nam edino pošteno, ne z namenom, da blokiramo zakon, s tega namena, da takemu človeku, če mu že prepovemo, da izsuši močvirje, da poseka grmovje ob reki, če mu prepovemo meliorizacijo, če mu prepovemo ne vem kakšne posege, če mu to prepovemo v imenu družbe, potem se je meni zdelo pošteno, da predlagam, da mu ta družba nekaj odškodnine doplača."
5,To je bil namen tega.
46,"Nobena želja po destrukciji in se sprašujem, kako lahko potem zdaj, če nam je res do tega, da verujemo v to zeleno naravo, enostavno gremo preko takih zadev in nas dolžite tu nekih ideoloških podlosti, namesto da bi razumeli, da pravzaprav se zeleno dela z zakonodajo."
2,Hvala lepa.
5,Replika je trajala pet minut.
3,"Gospod Potrč, replika."
5,Omejena je na dve minuti.
45,"Z gospodom Zagožnom sva kar nekajkrat že prijetno sodelovala, kaže pa, da v nekaterih primerih pač za njega ni kriterij, kaj kdo predlaga, ampak kdo kaj predlaga in kadar ima kakršenkoli vtis, da bi lahko, seveda zelo poenostavljeno ideološko se obračunava, takšen vtis tudi izrabi."
31,"Meni je žal, da kljub temu, da že osem mesecev sedimo skupaj, moramo na ta način razpravljati, predvsem pa mi je žal, da s tem nič ne pomagamo k reševanju problemov."
37,"Sicer pa moram reči, da bi, če bi bil hudoben, bi bil rekel, da sem vesel, da še imamo takšne izpade, ker so seveda ti izpadi še kako demantirani z javnim mnenjem in z dejanskim razpoloženjem ljudi."
19,"Ti bodo pa tudi znali oceniti, kaj in kako smo poslanci v tem parlamentu delali, ko bodo nove volitve."
1,Hvala.
2,Hvala lepa.
2,Gospod Pregelj.
1,Pozdravljeni!
3,Čisto na kratko.
42,"Menim, da vsa ta dilema oziroma problem tega amandmaja je v tem, da obravnava varovana območja, ki so zelo široka območja in sredstva, ki jih bo ta zakon zagotavljal, bodo premajhna, da bi lahko vračali izgubo dohodka pridelave na teh varovanih območjih."
30,"Namreč, to so v bistvu regijski parki oziroma tako kot je, recimo, Triglavski narodni park ipd. in še vsa območja, ki se bodo verjetno v kratkem razglasila za krajinske parke."
42,"Tako da bi ta amandma lahko bil uspešen zgolj pri zelo omejenih varovanih krajinskih posebnostih, npr., da se zaščiti gnezdenje določene redke ptice, recimo v času žetve in ne, da se tisto njegovo gnezdo požanje, ali se ga pač kmetu odplača, odkupi."
4,Tako delajo na zahodu.
11,"Za kaj več pa menim, da iz tega fonda ni sredstev."
3,To je problem.
2,Nič drugega.
1,Hvala.
2,Hvala lepa.
3,"Prosim, gospa Markeš."
7,Ob tem členu bi še to dodala.
26,"Prva stvar, ki bi jo želela povedati, je to, da se seveda tudi mi vsekakor strinjamo s tem, da je kmetu treba te zadeve čimprej nadomestiti."
46,"Samo problem tega člena se nam zdi, da pač - tako kot je že gospod Pregelj rekel - zavzema prevelik obseg, ker praktično bi skoraj vsak kmet lahko uveljavljal, recimo, da pač določenih stvari ne dela zato, ker ne gnoji toliko, kot bi on mislil, da mora itn."
39,"Namreč, osnovni problem je ta, da v tem zakonu o varstvu okolja niso opredeljeni natančni kriteriji, recimo nekega parka, da bi rekel, npr. tole pa tole pa tole je treba delati in zato si pač toliko in toliko plačan."
32,"Dokler zadeve niso na ta način urejene, in tudi za te zadeve predvidena konkretna sredstva, toliko časa se pač tudi mi ne moremo strinjati, da bi to šlo direktno iz sredstev intervencij."
60,"Razen tega bi tudi na tem mestu še enkrat opozorila na prav ta problem, da so, recimo tisto, kar je pod posebej varovana območja, kot Triglavski narodni park, kaj vem, še druge podobne stvari, bo treba razmisliti o racionalnosti, o velikosti teh parkov in vseh teh zadev, to pa menim, da je zdaj preširok problem k tej točki interventnega zakona."
1,Hvala.
2,Hvala lepa.
2,Še kdo?
2,Gospod Podobnik.
7,Ob tej točki bi rekel samo to.
25,"Zadnjič se je želelo prikazati, da je del poslancev te skupščine proti delavski, danes kaže, da bi nekateri želeli prikazati, da je tudi proti kmečki."
38,"Menim, da je več kot jasno, da če je koga, potem je naša želja, da bi se kmetom dalo čimveč nadomestil in čimveč možnosti zagotovilo tam, kjer bo pač potrebno iz ekoloških razlogov zagotoviti določeno zaščito teh zemljišč."
78,"Zdi pa se mi, zelo milo rečeno, nekorektno, predvsem pa zavezujoče za javnost to, da ljudje, ki dobro poznajo te pogoje in te razmere, ker sem prepričan, da predhodnika, gospod Potrč in gospod Pintar, dobro poznata razmere, tako proračunske in možnosti naše države, želijo imeti našo javnost dobesedno za norca s tem, ko se postavljajo na mesto zaščitnika nekoga v smislu, naj dobi take in take ugodnosti ob tem, ko jasno vedo, da so te možnosti zelo omejene."
5,"Zakaj konkretno, tudi sami vedo."
31,"Navezujem se na gospoda Zagožna, stvari, ki so bile zapeljane narobe in bolj kot z naše strani z zaslugo nekaterih z vaše strani, se enostavno na ta način ne dajo reševati."
16,"Zdi se mi predvsem zelo nekorektno in nefer, da se na tak način želi zavajati javnost."
25,"Zato, ker je prej bil zakon, ki se ga je na tak način zrušilo, zdaj gre pa za neko stvar, ki jo želimo postaviti sistematično."
18,"Želimo jo tudi tukaj podpreti v maksimalni možnosti, kjer so variante, da damo možnost kmetom za ustrezna nadomestila."
3,Vendar bom povedal.
62,"Včeraj je bil govor konkretno na Odboru za mleko o tem, kakšne so možnosti glede cen subvencij pri mleku, mesu, pri kreditih in drugih stvareh, in se je jasno povedalo, da bodo omejitve tako pri kmetijskem delu proračuna kot pri vseh drugih take, da so enostavno programi krčeni na vseh področjih in menim, da v tej situaciji postavljati tovrstne zahteve, je zavajajoče."
1,Hvala.
1,Hvala.
2,Še kdo?
6,"Gospod Bekeš, Jože Smole, Milan Balažic."
3,"Spoštovane kolegice, kolegi!"
15,"Predlagam, da prekinemo to razpravo, ker je neproduktivna, ker je šla stran od stvarnih argumentov."
21,"Menim, da je kolega Potrč skušal stvari na teren stvarne argumentirane razprave pripeljati in da bi bilo dobro na tem ostati."
12,Govorimo o konkretnem amandmaju in da bi bilo dobro na tem ostati.
12,"Govorimo o konkretnem amandmaju in prav bi bilo, da o tem razpravljamo."
31,"Argument in obračanja take vrste, kot jih je moj predgovornik rekel, zaradi česar sem se oglasil, samo kvarijo odnose in zmanjšujejo sposobnost skupščine, da odgovorno na osnovi argumentov odloča o stvareh."
17,"Moram reči, da so slovenski volivci zreli, odgovorni in da bodo politiko presojali po tem, kar dela."
19,"Dobri nameni žal niso dovolj, to nas uči starejša in tudi novejša zgodovina, tudi ta od zadnjih 8 mesecev."
1,Hvala.
2,Hvala lepa.
3,"Prosim, gospod Smole."
22,"Mi smo bili sredi tehtne razprave, pa je kolega Zagožen spet prišel s temi ideološkimi klavzulami ""45 let"", ki nikamor ne peljejo."
19,"Če hočete, bom pri vsakem zakonu govoril o zadnjih 70 let pa bomo potem videli, kaj je bilo kaj."
7,"Zato menim, dajmo enkrat prenehati s tem."
11,Dajmo se ukvarjati z realno tematiko in se opredeljevati z argumenti.
1,Hvala.
1,Hvala.
14,"Če ni več razpravljalcev, zaključujem razpravo in preidemo na glasovanje o predlogu usklajevalne komisije."
10,Usklajevalna komisija je predložila Družbenopolitičnemu zboru v bistvu dva predloga.
57,"Prvi predlog, da umakne amandma delegata Milana Pintarja k 9. členu, in sicer, da se vstavi nova d) točka tega člena, ki se glasi: ""Nadomestila zaradi izpada dohodka pri kmetijski proizvodnji, ki nastanejo zaradi posebnih zahtev varstva okolja, varstva kulturne krajine in omejitev v posebej varovalnih območjih."" Okrog tega se je vodila razprava in razpravo smo zaključili."
4,Glasujemo o tem predlogu.
11,"Kdo je za to, da se ta amandma v bistvu umakne?"
14,"Predlog usklajevalne komisije je, da se ta amandma umakne in o tem zdaj glasujemo."
6,"Ugotovimo prisotnost, pritisnite na sivo tipko!"
6,Kdo je za predlog usklajevalne komisije?
3,Je kdo proti?
4,Se je kdo vzdržal?
14,"Ugotavljam, da je predlog usklajevalne komisije, da se amandma Emila Milana Pintarja umakne, izglasovan."
76,"Sedaj glasujemo še o naslednjih dveh predlogih: Usklajevalna komisija predlaga vsem zborom, da sprejmejo amandma Izvršnega sveta Skupščine Republike Slovenije k 13. členu, ki se spremeni, tako da se glasi: ""Z dnem uveljavitve tega zakona preneha veljati zakon o pospeševanju proizvodnje hrane in zagotavljanju osnovne preskrbe, Uradni list SRS 46/86 in 45/87 ter k 14. členu, ki se spremeni, tako da se glasi: Ta zakon začne veljati osmi dan po objavi v Uradnem listu Republike Slovenije."
1,Glasujemo.
5,Kdo je za tak predlog?
3,Je kdo proti?
4,Se je kdo vzdržal?
8,"Ugotavljam, da je predlog teh dveh amandmajev izglasovan."
10,"Dajem na glasovanje zakon skupaj z amandmaji, kakor smo izglasovali."
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je predlog zakona z amandmaji izglasovan."
4,Besedo ima Aleksandra Pretnar.
1,Prosim.
44,"Gospod predsednik, se opravičujem, samo menim, da smo pozabili glasovati še o treh amandmajih, in sicer o dveh Komisije za varstvo okolja in naravno dediščino in o enem amandmaju, ki ga je predlagal gospod Milan Pintar in je bil že tudi sprejet kot amandma."
9,"Poglejte, mi danes glasujemo samo o amandmajih usklajevalne komisije. ..."
0,...
11,"Ampak ne našemu zboru, v Zboru občin in Zboru združenega dela."
19,"Tam piše na poročilu, Zbora občin in Zbora združenega dela se predlaga, da sprejmeta naslednja amandmaja ne pa nam."
1,Hvala.
21,Preidemo na naslednjo TOČKO DNEVNEGA REDA - PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O SODNIH TAKSAH Z OSNUTKOM ZAKONA.
7,Glede tega se je sestala usklajevalna komisija.
4,Prosim poročevalca usklajevalne komisije.
3,Malo bi skrajšala.
12,Družbenopolitični zbor predloga za izdajo tega zakona z osnutkom zakona ni sprejel.
45,"Ker s strani poslancev Družbenopolitičnega zbora ob sprejemanju zakona ni bilo izraženih argumentov proti sprejemu zakona in ker je bil predlog za izdajo zakona z osnutkom zakona v ostalih dveh zborih sprejet z veliko večino glasov, komisija predlaga, da tudi Družbenopolitični zbor ta zakon sprejme."
10,Ja to je zdaj gospa Pretnar brala nekaj drugega verjetno.
4,Piše takole: predlog je.
5,Za kateri zakon je to?
6,"Saj pravim, to je drugi zakon."
61,"Pri predlogu za izdajo zakona o spremembah in dopolnitvah zakona o sodnih taksah z osnutkom zakona, usklajevalna komisija predlaga, da na tej podlagi sprejela sklep s katerim predlaga Zboru združenega dela, da vrne ta zakon v fazo predloga za izdajo z osnutkom zakona in torej obravnava predlog za izdajo zakona o spremembah in dopolnitvah zakona o sodnih taksah z osnutkom zakona."
5,Naš zbor torej ne glasuje.
15,"Preidemo na naslednjo podtočko, to je ZAKON O TEMELJIH GEOLOŠKE DEJAVNOSTI, POMEMBNE ZA VSO DRŽAVO."
23,"Gre za zvezni zakon, ki je bil v Skupščini SFRJ sprejet in kateremu je bilo treba v skladu z amandmajem 96 dati soglasje."
16,"Družbenopolitični zbor je sprejel odlok o soglasju, ostala dva zbora pa sklep, da soglasja ne dajeta."
13,"Zato se je sestava usklajevalna komisija, prosim poročevalca, da poda poročilo glede tega."
38,"Izvršni svet Skupščine Republike Slovenije je glede navedenega zakona predlagal, da naj Skupščina Republike Slovenije da soglasje k temu zakonu, Zakonodajno-pravna komisija pa je predlagala, da naj zbori sprejmejo sklep, da se k temu zakonu ne da soglasja."
26,"Zbor združenega dela ter Zbor občin sta sprejela sklep, da se k temu zakonu ne da soglasja, Družbenopolitični zbor pa je sprejel ustrezen akt o soglasju."
48,"Usklajevalna komisija je v razpravi ugotovila, da so bili na seji Družbenopolitičnega zbora navedeni nekateri strokovni razlogi, če se spominjate v glavnem s strani gospoda Buserja, zaradi katerih je bilo potrebno, da skupščina da soglasje k temu zakonu ter da se ta zakon uveljavi tudi v naši republiki."
20,"Tem strokovnim razlogom na usklajevalni skupini nihče ni oporekal, saj je bilo ocenjeno, da je zakon s strokovnega vidika dober."
47,"Glede na ugotovitev Zakonodajno-pravne komisije, da bi nekatere rešitve v zakonu utegnile omogočiti centralizirano kontrolo in vpogled v različne oblike prirodnega bogastva posameznih republik, pa je bilo na komisiji sklenjeno, da naj se navedeni zakon ponovno preveri, in to samo glede določb, ki bi eventualno omogočile centralizacijo."
9,Za to preverjanje naj se zadolži pristojni republiški organ.
52,"Usklajevalna komisija zato zborom Skupščine Republike Slovenije predlaga, da naj s sklepom zadolžijo pristojni republiški organ, da do prihodnje seje zborov, preuči zakon z vidika opozoril Zakonodajno-pravne komisije ter po potrebi opredeli člene, ki bi se v odloku o soglasju navedli kot členi zakona, s katerim Skupščina Republike Slovenije ne da soglasje."
27,"V kolikor pa bo pristojni republiški upravni organ ocenil, da te nevarnosti ni, naj Zakonodajno-pravna komisija Skupščine Republike Slovenije, pripravi ustrezen odlok o soglasju k celotnem zakonu."
2,Hvala lepa.
8,"Slišali smo poročilo, želi kdo razpravljati o tem?"
13,"Če ne, predlagam zboru, da ga sprejme in dajem na glasovanje naslednji sklep."
54,"Družbenopolitični zbor zadolžuje pristojni republiški organ, Republiški sekretariat za energetiko, da do prihodnje seje zborov prouči zakon o temeljih geološke dejavnosti, pomembne za vso državo z vidika opozoril Zakonodajno-pravne komisije ter po potrebi opredeli člene, ki bi se v odloku o soglasju navedli kot členi zakona, h katerim Skupščina Republike Slovenije ne da soglasje."
6,Želi kdo razpravljati o predlogu sklepa?
5,"Če ne, dajem na glasovanje."
2,Ugotovimo navzočnost.
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog citiranega sklepa sprejet."
6,"Prehajam na naslednjo podtočko, to je"
38,PREDLOG ZA IZDAJO ZAKONA O SPREMEMBAH IN DOPOLNITVAH ZAKONA O ZAGOTAVLJANJU SREDSTEV ZA SKUPNE DRUŽBENE POTREBE V LETU 1990 IN O PORAČUNU DOLOČENIH OBVEZNOSTI IZ DOHODKA ZA SKUPNE IN SPLOŠNE DRUŽBENE POTREBE V LETU 1989 Z OSNUTKOM ZAKONA.
26,"Ker naš zbor v nadaljevanju 10. seje ni sprejel predloga za izdajo zakona o spremembah in dopolnitvah zakona z osnutkom zakona, se je sestala usklajevalna komisija."
2,Prosim poročevalca.
3,Je že prebrala?
1,Dobro.
3,Želi kdo razpravljati?
14,"Če ne, predlagam zboru, da sprejme naslednji sklep, kot ga je predložila usklajevalna komisija."
40,Zbor sprejema predlog za izdajo zakona o spremembah in dopolnitvah zakona o zagotavljanju sredstev za skupne družbene potrebe v letu 1990 in o poračunu določene obveznosti iz dohodka za skupne in splošne družbene potrebe v letu 1989 z osnutkom zakona.
15,"Zbor nalaga predlagatelju, da ob upoštevanju razprave na zboru in delovnih telesih pripravi predlog zakona."
6,Želi kdo razpravljati o predlogu sklepa?
5,"Če ne, dajem na glasovanje."
6,"Ugotovimo navzočnost, pritisnite na sivo tipko."
3,Kdo je za?
3,Je kdo proti?
4,Se je kdo vzdržal?
7,"Ugotavljam, da je predlog tega sklepa sprejet."
9,Ostal nam je še zakon o zasebnem delu - usklajevanje.
27,To bomo usklajevali jutri ter predlog o zaposlovanju in zavarovanju za primer brezposelnosti bomo usklajevali jutri in predlog zakona o spremembah in dopolnitvah zakona o delovnih razmerjih.
2,Prehajam na
1,14.
15,TOČKO DNEVNEGA REDA - POROČILO DELEGACIJE SKUPŠČINE REPUBLIKE SLOVENIJE V ZBORU REPUBLIK IN POKRAJIN SKUPŠČINE SFRJ.
6,Poročilo delegacije smo prejeli na klop.
5,Predstavnik delegacije je gospod Anderlič.
1,Spoštovani!
41,"Glede na to, da ste pisno poročilo o 62. seji Zbora republik in pokrajin Skupščine SFRJ prejeli, bi želel samo dodatno podati mnenje oziroma poročilo o seji Odbora za ekonomske odnose s tujino, z dne 22.1.1991, glede terjatev SFRJ do Iraka."
54,"Delegate obveščamo, da je Odbor Zbora republik in pokrajin za ekonomske odnose s tujino 22.1.1991 nadaljeval usklajevanje zakona o odkupu dela terjatev do Iraka in da je bilo na podlagi usklajenega zapisnika z Irakom ugotovljeno, da so v predlagani dokup terjatev vključeni tudi nekateri projekti, pri izvajanju katerih imajo pomemben delež tudi slovenska podjetja."
19,"Na ta način je realizirana bistvena pripomba slovenske skupščine glede obsega projektov, ki naj bodo zajeti z odkupom terjatev."
45,"Načeloma je bilo doseženo tudi soglasje, da bo v zakonu o odkupu dela terjatev do Iraka določen največji možni diskont pri odkupu terjatev s tem, da bo odstotek določen v predlogu zakona, ko bodo dodatno narejeni izračuni o njegovi možni višini glede na razpoložljiva sredstva."
47,"Delegacija Skupščine Republike Slovenije v Zboru republik in pokrajin Skupščine SFRJ skupaj s slovensko vlado ocenjuje, da bi bilo možno na podlagi takšnih rešitev dati soglasje k osnutku tega zakona, ker bi bile uveljavljene vse bistvene pripombe naše skupščine, razen pripombe glede objave v strogo zaupnem glasilu."
43,"Zvezni izvršni svet namreč vztraja na objavi v strogo zaupnem glasilu, ker gre za vprašanja ustvarjanja neenakega položaja odplačila kreditov Kuvajtu glede na druge članice Pariškega kluba, to je z vladami 16-tih držav posojilodajalcev Jugoslavije, s katerimi je dogovorjeno načelo enakega tretmaja posojilodajalcev."
20,"Delegacija predlaga, da se jo ob takih rešitvah, ki jih je obrazložila, pooblasti, da lahko da soglasje k predlogu zakona."
47,"Zato predlaga dopolnilo k sklepu, z dne 26. in 27. december 1990, in sicer: Skupščina Republike Slovenije pooblašča svojo delegacijo v Zboru republik in pokrajin, da po uveljavitvi vsebinskih pripomb in sklepa zborov Skupščine Republike Slovenije dne 26. in 27. decembra 1990, da soglasje k predlogu zakona."
1,Hvala.
2,Hvala lepa.
8,Predstavnik Izvršnega sveta k tej točki je kdo?
4,Odpiram razpravo k poročilu.
3,Želi kdo razpravljati?
34,"Če ni nikogar, zboru predlagam, da sprejme naslednji sklep: ""Zbor sprejme poročilo delegacije Skupščine Republike Slovenije v Zboru republik in pokrajin Skupščine SFRJ in ugotavlja, da je delala v skladu in s sprejetimi pooblastili""."
5,Želi kdo razpravljati o predlogu?
6,"Če ni nikogar, dajem na glasovanje."
3,Najprej ugotovimo navzočnost.
6,Kdo je za tak predlog sklepa?
3,Je kdo proti?
4,Se je kdo vzdržal?
5,"Ugotavljam, da je sklep sprejet."
42,"Glede na poročilo gospoda Anderliča, ki je dodal še dodano poročilo delegacije v zvezi z zakonom o odkupu dela terjatev do Iraka, predlagam, da glede na njegov predlog sprejmemo dopolnilo k sklepu z dne 26. in 27. decembra 1990 kot dodatni sklep:"
42,"""Skupščina Republike Slovenije pooblašča svojo delegacijo v Zboru republik in pokrajin Skupščine SFRJ, da po uveljavitvi vsebinskih pripomb in sklepa zborov Skupščine Republike Slovenije z dne 26. in 27. decembra 1990 da soglasje k predlogu zakona o odkupu dela terjatev do Iraka""."
6,Želi kdo razpravljati o predlogu sklepa?
7,"Če ni nikogar, dajem predlog na glasovanje."
3,Kdo je za?
3,Je kdo proti?
4,Se je kdo vzdržal?
6,"Ugotavljam, da je predlog sklepa sprejet."
2,Prehajamo na
1,15.
18,TOČKO DNEVNEGA REDA - OSNUTEK ZAKONA O SPREMEMBAH ZAKONA O PREPOVEDI VZDRŽEVANJA IN VZPOSTAVLJANJA EKONOMSKIH ODNOSOV Z JUŽNOAFRIŠKO REPUBLIKO.
31,"Osnutek zakona o spremembah zakona je predložil v obravnavo Zbor republik in pokrajin Skupščine SFRJ, obravnavala sta ga Zakonodajno-pravna komisija in Odbor za splošno gospodarske zadeve na ravni Skupščine Republike Slovenije."
12,Prejeli smo tudi mnenje Izvršnega sveta Skupščine Republike Slovenije in predlog sklepa.
10,"Predstavnik delegacije pri tej točki je gospod Mlinar, želi besedo?"
20,"Predstavnik Izvršnega sveta k tej točki je gospod Thaler, želi besedo? gospod Thaler je k tej točki določen kot predstavnik."
5,Želijo predstavniki delovnih teles besedo?
5,"Če ni nikogar, odpiram razpravo."
5,Gospod Matjaž Šinkovec želi razpravljati.
44,"Žal mi je, da osnutek zakona ni bil predložen v obravnavo Komisiji za mednarodne odnose, čeprav gre v prvi vrsti za politična vprašanja, ne toliko za gospodarska, kar je tudi razvidno iz mnenja Odbora za splošne in gospodarske zadeve, vsaj kot ga jaz tolmačim."
40,"V imenu Kluba socialdemokratske stranke Slovenije predlagam, da se osnutek navedenega zakona ne sprejme, kot tudi to predlaga Izvršni svet in da je treba sprejeti zakon o prenehanju veljavnosti zakona o prepovedi vzdrževanja in vzpostavljanja ekonomskih odnosov z Južnoafriško republiko."
1,Hvala.
2,Hvala lepa.
6,Predlog zakona ste dobili na klop.
18,Na glasovanje dajem predlog sklepa k osnutku zakona o prepovedi vzdrževanja in vzpostavljanja ekonomskih odnosov z Južnoafriško republiko.
7,"Prejeli ste ga, je eno stran dolg."
5,"Ali je potrebno, da beremo?"
32,"Točka 3. se glasi: Skupščina Republike Slovenije pooblašča svojo delegacijo v Zboru republik in pokrajin SFRJ, da v postopku usklajevanja uveljavi navedene pripombe in predloge ter da ji o poteku usklajevanja poroča."
3,Ali je to?
6,"To pomeni, da ni primerna osnova."
10,"Še kdo želi? če ne, dajem predlog sklepa na glasovanje."
6,"Ugotovimo navzočnost, pritisnite na sivo tipko."
6,Kdo je za tak predlog sklepa?
3,Je kdo proti?
4,Se je kdo vzdržal?
6,"Ugotavljam, da je predlog sklepa sprejet."
2,Prehajam na
1,16.
37,"TOČKO DNEVNEGA REDA - OSNUTEK ZAKONA O PODALJŠANI VELJAVNOSTI DELA DRUŽBENEGA PLANA JUGOSLAVIJE ZA OBDOBJE 1986-1990 IN DOLOČBE ZAKONA, S KATERIMI SE DOLOČAJO SREDSTVA SKLADA FEDERACIJE ZA KREDITIRANJE HITREJŠEGA RAZVOJA GOSPODARSKO MANJ RAZVITIH REPUBLIK IN AVTONOMNIH POKRAJIN."
29,"Osnutek zakona je predložil v obravnavo Zboru republik in pokrajin Skupščine SFRJ, obravnavala sta ga Zakonodajno-pravna komisija in Odbor za proračun in javne finance na ravni Skupščine Republike Slovenije."
12,Prejeli smo tudi mnenje Izvršnega sveta Skupščine Republike Slovenije in predlog sklepa.
11,Predstavnik delegacije Skupščine Republike Slovenije v tej točki je gospod Mlinar.
2,Želi besedo?
5,Želijo besedo predstavniki Izvršnega sveta?
3,Predstavniki delovnih teles?
2,Odpiram razpravo.
46,"Če ni razpravljalcev, jo zaključujem in dajem na glasovanje predlog sklepa z osnutkom zakona o podaljšanju veljavnosti dela družbenega plana Jugoslavije za obdobje 1986-1990 in določbe zakona, s katerimi se določajo sredstva sklada federacije za kreditiranje hitrejšega razvoja gospodarsko manj razvitih republik in avtonomnih pokrajin."
7,Sklep ste prejeli dne 23. in 24.1.1991.
9,"Dolg je skoraj eno stran, da ga ne beremo."
3,Dajem na glasovanje.
6,Kdo je za tak predlog sklepa?
3,Je kdo proti?
4,Se je kdo vzdržal?
6,"Ugotavljam, da je predlog sklepa sprejet."
2,Prehajam na
1,17.
16,TOČKO DNEVNEGA REDA - STALIŠČE SKUPŠČINE REPUBLIKE SLOVENIJE DO NEKATERIH ZAKONOV IZ PRISTOJNOSTI ZVEZNEGA ZBORA SKUPŠČINE SFRJ.
18,"Če se prav spominjam, smo mi to točko zadnjič deloma sprejeli - odlok - ostalo pa moramo še danes opraviti."
83,Gre za predlog zakona o Zvezni direkciji za promet proizvodov s posebnim namenom; za predlog za izdajo zakona o spremembah in dopolnitvah zakona o pomorski in notranji plovbi; za predlog zakona o spremembah in dopolnitvah zakona o temeljih varnosti cestnega prometa; za predlog zakona o proizvodnji in prometu mamil; za predlog zakona o prometu strupov; za predlog za izdajo zakona o izvrševanju kazenskih sankcij zoper obsojene tujce in za predlog za izdajo zakona o spremembi zakona o Muzeju revolucije narodov in narodnosti Jugoslavije.
6,Te akte je obravnavala Zakonodajno-pravna komisija.
16,Komisija za obrambo je obravnavala predlog zakona o Zvezni direkciji za promet proizvodov s posebnim namenom.
20,"Komisija predlaga, da se predlog stališč Skupščine Republike Slovenije k predlogu tega zakona dopolni z novima 3. in 4. točko."
72,"Nova 3. točka se glasi: ""Skupščina Republike Slovenije ugotavlja, da so v 3. členu predloga tega zakona dana preširoka pooblastila zvezni direkciji in da bi potekalo odločanje o prometu blaga izven parlamentarnega odločanja."" Nova 4. točka se glasi: ""Skupščina Republike Slovenije tudi poudarja, da predlog tega zakona uveljavlja monopolni položaj na področju zunanjetrgovinskih poslov in omogoča sklepanje poslov, ki bodo postavili proizvajalce oziroma storitvene organizacije v neenakopraven položaj (brez iskanja najugodnejšega ponudnika)."""
8,Sedanja 3. točka predloga stališč postane 5. točka.
25,Predlog zakona o spremembah in dopolnitvah zakona o temeljih varnosti cestnega prometa je obravnaval tudi Odbor za promet in zveze na ravni Skupščine Republike Slovenije.
9,Prejeli smo tudi mnenje Izvršnega sveta Skupščine Republike Slovenije.
27,"Delegati iz Republike Slovenije v Zveznem zboru Skupščine SFRJ so pripravili informacijo sprejetih aktov na 71. seji Zveznega zbora Skupščine SFRJ, ki je bila 28. in 29.12.1990."
42,"Zakonodajno-pravna komisija je na seji dne 22.1.1991 na podlagi 3. točke amandmaja 96. k Ustavi Republike Slovenije obravnavala akte, ki so bili sprejeti v Skupščini SFRJ in h katerim mora Skupščina Republike Slovenije dati soglasje oziroma se odločiti, da soglasje ne da."
36,"Na klop smo prejeli predlog stališč k predlogom zakona od a) do f) točke, to so pač ti zakoni, ki sem jih prej omenjal, predlog odloka o soglasju, ki smo ga že sprejeli in predlog sklepa."
19,"Predstavnik delegacije Skupščine Republike Slovenije v Zboru republik in pokrajin Skupščine SFRJ na seji gospod, da je, ga ni."
5,Želijo predstavniki delovnih teles besedo?
2,Odpiram razpravo.
5,Želi kdo razpravljati o tem?
5,"Če ne, prosim, gospod Voljč."
12,"Gospod predsednik, imel bi predlog amandmaja k zakonu o prometu s strupi."
9,Ali mi lahko dajemo amandmaje tudi k tem zakonom?
16,"Mi dajemo lahko samo predloge za dopolnitev stališč, ne pa predloge k amandmaju k temu zakonu."
13,"Potem bomo neusklajeni, ampak to je seveda presoja delegata, ali pa če predlagate."
52,"Samo sem hotel predlagati, da bi k 34. členu, ki govori o tem, da morajo strupi oziroma ostanke strupov in embalažo uničiti na način, ki ne ogroža življenja in zdravja ljudi oziroma življenjska okolja, hotel dodati amandma, da če zaradi narave strupa to ni možno, promet in uporaba ne moreta biti dovoljena."
2,Hvala lepa.
1,Hvala.
10,To je v zvezi z zakonom o prometu s strupi.
4,Želi še kdo razpravljati?
3,"Prosim, gospod Potrč."
7,"Predlagal bi sledeče, če se da pomagati."
77,"Mi najbrž zakona ne moremo spremeniti, ampak imamo vso možnost, da zakone samostojno urejamo in lahko najbrž sprejmemo sklep in predlagamo, da se pripravi dopolnitev takšnega zakona, ki bo kot republiški zakon imel to določbo in bo v naši republiki taka določba veljala in bi v vsebini, ki jo je dr. Voljč predlagal, predlagal takšen sklep, in najbrž še en mesec, dokler bomo to uredili, ne bo takšen problem, kasneje pa je ta ureditev pri nas možna."
1,Hvala.
19,"Se pravi, da bi sprejeli v bistvu dodatni sklep k tem stališčem, s katerimi bi takšno obveznost pač naložili."
19,"Ali bi lahko prosil gospoda Voljča, da bi to pripravil pisno do takrat, ko bomo prišli do točke d)."
8,"Do takrat nam pripravi predlog dodatnega sklepa, prosim."
6,Želi še kdo razpravljati o tem?
3,"Prosim, gospod Smole."
1,Spoštovani!
23,"V tem predlogu zakona o zvezni direkciji za promet proizvodov s posebnim namenom je toliko nejasnosti, da predlagam, da mi ne damo soglasja."
5,Naj se pripravi nov predlog.
1,Hvala.
17,"Potem bom spomnil na ta predlog, ko bomo glasovali o tem predlogu v zvezi s tem zakonom."
3,"Prosim, gospod Rejc."
16,"Spoštovani, v zvezi s tem predlogom zakona o Zvezni direkciji za promet proizvodov s posebnim namenom."
15,Ta zadeva je bila že v maju tu pri nas in smo jo tudi zavrnili.
80,"Namreč, zakon, ki določa proizvodnjo in promet s temi vojaškimi artikli, bi moral biti noveliran in to je predlog Zveznega izvršnega sveta za Zvezno skupščino, ki pač predlaga, da bi se tu ustanovila, da bi bila ta direkcija ustanova in po zakonodaji ustanova ni možna, ker istočasno govorijo tudi o tem, da naj bi bila profitna ustanova, ne more biti in je to tudi tisto, da v bistvu proizvajalce, ki jih je tudi precej v Sloveniji, spravlja v neenakopraven položaj."
4,To je ena stvar.
47,"Druga stvar, da smo to zadevo imeli tudi na posebnem odboru za obrambo in tudi pri Izvršnem svetu, smo to zadevo preštudirali in ugotovili, da v bistvu ni usklajena in predlagamo, da bi se dalo našim poslancem, ki so v Zveznem zboru, pač navodilo, da glasujejo proti."
46,"Namreč ta zvezna direkcija, vemo, da pokriva izvoz teh artiklov, ki se nanašajo na vojaško opremo in prvič to v bistvu federacija ne bi imela, drugič, kot sem rekel, ta novi zakon o proizvodnji, prodaji teh posebnih artiklov ni noveliran, se pravi tudi to ni novelirano."
18,"Tretjič, ustanova ne more biti profitna, tu pa je določeno, da naj bi bila profitna v tem predlogu."
19,"Skratka, tukaj je kup spornih zadev, istočasno pa je bilo to že v maju pri nas in smo zavrnili."
9,"Mislim, da bi ga na isti način danes zavrnili."
18,"Kot je rečeno, tu v 3. točki je posebej navedeno, da se našim delegatom predlaga, da glasujejo proti."
33,"Poleg tega pa se bo ta skupščina ukvarjala, če bo ta zakon v zvezni skupščini sprejet, še enkrat s tem zakonom, ko se bo odločila, ali ga sprejme za področje Slovenije, ali ne."
21,"Zato predlagam, da o teh stališčih glasujemo in da se o tem takrat odločamo, če bo zakon v zvezni skupščini sprejet."
6,Želi še kdo razpravljati o tem?
23,Potem dajem na glasovanje predlog stališč k predlogu zakona o zvezni direkciji za promet proizvodov s posebnim namenom z dopolnitvijo komisije za obrambo.
10,"Želite da preberem ta stališča, je pa cela stran teksta?"
5,Tekst stališč se glasi tako:
18,"1. Skupščina Republike Slovenije poudarja, da za izdajo predlaganega zakona ni ustavne podlage k 281. členu Ustave SFRJ."
44,"V predlogu zakona je predvideno, da naj bi imela direkcija status ustanove (1. člen), je pa hkrati opredeljena kot podjetje, ki s svojo dejavnostjo pridobiva dobiček in naj bi se zanjo uporabljali predpisi, ki veljajo za podjetja v družbeni lastnini (5. in 6. člen)."
13,Po določbah Ustave SFRJ in zakona o podjetjih federacija ne more ustanavljati podjetij.
17,"Direkcija s takim poslovanjem ne more biti ustanovljena kot ustanova, saj so ustanove opredeljene kot neprofitne organizacije."
36,"Razen tega opravljanje zunanjetrgovinskega prometa z oborožitvijo in vojno opremo ter vojnim inženiringom ni zadeva, pomembna za uresničevanje funkcij federacije, kar predstavlja še dodatni razlog, da za ustanovitev zvezne ustanove na tem področju ni ustavne podlage."
71,"2. Skupščina Republike Slovenije tudi poudarja, da zunanjetrgovinski promet z orožjem in vojno opremo ureja zakon o ekonomskih in drugih odnosih v proizvodnji in prometu orožja in vojne opreme (Uradni list SFRJ, št. 25/79), ki ga bo potrebno revidirati in uskladiti zakonsko ureditev tega področja s spremembami v gospodarskem sistemu, ter v zvezi s tem rešiti tudi vprašanje statusa in pristojnosti sedanje zvezne direkcije za promet rezerv proizvodov s posebnim namenom."
43,"3. Skupščina Republike Slovenije (bom prebral najprej osnovni tekst in šele potem predlog komisije za obrambo) predlaga delegatom iz Republike Slovenije v Zveznem zboru Skupščine SFRJ, da upoštevajoč ta stališča, glasujejo zoper predlog zakona o zvezni direkciji za promet proizvodov s posebnim namenom."
40,"Komisija za obrambo pa predlaga, da bi se nova 3. točka glasila: Skupščina Republike Slovenije ugotavlja, da so v 3. členu predloga tega zakona dana preširoka pooblastila zvezni direkciji in da bi potekalo odločanje o prometu blaga izven parlamentarnega odločanja."
39,"Nova 4. točka se glasi: ""Skupščina Republike Slovenije tudi poudarja, da predlog tega zakona uveljavlja monopolni položaj na področju zunanjetrgovinskih poslov in omogoča sklepanje poslov, ki bodo postavili proizvajalce oziroma storitvene organizacije v neenakopraven položaj brez iskanja najugodnejšega ponudnika""."
19,"In sedanja 3. točka, to se pravi, to priporočilo, da naj delegati glasujejo proti temu zakonu, postane 5. točka."
29,"Če ni več razprave, dajem na glasovanje predlog stališč k predlogu zakona o zvezni direkciji za promet proizvodov s posebnim namenom z dopolnitvijo Komisije za obrambo, kot sem prebral."
7,"Se pravi, da ostane zdaj pet točk."
8,"Peta je ta, da se priporoča glasovanje proti."
4,"Prosim, najprej ugotovimo prisotnost."
3,Kdo je za?
3,Je kdo proti?
4,Se je Kdo vzdržal?
7,"Ugotavljam, da je predlog stališč soglasno sprejet."
19,Na glasovanje dajem predlog stališč k predlogu za izdajo zakona o spremembah in dopolnitvah zakona o pomorski notranji plovbi.
5,"Želite, da ta predlog preberem?"
5,Dobil iste to na klop.
14,"V osnovi gre za to, da se predlaga, da delegati glasujejo za ta predlog."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je ta predlog z večino glasov sprejet."
17,Na glasovanje dajem predlog stališč predlogov zakona o spremembah in dopolnitvah zakona o temeljih varnosti cestnega prometa.
5,Tudi ta predlog ste dobili.
6,"Želi kdo, da se ga prebere?"
5,Kdo je za ta predlog?
3,Je kdo proti?
4,Se je kdo vzdržal?
14,"Ugotavljam, da je zbor z večino glasov sprejel predlog stališč, kot je bilo predlagano."
17,Na glasovanje dajem predlog stališč k predlogu zakona o proizvodnji in prometu mamil. ta predlog ste dobili.
10,"Tudi v tem predlogu se delegatom priporoča, da glasujejo proti."
3,Kdo je za?
3,Je kdo proti?
4,Se je kdo vzdržal?
10,"Ugotavljam, da je zbor z večino glasov sprejel ta predlog."
11,Na glasovanje dajem predlog stališč k predlogu zakona o prometu strupov.
10,"To je ta, v katerem imamo dodatni predlog gospoda Voljča."
17,"Povedati moram, da je v predlogu stališč priporočilo delegatom, da glasujejo proti predlogu zakona o prometu strupov."
5,Kdo je za predlog stališč?
3,Je kdo proti?
4,Se je kdo vzdržal?
5,"Ugotavljam, da ne zadošča seštevek."
5,"Ali lahko, prosim, preverimo prisotnost."
3,Ali lahko zdaj.
1,Prosim?
10,Kdo je za predlagana stališča v zvezi s tem zakonom?
3,Je kdo proti?
4,Se je kdo vzdržal?
17,"Ugotavljam, da je predlog stališč v zvezi s predlogom zakona o prometu strupov z večino glasov sprejet."
41,"Imamo dodatni predlog gospoda Voljča, ki predlaga, da se ob sprejemanju tovrstne republiške zakonodaje smisel 34. člena tega zakona, o katerem zdaj govorimo, dopolni takole: ""Če zaradi narave strupa tako uničenje ni možno, promet in uporaba strupa ne moreta biti dovoljena""."
23,"Moram povedati, da je malo neobičajno, da mi dajemo danes nek dodaten sklep v zvezi z zakonom, ki ga šele bomo nekoč sprejemali."
9,"Predlagali smo delegatom, da naj glasujejo proti temu zakonu."
3,To smo predlagali.
32,"Mi bomo še enkrat o tem zakonu razpravljali, če bo zakon v Zveznem zboru sprejet, ko se bomo odločali o tem, ali o njem, ali ga ratificiramo na področje Slovenije, ali ne."
41,"Predlagal bi, da bi vendarle, če drugega ne, do takrat počakali s tem in bi takrat sprejemali, če se bomo slučajno odločili, da ta zakon ratificiramo, da takrat sprejmemo sklep, ki bo na ta način določal rabo tega člena v Sloveniji."
7,Ali se lahko tako pogodimo gospod Voljč?
1,Hvala.
17,Na glasovanje dajem predlog stališč k predlogu za izdajo zakona o izvrševanju kazenskih sankcij zoper obsojene tujce.
7,Tudi tu ste dobili predlog teh stališč.
13,"Bistvo je, da se delegatom priporoča, da glasujejo za predlog za izdajo zakona."
3,Kdo je za?
3,Je kdo proti?
4,Se je kdo vzdržal?
9,"Ugotavljam, da je predlog stališč z večino glasov sprejet."
20,Na glasovanje dajem predlog stališč k predlogu za izdajo zakona o spremembi zakona o Muzeju revolucije narodov in narodnosti Jugoslavije.
6,"Delegatom se priporoča, naj glasujejo zoper."
6,"Kdo je za, da glasujejo zoper?"
3,Je kdo proti?
4,Se je kdo vzdržal?
22,"Ugotavljam, da je predlog stališč v zvezi s predlogom za izdajo zakona o spremembi zakona o Muzeju revolucije z večino glasov sprejet."
50,"Na glasovanje dajem predlog sklepa: ""Skupščina Republike Slovenije ne daje soglasja k zakonu o podaljšanju veljavnosti dela družbenega plana Jugoslavije za obdobje 1986-1990 in posameznih določb zveznih zakonov, ki urejajo financiranje družbenih in drugih služb po republikah oziroma avtonomnih pokrajinah, ki ne morejo s svojimi sredstvi financirati teh služb."
36,Uradni list SFRJ št. 84/90; ne daje soglasja k zakonu o spremembah in dopolnitvah zakona o izplačilu osebnih dohodkov sredstev za neposredno skupno porabo in sredstev za prehrano delavcev med delom (Uradni list SFRJ št. 89/90).
38,"Ne daje soglasja k zakonu o začasnem financiranju potreb federacije za leto 1991, za katere se sredstva zagotavljajo v proračunu federacije. (Uradni list SFRJ št.84/90); in k zakonu o spremembah in dopolnitvah zakona o službi družbenega knjigovodstva."
4,To je predlog sklepa.
4,Zadeva v bistvu ratifikacije.
5,Kdo je za predlog sklepa?
3,Je kdo proti?
4,Se je kdo vzdržal?
9,"Ugotavljam, da je predlagani sklep z večino glasov sprejet."
31,"Predlagam, da v obravnavi informacije o 71. seji Zveznega zbora Skupščine SFRJ, ki je bila, dne 28. in 29.12.1990, sprejmemo naslednji sklep - informacijo smo dobili, upam, da ste jo uspeli prebrati."
34,"Predlog sklepa glasi: zbor sprejema informacijo delegatov Republike Slovenije v Zveznem zboru Skupščine SFRJ o sprejetih zakonih in drugih aktih na 71. seji Zveznega zbora Skupščine SFRJ, ki je bila dne 28. in 29.12.1990."
5,Kdo je za tak sklep?
3,Je kdo proti?
4,Se je kdo vzdržal?
7,"Ugotavljam, da je predlog sklepa soglasno sprejet."
3,Prehajamo na 18.
12,TOČKO DNEVNEGA REDA - OSNUTEK ZAKONA O SPREMEMBAH ZAKONA O POSEBNEM PROMETNEM DAVKU.
22,"Pri tem zakonu je bil sicer predložen predlog zakona, vendar zbor ni sprejel predloga za hitri postopek, zato bomo obravnavali samo osnutek."
18,Osnutek zakona o spremembah zakona o posebnem prometnem davku je predložil v obravnavo Izvršni svet Skupščine Republike Slovenije.
17,Obravnavala sta ga Zakonodajno-pravna komisija in odbor za proračun in javne finance na ravni Skupščine Republike Slovenije.
33,"Se pravi, da ga še nista obravnavala, kot slišim, ker se bo Zakonodajno-pravna komisija sestala šele jutri, potem po poslovniku ne moremo zdaj obravnavati, ker mora, kakor vem, najprej biti stališče Zakonodajno-pravne komisije."
17,"Se pravi, da prelagamo obravnavo te točke dnevnega reda na jutri, ko bomo dobili mnenje Zakonodajno-pravne komisije."
1,Imamo
1,19.
29,TOČKO DNEVNEGA REDA - MNENJE KOMISIJE ZA UREJANJE SKUPNIH INTERESOV IN ODNOSOV JUGOSLAVIJE S PREDLOGOM SKLEPA O PODALJŠANJU MANDATA DELEGATOM SKUPŠČINE REPUBLIKE SLOVENIJE V ZBORU REPUBLIK IN POKRAJIN SKUPŠČINE SFRJ.
53,"Komisija za urejanje skupnih interesov in odnosov v Jugoslaviji je na seji, dne 21.1.1991, obravnavala odlok o podaljšanju mandata delegatov iz skupščin socialističnih republik in skupščin socialističnih avtonomnih pokrajin v Zboru republik in pokrajin Skupščine SFRJ ter funkcionarjev v zboru republik in pokrajin, ki jih zbor voli oziroma imenuje (Uradni list št. 84/90)."
13,"Komisija je oblikovala mnenje, ki so ga delegati prejeli na klop dne 23.1.1991."
25,"V njem predlaga, da zbori sprejmejo naslednji sklep: Sedanja delegacija Skupščine Republike Slovenije v Zboru republik in pokrajin Skupščine SFRJ nadaljuje delo v tem zboru."
20,"Delegacija naj deluje, tako da bo omogočeno tekoče najnujnejše delovanje vseh tistih zveznih organov, ki morajo delovati v prehodnem obdobju."
20,Nima pa nikakršnih pooblastil in pristojnosti za dogovarjanje v zveznih organih o bodočih odnosih Republike Slovenije z ostalimi v Jugoslaviji.
24,Delegacija naj pri usklajevanju in dajanju soglasij k predlogom posameznih aktov postopa v skladu s sklepi in pooblastili Skupščine Republike Slovenije k tem aktom.
12,Želi besedo predstavnik Komisije za urejanje skupnih interesov in odnosov v Jugoslaviji?
4,"Prosim, gospod Mile Šetinc."
34,"Jaz sem že ob sprejemanju dnevnega reda v splošnem in v podrobnostih pojasnjeval, zakaj gre in kje je bil problem v zvezi z znanim zapletom z gospodom Bučarjem, tako da tega ne bi ponavljal."
16,"Samo bi enkrat za osvežitev spomina povedal nekaj bistvenih poudarkov, zakaj je sploh ta sklep potreben."
38,"Gre v bistvu za popravek oziroma za ustvarjalno tolmačenje ugotovitvenega sklepa, ki je bil sprejet že decembra v tem zboru, v dveh zborih, ne pa v Zboru združenega dela, ki se loteva namreč problema, ki je v tem."
14,"Namreč, mandat našim delegatom v Zboru republik in pokrajin je potekel s koncem leta."
54,"Ta zbor si je, Zbor republik in pokrajin, sam podaljšal mandat do 15. maja na osnovi 208. člena zvezne ustave, ki govori o izrednih razmerah in to podaljšanje naj bi služilo temu, da bi do takrat vse delegacije, da bi vse republiške skupščine na osnovi novih volitev in nove sestave izvolile tudi nove delegacije."
140,"Ker o tem slovenska skupščina nekaj mora reči, je rekla v tem ugotovitvenem sklepu, tako da pravzaprav ničesar ni rekla, ker je izrecno v tem sklepu navedeno, da glede podaljšanja mandata sklepi niso potrebni, govori nato o tem, da naj delegacija deluje, tako da nemoteno funkcionira federacija, ne sme oziroma nima nikakršnih pristojnosti dogovarjanja v zveznih organih o bodočih odnosih v Jugoslaviji in s tem tudi konča, s čimer so bili spravljeni v zelo težko situacijo naši delegati v zboru republik in pokrajin, ki niso več vedeli, ali jim ta skupščina v bistvu dovoljuje oziroma daje še mandat naprej, lasti pa ni bilo odgovorjeno na vprašanje, ali v Beograd hodi stara ali nova delegacija, ki je bila že izvoljena, vendar svojih mandatov ni dala v verifikacijo v zbore republik in pokrajin, zaradi znanih stališč te skupščine glede razpustitve kosovske skupščine."
24,"Zato je naša komisija enostavno predlagala ta sklep, ki ste ga slišali, katerega bistvo je v tem, da se stari, dosedanji delegaciji podaljša mandat."
10,"Skratka, ona hodi še naprej v zbor za nedoločen čas."
100,"Razume se, da ta čas ne more biti daljši od 6 mesecev, se pravi ta čas, ki je določen v zakonu o plebiscitu, s tem, da se bo pa seveda aktualnost tega problema ponovno ponovila pred 15. majem, ko bo seveda treba reči, kaj narediti, ker če ne bomo poslali nove delegacije z verifikacijo mandatov, naša delegacija v tem zboru več ne bo eksistirala in tudi ta zbor ne bo več obstajal, s tem, da bo obstajala zvezna skupščina in bodo v državi same po sebi nastale izredne razmere, ki bodo zahtevale neko posebno ureditev in posebna pooblastila zvezne vlade."
60,"No in naslednji pomembni sklep je v tem, da ta delegacija, stara delegacija, ki hodi še naprej v ta zbor, deluje samo v skladu s pooblastili in soglasji svoje skupščine in se pri tem ne zanima za to, kako so druge delegacije dobile soglasje, skratka, edini problem je, da ima pač pooblastilo, da o neki stvari glasuje pozitivno ali negativno."
33,"Skratka, s tem odpade ta problem glede kosovske skupščine, ki bi popolnoma blokirala delo slovenske delegacije v tem zboru, dokler je Slovenija sploh še zainteresirana da sodeluje v federaciji oziroma v zvezni skupščini."
28,"Predlagam, da ta sklep sprejmete, ker je mnogo bolj jasen od tega ugotovitvenega sklepa in daje našim delegatom približno vsaj vedeti, kaj in od koga se kaj pričakuje."
76,"Če bi sprejeli tolmačenje gospoda Bučarja, ki mi ga je dal v pismu, ki mi ga je poslal osebno in ki sem ga tudi zadnjič citiral, namreč, da on razume ta ugotovitveni sklep, tako da delegati, naši delegati lahko sodelujejo v skladu s sprotnimi navodili in naročili, formalno pa jim je mandat potekel 31.12.1990 oziroma kot mi je osebno rekel sekretar njegovega kabineta, naj bi to pomenilo, da so naši delegati nekakšni opazovalci v zvezni skupščini."
17,"Če so to, potem je seveda absurdno, da opazovalci lahko sodelujejo pri odločanju in celo dajajo soglasja."
23,"Vi veste, da mi redno, na vsakem zasedanju obravnavamo tudi zakone iz pristojnosti Zbora republik in pokrajin in dajemo ali ne dajemo soglasja."
23,"Skratka, s tem se samo po sebi razume, da imamo tudi delegacijo, ki to soglasje potem v našem imenu da oziroma ne da."
34,"Ti ljudje ne morejo biti nikakršni turisti ali opazovalci, ki bi poljubno lahko hodili ali tudi ne hodili, ampak to so ljudje, ki imajo mandat in delujejo v skladu s pooblastili in stališči skupščine."
27,"Zato predlagam, da, skratka, to že precej smešno in nerodno situacijo končamo tako oziroma naredimo red, tako da sprejmemo ta sklep komisije, ki je bil že prebran."
17,"Predstavnik delegacije Skupščine Republike Slovenije v Zboru republik in pokrajin Skupščine SFRJ je na seji, gospod Mlinar."
10,Ali morda on želi v zvezi s tem kaj povedati?
6,Medtem bi povedal rad še naslednje.
18,"Na seji je bil tudi do pred pol ure gospod Bučar, ki je želel sodelovati v tej točki."
47,"Ob 17 uri pa ima neko neodložljivo obveznost in je prosil mene, da v njegovem imenu preberem pismo, ki ga je poslal gospodu Šetincu in argumente, zakaj ni dal te točke na dnevni red, pa bi prosil, da mi po diskusiji gospoda Mlinarja dovolite, da to preberem."
14,"Vi ste danes, spoštovani zbor, sprejeli poročilo delegacije o delu delegacije na 62. seji."
59,"Mi smo na drugi strani tega poročila opisali tudi način sprejemanja odloka o podaljšanju mandata delegatom v Zboru republik in pokrajin in smo potem zapisali naslednje, kar vam bom prebral, ker je to mišljenje te delegacije, ki sedaj opravlja posle v Zboru republik in pokrajin in ki sem ga prebral tudi na sestanku Komisije za urejanje odnosov v Jugoslaviji."
12,"Mi v delegaciji bomo ravnali tako, kot bodo sklenili zbori slovenske skupščine."
24,"Vendar morate razumeti, da je stanje do podaljšanja mandata z ustavnim zakonom do 31.12. bilo nekaj, podaljšanje mandata zdaj pa je nekoliko drugačna operacija."
42,"Morate razumeti, da če hočemo zastopati nekoga, ne moremo hoditi ""tja dol"" na način ali bomo šli ali pa ne bomo šli, ali bomo opazovalci, tako kot je to predsednik komisije Mile Šetinc rekel, da mu je rekel šef kabineta predsednika skupščine."
27,"Mi nimamo doli kaj opazovati, mi ne hodimo tja opazovat, mi hodimo doli zagovarjat stališča slovenske skupščine in jih poskušamo uveljaviti pri vseh zakonskih in drugih aktih."
4,To je naša naloga.
23,"Koliko te naloge uresničimo, vi iz vsakokratnega poročila v vaših zborih vidite, kaj smo uresničili in kaj ne ter predlagamo potem naslednjo operacijo."
14,"Ali nadaljujemo z modificiranimi stališči usklajevanja ali pa se odločimo, da ne damo soglasja."
92,"Tudi to drži, kar je rekel predsednik komisije Mile Šetinc, da smo mi od junija meseca preteklega leta bili v zelo čudni situaciji, ko recimo, tudi na zakon, kjer smo realizirali vse pripombe in dosegli polno soglasje z drugimi republikami in pokrajinama po vsebini posameznega zakona, na koncu nismo dali soglasja k zakonu zaradi tega, ker nismo imeli stališča kosovske skupščine in približno od junija meseca, če se prav spomnim, pa do danes, niti en akt v Zboru republik in pokrajin ni bil sprejet po normalnem postopku, ampak vsak kot začasni ukrep."
41,"Sodimo, ne glede, katera delegacija bo opravljala delo oziroma zastopala zbore slovenske skupščine v Zboru republik in pokrajin, da je dejansko to stanje treba nekoliko preseči, ker so več ali manj bile zdaj že opravljene vse večstrankarske volitve v vseh republikah."
18,"Sedaj vam bom prebral odstavek, kakšno je naše mišljenje bilo in je, ki smo ga napisali v poročilu."
36,"To poročilo ste sprejeli, to poročilo sta sprejela tudi oba zbora in s tem razumemo, da so vsi trije zbori sprejeli tudi predlog, ki je tukaj čisto kratek, t.j. zelo kratka stvar in zdaj berem."
30,"""Ker so z odlokom podaljšani mandati delegatom Zbora republik in pokrajin, je očitno, da se morajo zbori Skupščine Republike Slovenije opredeliti, kateri delegaciji bodo zaupali delo do 15. maja 1991."
42,"Ker je verjetno, da bodo novo izvoljene večstrankarske skupščine v republikah poslale na delo nove delegacije, kar je že storila Skupščina Bosne in Hercegovine, menimo, da je potrebno ponovno razmisliti, ali ne bi bilo oportuno, da to naredi tudi Skupščina Republike Slovenije."
55,"Delegacija predlaga, da naj se zbori na seji, 23. januarja 1991, opredelijo do vprašanja, katera delegacija naj do 15. maja 1991 zastopa Skupščine Republike Slovenije v Zboru republik in pokrajin Skupščine SFRJ."" (Konec citata.) Sabor Hrvaške je že prej to naredil, ker je imel pač toliko prej večstrankarske volitve in o tem tukaj ne pišemo."
71,"To sem prebral zaradi tega, da ne bi obstajal kakršenkoli dvom, ki ga človek sliši tako ali pa drugače, da mi želimo nekaj sforsirati, ti, ki sedaj opravljamo posle v odnosu Skupščine Republike Slovenije in Zbora republik in pokrajin, da si na ta način hočemo izboriti nek privilegiran položaj, ""ki ga imamo"" in podobne besedne akrobacije, ki smo jih že slišali, videli tudi napisane in jih slišali tudi v radijskih komentarjih."
16,"Zaradi tega sem ta del poročila prebral, kjer smo ponovno opozorili, da je treba vprašanje razrešiti."
12,"Kakor ga bodo razrešili zbori slovenske skupščine, tako bomo tudi mi ravnali."
42,"Če zbori slovenske skupščine sprejmejo predlog komisije, ki ga je prebral Mile Šetinc, potem bomo mi, tako kot smo do sedaj, upam pa, da smo dovolj korektno opravljali svoj posel in ga bomo opravljali toliko časa, kot bo napisano, da ga opravljamo."
22,"V tem kontekstu je treba razumeti tudi kratek komentar oziroma izjavo, ki jo je eden od naših delegatov dal zadnjič za časopis."
12,"Naslov je pa potem bil ""Delegacija ne bo šla več v Beograd""."
23,"To ni tako mišljeno in prosim, da si to tako ne razlagate, da mi ne bomo opravljali poslov, če nam jih skupščina zaupa."
9,"Želimo pa, da se opredeli, komu jih bo zaupala."
33,"Kakšne posle, je pa napisano tako in tako v naši ustavi, v našem poslovniku, v naši deklaraciji, v 96. ustavnem amandmaju in drugje, da več ne naštevam oziroma, da ne govorimo o njih."
2,Hvala lepa.
1,Hvala.
9,"Če dovolite, bi prebral tisto, kar sem prej navedel."
5,Prosil me je gospod Bučar.
21,"GOSPOD BUČAR je to pismo poslal gospodu Šetincu v zvezi z zahtevo oziroma predlogom, da se to uvrsti na dnevni red."
13,"""Spoštovani Mile Šetinc, predsednik komisije za urejanje skupnih interesov in odnosov v Jugoslaviji."
26,"Seznanil sem se z mnenjem komisije, ki ji predsedujete glede izvajanja odloka o podaljšanju mandata delegatom v Zboru republik in pokrajin Skupščine SFRJ, z dne 22.1.1991."
44,"V zvezi s tem mnenjem vas želim obvestiti, da Izvršni svet Skupščine Republike Slovenije v svojem mnenju k vsem trem odlokom o podaljšanju mandatov delegatom v obeh zborih Skupščine SFRJ in nekaterim zveznim funkcionarjem, z dne 21.1.1991, izredno ugotavlja, da odloki nimajo ustavne podlage."
44,"Že glede na to, posebej pa glede na določbe 96. amandmaja k Ustavi Republike Slovenije, po katerem veljajo v Republiki Sloveniji zvezni predpisi, če k njim da soglasje Skupščina Republike Slovenije, moram ugotoviti, da ni predlagano, naj bi Skupščina Republike Slovenije takšno soglasje dala."
17,"Zato ni podlage, da bi o tem razpravljali zbori in torej odloki v Republiki Sloveniji ne veljajo."
48,"V zvezi z delom delegacije Skupščine Republike Slovenije v Zboru republik in pokrajin Skupščine SFRJ, pa vas želim spomniti, da so zbori že decembra lani sprejeli stališče, naj delegacija nadaljuje z delom v skladu s potrebami in interesi Republike Slovenije in po odločitvah in pooblastilih Skupščine Republike Slovenije."
15,"Zato ni potrebe, da bi takšno stališče, ki je zajeto v mnenju komisije, ponovno sprejemali."
11,Povedano velja smiselno tudi za delegate v Zveznem zboru Skupščine SFRJ.
27,"Iz navedenega sledi, da bodo delegati v zborih Skupščine SFRJ še lahko sodelovali v skladu s sprotnimi navodili in naročili, formalno pa jim je mandat potekel 31.12.1990."
33,"Iz teh razlogov in upoštevaje vsa doslej sprejeta stališča Skupščine Republike Slovenije o tem vprašanju, sem v skladu s svojimi pooblastili zadržal mnenje komisije in ga zborom zaenkrat v obravnavo ne bom dodelil."""
16,"To pismo je bilo napisano prej, kot smo včeraj sklepali o tej razširitvi oziroma prejšnji teden."
3,Dr. France Bučar.
31,"Pismo je bilo poslano v vednost tudi gospodom Milanu Kučanu, Alojzu Peterletu, Vitodragu Puklu, Vanotu Gošniku, dr. Ludviku Toplaku, Ivanu Bizjaku, Jožetu Zupančiču, Janezu Lampretu, Gojmirju Komarju in gospodu Martinu Mlinarju."
61,"Poleg tega, če prav razumem, so bili v zvezi s tem v kabinetu predsednika Skupščine navedeni pisno dani nekateri argumenti, zaradi katerih je predsednik Skupščine, ki je bil takrat odsoten, to je bilo na pogovorih z vodstvom Srbije, tisti dan, ko smo mi sprejemali to razširitev, pač so bili sprejeti nekateri argumenti, ki so bili potem pojasnjeni gospodu Šetincu in zboru."
3,Naj bi bili.
14,"Prvič ne gre za malo skupščinsko aferico, spor, kakor je včeraj rekel gospod Šetinc."
12,"Gre očitno za nesporazum - berem besedilo, kot je bilo napisano v kabinetu."
44,"Predsednik je v svojem pismu opozoril predsednika komisije gospoda Šetinca, prvič, da so odloki protiustavni, kar je razvidno iz mnenja Izvršnega sveta, da ni mogoče govoriti o, izvajanju odloka, ki po 96. amandmaju v Republiki Sloveniji ne velja, saj bi to pomenilo kršenje ustave."
30,"Tretjič, da so bili sklepi o načinu in nadaljnjem delu slovenskih delegatov Skupščine SFRJ v jeseni večkrat sprejeti, nazadnje na dveh zborih decembra in da jih ni potrebno ponovno sprejemati."
19,"Četrtič, da ni predlagano, da naj bi odločali o soglasju k odlokom in podaljševali mandat, ki je potekel 31.12.1989."
8,Glede pooblastil predsednika pa samo nekaj formalnih pojasnil.
9,Po 137. členu poslovnika predsednik skrbi za izvajanje poslovnika.
19,"Po 319. členu se drugi akti skupščine sprejemajo praviloma po enakem postopku kot zakon, sklepi pa v zadnji fazi."
16,"Po 267. členu se predlog akta, tokrat sklepa, pošlje predsedniku skupščine, ki jih pošlje predsednikom zborov."
8,"Predloga sklepa komisija ni poslala predsedniku, je pripomba."
24,"V drugem odstavku 143. člena lahko predsednik s predsedniki zborov zadrži akt, če ni predložen v skladu s poslovnikom, da se ga ustrezno dopolni."
15,"Gre tudi za splošno pooblastilo, ki izhaja iz spoštovanja ustave, torej tudi 96. ustavnega amandmaja."
28,"Sklep, kot je predlagala komisija, bi bil v nasprotju z 96. amandmajem, saj odloki v Republiki Sloveniji ne veljajo, po mnenju Izvršnega sveta, pa tudi nimajo ustavne podlage."
16,"Po vsebini bi sklep lahko pomenil, da mandat delegaciji podaljšujemo kot izvajanje odloka, ki ne velja."
38,"Ker smo o tem, kako in kdaj bodo po sprotnih navodilih delegacija, pa tudi delegati še sodelovali v Skupščini SFRJ, večkrat sklepali, sklep po osnovni vsebini ponavlja že sprejete sklepe, ne gre pa za odločanje o podaljšanju mandata."
12,Po takem načinu dela je tudi dosežen dogovor z delegacijo in delegati.
8,"Predsednik je zato zaenkrat zadržal dodelitev, poudarjam zaenkrat."
12,"To je tekst, ki je bil napisan očitno za gospoda Jugoviča, najbrž."
23,"Ne gre za nikakršno cenzuro, kot to imenuje gospod Šetinc, temveč le za željo, da se razčisti namen komisije, torej uredi status delegacije."
28,"Povsem običajno bi torej bilo, da se predsednik komisije, ki ga predsednik Skupščine opozori na določena vprašanja, o tem s predsednikom pogovori in bi do nesporazuma ne prišlo."
25,"Nesporno pa je, da s takim sklepom mandata delegaciji ni potrebno ponovno podaljševati, saj celoten Zbor republik in pokrajin deluje neformalno zaradi suspenza kosovske skupščine."
44,"Spor, kot pravi gospod Šetinc, ni v tem, da delegacija, pa tudi delegati v Skupščini SFRJ delajo še naprej v skladu z naročili in pooblastili ter opredelitvami za minimalno funkcioniranje zveznih organov, temveč samo v tem, ali je treba podaljšati mandat na predlagani način."
16,"Mandata z že dosedanjimi sklepi nismo podaljšali, zato tudi taka rešitev tokrat ne pride v poštev."
14,"Ker pa Skupščina SFRJ upošteva sprejete odloke, je mandat sam po sebi že podaljšan."
32,"Mi se temu priključimo le v toliko, da delegacije in delegatov ne odpokličemo, temveč jih še naprej pošiljamo v oba zbora Skupščine SFRJ z namenom sodelovanja, kadar je to v našem interesu."
18,"Zato tudi nismo predlagali verifikacije mandata novi, že izvoljeni delegaciji, dokler ni odločeno o ustavnosti suspenza kosovske skupščine."
16,"Ker je zbor že odločil, da sklep obravnava, naj torej odloča tudi z upoštevanjem teh vidikov."
17,"Gospod Bučar me je še ustno prosil, da izrazim njegovo začudenje, zakaj se iz tega dela afero."
34,"Pismo, ki ga je poslal gospodu Šetincu, ocenjuje kot vljudno napisano in tudi poudarja, da je v pismu poudarek, da zaenkrat tega pač ne daje v obravnavo, ker pač ocenjuje, da je vprašanje razrešeno."
14,"Sprašuje se, zakaj ni gospod Šetinc tega skušal razčistiti v neposrednem dialogu z njim."
7,Jaz ne bi želel tega posebej komentirati.
22,"Zdaj, ko sem že pri tem katedru, bi pa, če smem, povedal samo štiri stavke v zvezi s svojim stališčem o tem."
38,"Sicer sem član te komisije, vendar sem bil eden tistih, ki so bili v manjšini, ki so bili zlasti proti tem, da bi se kakorkoli pogovarjali o soglasju v zvezi z odloki, ki jih je sprejela Zvezna skupščina."
25,"Bil sem pa tudi eden tistih, ki smo sodili, da tisti ugotovitveni sklep, ne glede na to, kar se mu očita, na nek način zadošča."
20,"Zakaj menim, da je treba na vsak način biti proti soglasju in sploh razmišljanju o soglasju k odloku zvezne skupščine?"
28,"Zato, ker bi s tem ŕ priori pristali na logiko, iz katere so ti odloki bili sprejeti, to je logika 308. člena zvezne ustave, se pravi logike izrednega stanja."
79,"Sem tudi proti temu, da gre v Beograd nova delegacija iz preprostega razloga, ker to, če pošljemo novo delegacijo, na nek način verificiramo Zbor republik in pokrajin kot zaenkrat, čeprav po načinu delovanja, bi lahko rekli v bistvu konfederalni institut, ampak v principu je to vendarle inštitut federacije in bi s tem pristali na to, da se, v nasprotju pač z našimi odločitvami v Republiki Sloveniji, mandat tega zbora in zvezne skupščine v tem smislu kot federalne inštitucije nadaljuje."
47,"Sem tudi proti temu, da se pogovarjamo o 15. maju, sem za to osebno, da v skladu z že sprejetimi sklepi te skupščine ta delegacija opravlja svoje delo, kot ga je opravljala doslej, do konca junija, ko poteče šestmesečni rok, ki je določen z zakonom o plebiscitu."
1,Hvala.
4,"Hvala lepa, gospod Peršak."
2,Gospod Smole.
16,"Pozorno sem poslušal pismo predsednika naše skupščine, dr. Franceta Bučarja, ki ga je prebral kolega Peršak."
25,"Morda nisem vsega popolnoma dojel, toda moj osnovni vtis je, da je njegovo tolmačenje popolnoma nejasno, kontradiktorno, da se sploh ne ve, kaj je stališče."
28,"Prosil bi, da ne bi sedaj na pamet govoril, da bi se nam to pismo dalo v pisni obliki, ker menim, da se nanaša na zelo resne zadeve."
24,"Moje mnenje je, da mi ne moremo biti na nekih hermofroditskih pozicijah in da imamo stvari tako nejasne in tako zapletene kot so sedaj."
19,"Strinjam se s tem, kar je opozoril kolega Mile Šetinc, da je treba to sedanje nelogično, nenormalno stanje preseči."
21,"Popolnoma razumem tudi kolega Mlinarja, da se enkrat opredelimo, kdo bo kaj delal v Zboru republik in pokrajin v imenu Slovenije."
7,Mi smo že večkrat o tem razpravljali.
41,"Menim, da smo julija volili novo delegacijo, potem ko bi ta nova delegacija morala začeti delovati v Zboru republik in pokrajin, smo rekli ""jok"", ne damo soglasja, ne damo verifikacije in smo prišli v nemogočo situacijo, da imamo sedaj dve delegaciji."
26,"Hrvati so takrat izvolili novo delegacijo in so poslali novo delegacijo v Zbor republik in pokrajin, čeprav ima Hrvaška iste pripombe glede Kosova in vsega ostalega."
8,"Menim, da se moramo na tej točki opredeliti."
19,"Predlagam, naj se podaljša mandat stari delegaciji, ker mislim, da je ta delegacija zelo dobro delala in dobro deluje."
33,"Podpiram predlog odbora, s tem, da predlagam, da se razveljavi sklep o izvolitvi nove delegacije, ker tako pa ne moremo delati in če govorimo vsi o pravni državi, da imamo kar dve delegaciji."
14,"Ena, ki tam deluje kot stara, drugo pa imamo tu kot ne vem kaj."
22,"Že takrat, na prvem sestanku sem opozarjal, da je zame otročje, da se sploh sestajamo in dogovarjamo, kaj bomo delali v Beogradu."
11,"Ko je bilo že jasno, da ne bomo šli v Beograd."
21,"Tako da predlagam, da se stari delegaciji podaljša mandat, da razveljavimo sklep nove delegacije ker ga očitno nismo v stanju realizirati."
6,Vsebinsko imam pa zelo resno vprašanje.
24,"Mi pravimo, naša delegacija lahko tam sodeluje, tralala do določene točke, potem pa ne sme nič glasovati in to menim, da nikamor ne pelje."
40,"Tudi ne razumem te logike, Predsedstvo SFRJ ima pravico, da daje osnove in se dogovarjamo v Predsedstvu SFRJ o bodoči ureditvi Jugoslavije, Zboru republik in pokrajin zvezne skupščine pa ŕ priorno odrekamo kakršnokoli pravico, da bi se o tem pogovarjal."
4,"Pa dobro, bodimo logični."
29,"Saj Zbor republik in pokrajin mora delovati na osnovi soglasja in je stopnja soglasja veliko večja, kot je pa v Predsedstvu SFRJ, ker v Predsedstvu SFRJ sploh soglasja ni."
11,"Tam se stvari sprejemajo z večinskim glasovanjem, ne pa s soglasjem."
11,Ampak tu naši kar na veliko hodijo na seje Predsedstva SFRJ.
16,"In vsaka seja Predsedstva SFRJ postane potem zelo konstruktivna, govori, se da se stvari premaknejo naprej."
2,Tam sodelujemo.
24,"Naši delegaciji v Zboru republik in pokrajin pa sploh ne damo možnosti, da bi razpravljala tudi o zadevah okrog tako imenovane bodoče ureditve Jugoslavije."
28,"Opozarjam na nelogičnosti in bi prosil, če bi lahko jutri, ker imamo nadaljevanje našega zbora, da resnično damo to stvar na dnevni red in da se enkrat dogovorimo."
1,Hvala.
4,"Hvala lepa, gospod Smole."
2,Janez Kocijančič.
39,"Spoštovani predsednik, kolegice in kolegi, sem tudi član Komisije za odnose v Jugoslaviji in sem tako na seji, kot želim tudi danes, podprl pristop, ki ga je podal predsednik komisije in predloge, ki jih je dal v imenu komisije."
22,"Nesporno je, da gre pri urejanju odnosov z Jugoslavijo v tem trenutku za številne dejanske, pa tudi mnoge ustavno-pravne in sistemske zagate."
11,Vendar se je treba v takem položaju vprašati o vsebinskem izhodišču.
3,Kaj pravzaprav hočemo?
47,"In če to vprašanje postavim sam sebi in na njega odgovarjam, potem menim, da je pametno, da je smotrno, da se opredelimo, da pri procesih dogovarjanja v federaciji sodelujemo, da naša delegacija sodeluje v Zboru republik in pokrajin, v Zveznem zboru in da sodeluje z ustreznimi pooblastili."
42,"Ne morem si predstavljati, kako bi ta delegacija lahko sodelovala s tem, da to pooblastilo s strani naše skupščine ne bi bilo izredno izraženo in da bi bili paralelno izraženi mnogi dvomi v ustavnost odlokov, po katerih si je skupščina podaljšala mandat."
2,Saj vemo.
19,"Zvezni zbor, Zbor republik in pokrajin sta instituciji, ki izhajata iz zvezne ustave, prav gotovo ne iz republiške ustave."
55,"Pristojnost po zvezni ustavi, sporna ali ne, zborov je, da si mandat podaljšajo in zdaj če sporimo to pravno pot, potem smo usporili delo zborov v celoti, praktično pa to ne bi pomenilo, da smo usporili delo zbora enega ali drugega v celoti, ampak da smo sami sebe zavestno izločili iz procesa odločanja v federaciji."
9,Z vidika naših načelnih političnih odločitev obstojajo varnostni mehanizmi.
26,"Ta delegacija lahko sodeluje samo po pooblastilih te skupščine in vsi sklepi in vsi akti, ki jih zvezna skupščina sprejme, gredo v procese ratifikacije tej skupščini."
37,"V tem smislu razumem, da gre v proces ratifikacije v tej skupščini tudi odlok o podaljšanju mandata in tukaj se ne moremo kaj dosti sprenevedati, da to ni zadeva, o kateri lahko meritorno odločimo tako ali drugače."
12,"Skratka menim, da je pristop, ki ga je obrazložil Mile Šetinc, pameten."
27,"Menim, da ni treba iz tega delati niti afer niti merjenja sil, niti, da bi bilo posebno pametno, da zdaj poskušamo v celi zadevi niansirati politične razlike."
5,Opredelimo se v osnovnem vprašanju.
33,"Ali v tem očitno vmesnem obdobju interegnumu želimo biti prisotni pri odločanjih v federaciji, zlasti tistih, ki jih bomo kasneje ratificirali, še kako pomembna za usodo slovenske republike in slovenskega naroda ali ne."
26,"In če želimo biti prisotni, potem delegacijo tako kot je, pooblastimo in jo polnopravno pošljimo v Beograd, da ne bo to zgledalo ne ptič ne miš."
2,Hvala lepa.
2,Gospod Anderlič.
1,Spoštovani!
13,"Po izvajanju gospoda Peršaka bi nas moralo biti sram, da hodimo v Beograd."
15,"Ampak, čeprav bi on najbrž rekel, da je včasih tudi koristno, da tja dol gremo."
57,"Strinjam se z njim, da ni potrebna nobena afera ali mini aferica ali karkoli drugega, ampak nujno in koristno bi pa vendarle bilo, da bi točno, korektno in pa predvsem na način, ki je dostojen tej skupščini, interpretirali stališča, ki jih je ta skupščina do sedaj že sprejela in kakor se tudi glasijo nekateri sklepi do sedaj."
38,"1. Če se, najprej to objasnim, nikjer v predlogu, ki smo ga predlagali v poročilu kakor tudi v predlogu komisije za urejanje skupnih interesov in odnosov v Jugoslaviji ne govori o kakršnemkoli podaljšanju mandata, če ste pozorno pogledali."
33,"2. Če grem zdaj na to pismo, potem vsekakor nikjer nismo v zvezi z delom delegacije Skupščine Republike Slovenije v Zboru republik in pokrajin decembra meseca sprejeli stališče, naj delegacija nadaljuje delo itn."
18,"Niti na kakšen način, niti s kakšnim mandatom niti, katera delegacija - v tistem ugotovitvenem sklepu tega nismo sprejeli."
13,"To je 27. oziroma ne vem točno kateri datum, to se lahko pogleda."
10,Tako da ta del ni točno interpretiran v tem pismu.
62,"Amandma 96, na katerega se toliko sklicujete v tem pismu, amandma 96., kar je pa tudi po tolmačenju Izvršnega sveta popolnoma jasno, da vsi tisti zakoni, glede na amandma 96. v slovenski ustavi, po katerem se daje soglasje k zveznim zakonom, pa naj bi se torej razumelo, da omenjeni odlok v Republiki Sloveniji velja tudi, če se k njemu ne da soglasja."
3,Amandma 96. pravi:
18,"1. V Republiki Sloveniji se ne uporabljajo določbe Ustave SFRJ, ki niso v skladu z Ustavo Republike Slovenije."
30,"2. Skupščina Republike Slovenije z ustavnimi zakoni odloči, katere določbe zveznih zakonov, drugih predpisov in splošnih aktov zveznih organov, izdanih do uveljavitve tega amandmaja se ne uporablja v Republiki Sloveniji."
20,"3. Zvezni zakoni, izdani po uveljavitvi tega amandmaja, veljajo v Republiki Sloveniji ko da k njim soglasje Skupščina Republike Slovenije."
76,"Torej, iz vsega tega je jasno, da bo že potrebno po tem zapletu, ne bom rekel incidentu, reči, ali ta delegacija, ki zdaj nadaljuje z nekim, torej s kakšnim mandatom in na katerih osnovah, ali pa, da se seveda pošlje v Beograd nova delegacija, če je še tak interes in da se na nek način prizna legitimnost tej delegaciji, skladno z vsemi pooblastili in stališči oziroma splošnimi deklaracijami, ki pa menim, da jih imamo že zadosti."
49,"Predlagam pa, da vendarle ne glede na to, kako se boste odločili o tem delu, kar je v poročilu delegacije, da se je treba izjasniti, katera delegacija naj nadaljuje delo oziroma, katera delegacija naj sodeluje v Beogradu, glasovati o mnenju Komisije za urejanje skupnih interesov in odnosov v Jugoslaviji."
12,"Menim, da bi bilo to potrebno in da se to tudi opravi."
1,Hvala.
2,Gospod Šetinc.
75,"Meni je žal, da moram polemizirati z nekom, ki ni prisoten oziroma, da moram polemizirati preko nesrečne sence gospoda Bučarja, v obliki gospoda Peršaka, ampak bi opozoril na to, da ko je prišlo do izbruha te aferice, je gospod Bučar sedel tam, kot se spomnim, v zadnji klopi, od začetka do konca in bi lahko na licu mesta reagiral in vse razložil in preprečil vse kršitve ustave, ki naj bi izhajale iz sklepa te komisije."
50,"Rekel bi samo to, glede na te pritožbe, zakaj se nisem osebno z njim pogovarjal, mislim, da on kot predsednik Skupščine, tudi izhajajoč iz tega, kar je bilo prej citirano, da o tem govori skupščinski poslovnik, nima nikakršne pravice odstavljati gradiva legitimnih, legalnih skupščinskih teles, ki prihajajo na te klopi."
15,"Iz tistega, kar je bilo prej citirano, izhaja samo to, da on to razdeli naprej."
30,"In potem, če je kaj narobe s temi sklepi, mora v razpravi pred poslanci razložiti, kaj je narobe in preprečiti vse škodljive posledice za pravni, ustavni sistem Slovenije in Jugoslavije."
66,"Ne vem, komu je sekretar te komisije poslal, ali je poslal pravočasno tudi gospodu Bučarju, to bi moral po poslovniku; očitno je gospod Bučar to dobil v roke, da je lahko pravočasno reagiral in kot so temu rekli ""deponiral"" gradivo tega delovnega telesa pri sebi in je bilo šele s tem glasovanjem v zboru in postavitev na dnevni red šele omogočeno, da gradivo pride v klopi."
10,"Spoštoval bi to interpretacijo gospoda Bučarja, če bi bila konsekventna."
6,Če bi torej izhajala iz tega.
5,Ta delegacija mandata več nima.
22,"To, da so si oni sami podaljšali, zbor sam podaljšal mandat, ne priznavamo in se pri tem sklicujemo na naše ustavne amandmaje."
16,"Skratka, naše delegacije v tem zboru več ni in nas nič ne briga, kakšne bodo konsekvence."
15,"Če zaradi tega razpade zvezna skupščina in federacija, to nas ne zanima, ker smo načelni."
24,"Ampak, ne, to ni v duhu, bi rekel, te čudne mešanice junaške odločnosti, modre zvijačnosti in bojazljive omahljivosti, ki opredeljuje slovensko politiko v Jugoslaviji."
11,"In se potem pač zgodi, kot se je v tem primeru."
4,"Skratka, tolmači se tako."
15,"Naši delegati v Beograd hodijo v bistvu nelegalno, ker mandat jim je bil podaljšan nelegalno."
17,"Slovenija tega ni priznala in slišali smo, da če Slovenije to prizna, to za Slovenijo ne velja."
8,"Skratka, oni če hodijo, hodijo na lastno pest."
44,"Tako rekoč kršijo, z vsakim svojim korakom v Beograd, ustavni sistem Slovenije, vendar menimo, da od višjih interesov delali, seveda to ne vemo, bomo zamižali na obe očesi in celo preko njih uveljavljali svoja stališča in dajali ali ne dajali soglasja k zveznim zakonom."
104,"Prepričan sem, če bo to danes, kar smo predlagali, zavrnjeno, in če bo obveljalo tolmačenje gospoda Bučarja, in če bo delegacija, globoko upam da bo, sedanja delegacija v Zboru republik in pokrajin ohranila to svojo, bi rekel, pokončno držo in res ne bo več hodila v Beograd, skratka, da se bo uprla temu noremu, norčevanju njihove kolektivne in individualne integritete, potem sem prepričan, da bomo zaradi težav, ki bodo potem nastale, na naslednji seji ali eni od naslednjih sej dobili tak sklep na mizo, kot je bil sedaj predlagan in to še mnogo bolj v natančni in rigorozni obliki, ker drugače ne bo šlo."
1,Hvala.
4,"Hvala lepa, gospod Šetinc."
5,"Za repliko, gospod Tone Peršak."
13,"Najprej bi svetoval, da se meni, kar zadeva pismo, očita samo pravorečne napake"
6,", ne pa vsebine, na tiste pristajam."
23,"Zahvaljujem se tudi za oceno, da sem zgolj šibka senca odsotnega predsednika skupščine, po političnem pomenu nedvomno, še manj kot šibka senca verjetno."
45,"Drugače pa, kot sem sam, če ste si mogoče zapomnili, rekel, da sem za to, da delegacija hodi ne samo do 15. maja, ampak da hodi do konca junija, ko se bo ta skupščina morala odločiti, ali bo v tem zboru še sodelovala ali ne."
14,"Zakaj sem proti temu, da bi hodila nova delegacija, nima smisla še enkrat razlagati."
15,"To razumem kot nek načelen pristanek na nekaj, proti čemu smo se v Sloveniji odločili."
8,"Ne samo na tej skupščini, ampak na plebiscitu."
14,"Mogoče je moj razlog lakoničen, mogoče je načelen, mogoče je nepragmatičen, ampak ga rešpektiram."
25,"Ne bi rad zaradi tega, ker imam neko načelno stališče do nečesa, bil deležen očitkov, ali pa ocen, da sem politikant ali ne vem kaj."
45,"Da je pa situacija pravno dokaj nečista in da je pravzaprav težko oceniti, kaj naj Slovenija v tej situaciji dela, ko je tudi vprašanje, ali je to, kako si je zvezna skupščina sama sebi podaljšala mandat, ali je na to logiko mogoče pristati ali ne."
4,"Sicer menim, da ne."
14,Je pa dejstvo in mi se najbrž tu notri obnašamo nekje med dvema skrajnostima.
22,"Ena je ta, ki jo, recimo, zagovarjam, ki zagovarjam načelno stališče, ena je pa pramatična, za katero se večina tudi tukaj zavzema."
19,"Samo, da ne bom prekoračil dveh minut, želel bi, da se meni ne očita tisto, za kar nisem odgovoren."
1,Hvala.
4,"Hvala lepa, gospod Peršak."
3,Gospod Miran Potrč.
1,Spoštovani!
21,"Sprejel bi predlog, ki ga je dal gospod kolega Smole, da mogoče razpravljamo jutri, ampak, ker razprava teče, samo nekaj mnenj."
9,"Po mojem je slabo, če preveč poudarjamo pravno problematiko."
51,"Po moje gre za dejanska vprašanja in dejanske probleme in gre za to, ali mislimo in želimo, da je v tem prehodnem času, dokler ne poteče šestmesečni rok za plebiscit, vredno ali nevredno, da predstavniki Republike Slovenije, v katerih organih, sami povemo, sodelujejo ali ne sodelujemo s takimi ali drugimi pooblastili."
57,"Menim, da je vredno to nekaj časa, kot predstavnik stranke, ki ji pripadam, zastopam in naša stranka meni, da je vredno, da tistim, ki hodijo, jim tudi povemo, da hodijo po našem nalogu, z našimi pooblastili, z našim zaupanjem, ali pa izberemo druge in po mojem bi o tem bilo vredno razpravljati, ne pa o pravnih vprašanjih."
5,Zaradi mene lahko stvar obrnemo.
9,"Če bomo obrnili, potem bom pač eno reč povedal."
11,"Res je, da je formalno sklicevanje na 308. člen strahotno sporno."
4,"Samo, dajmo se spomniti."
61,"Tisti, ki smo v ustavni komisiji, se spomnimo, da je seveda bila tudi druga možnost, po kateri bi mi dali soglasje na neko ustavno spremembo, s katero bi se podaljšal mandat, ampak smo rekli: tega ne smemo narediti zaradi tega, ker soglasje na spremembo ustave pomeni priznavanje Slovenije, da obstaja federacija in da smo jo mi pripravljeni na nek način dograjevati."
16,"S tem hočem samo reči, ne da smo narobe naredili, ampak ne gre za pravno vprašanje."
37,"In bi predlagal, da na ta način tudi poskušamo razmišljati in če je mogoče danes sprejeti odločitev, potem sprejeti stvari tako, kot so zapisane v predlogu sklepa komisije, drugače pa pač skleniti, da delegacija več ne hodi."
7,In to nobena delegacija naj ne hodi.
17,"Ker menim, da je nepošteno do kogarkoli, predvsem pa do nas samih, da tu nimamo jasnega stališča."
6,Povedal bi samo še eno stvar.
34,"Po mojem, da bi bilo, vsaj če ne že v obliki formalnega sklepa, pa v obliki našega poštenega dogovora, koristno jasno stališče tudi glede delegatov v Zveznem zboru, ki so dejansko v podobnem položaju."
60,"Pustimo formalno, ali moramo podaljševati ali ne, da so, kaže konec koncev tisti odgovor, ki smo ga v sredstvih obveščanja prebrali, teh članov delegatov v Zveznem zboru pri podpredsedniku gospodu Puklu, kjer je bil tudi razgovor o tem, kaj pravzaprav je, ali imajo pooblastila ali nimajo in jim je bilo - tako sem spet prebral - rečeno, imate pooblastila, zaupanje, kar hodite."
17,"Ampak vemo, da je med tem že marsikdaj postavljeno vprašanje, ali naj res še hodijo ali ne."
127,"Menim, da bi tukaj bila potrebna zelo jasna stališča in da nima smisla stvari formalizirati, če pa jih kdo želi formalizirati, potem to ne dajmo danes delati zaradi tega, ker bomo po mojem nepoštene argumente vlekli, ker pravni sistem, naš slovenski in zvezni, je danes takšen, da ga ni čarovnika, ki bi uspel vse elemente skupaj sestaviti in po mojem je vsak od nas sposoben najti nek člen, s katerim bo 100% utemeljil, da ima samo on prav in nobeden drug, kar pač vsi členi skupaj ne gredo, ker je sistem kompletno, bi rekel, načet in tudi kompletno zmeden in mi pač v njem ravnamo po dejanskih interesih, ne pa po tem, da neko stvar najdemo, na katero bi se obesili, da je pravno ustrezna ali ne."
1,Hvala.
2,Hvala lepa.
2,Gospod Tomše.
1,Hvala.
20,"Glede na odločitev, katera delegacija naj gre in ali naj še sploh gre menim, da moramo vendarle biti tudi racionalni."
22,"Ta potovanja niso tako poceni in se mi zdi, da s tega vidika je treba tudi politično oceniti to, kar smo sklenili."
24,"Ne gre sedaj za to, da je opoziciji malo mar za denar, ker vidim, da je nasmešek iz opozicije prišel na to mojo pripombo."
9,"Imam pa dvoje predlogov, ki jih, upam, boste podprli."
16,"Mi hodimo principialno doli nekaj barantat, vendar smo neprincipialni sami, ker ne postavljamo zadeve ""put - out""."
18,"V Predsedstvu Jugoslavije je treba zahtevali, ali dva člana ven ali pa se nehamo pogovarjati s Predsedstvom Jugoslavije."
13,"Če ima Srbija eno državo, ne more imeti treh glasov v Predsedstvu Jugoslavije."
15,"Ali pa obratno, če priznava Srbija dve avtonomni pokrajini, potem mora priznati obe avtonomni pokrajini."
17,"To je prvi predlog, ki bi ga predlagal, da ga tudi obravnavamo in se o njem odločamo."
29,"Drugo, če naj hodimo v Beograd, potem je treba v nepravni državni, kakršna je jugoslovanska nepravna država, postaviti sistem takšen, kot je pravno bil postavljen, ko je bil konstituiran."
25,"Torej, mi nimamo Zbora republik in pokrajin zaradi manjkajoče delegacije iz Kosova in nimamo formalnopravno Zveznega zbora, ker smo si ga sami podaljšali, kot slišimo."
14,"Zato je treba tudi na tem principialnem področju najbrž reči, kako se bomo obnašali."
7,Kaj je zdaj Zbor republik in pokrajin?
7,Ali je ali ni brez delegacije Kosova.
27,"In zdaj to, kar hodimo tja, se mi zdi tudi s tega začetnega vidika zapravljanje denarja, ker nismo principialni do teh vprašanj, ki sem jih zdaj postavil."
30,"Morda je pametno kaj o tem reči in morda kot stališče tega zbora to, kar je bilo predlagano, na jutrišnjem skupnem zasedanju tudi kot stališče tega zbora predlagati za obravnavo."
1,Hvala.
2,Hvala lepa.
2,Še kdo?
3,"Prosim, gospod Ocvirk."
1,Spoštovani!
16,"Seveda ni naključje, da se je ob tej točki pravzaprav začela razprava o odnosih v Jugoslaviji."
57,"Ni naključje pravzaprav zaradi tega, ker je to, ali bo delegacija hodila v Beograd ali ne bo hodila v Beograd, morda je sicer dobra ali pa slabo za našega slovenskega avio prevoznika, je pa seveda toliko slabša, pravzaprav bom rekel, ocena nas delegatov v skupščini, predvsem pa strategije, ki jo vodimo skupščinski delegati in pa naša vlada."
3,Zakaj pravzaprav gre?
14,"Seveda govorimo o nekem sklepu postplebiscitnega obdobja, ki pravzaprav z vsakim dnevom bolj mineva."
35,"Če smo v tistih dneh po plebiscitu lahko mirno trdili, da vsa Evropa lahko zagovarja neko samostojno pot Slovenije v Evropo, sem prepričan, da ta Evropa vsak dan bolj pozablja, da ta Slovenija sploh obstaja."
30,"Pa to ne zaradi tega, ker so sovražno nastrojeni proti nam, ampak zaradi tega, ker seveda nikjer ni nobene strategije o tem, kaj pravzaprav bomo res potegnili iz tega referenduma."
14,"Sklop, ki se danes odvija tudi pred nami je, bom rekel, del te strategije."
34,"Kajti, če bi danes bila naša pot popolnoma začrtana, bi nam bilo jasno, da do 15. marca, recimo, mi potrebujemo te delegate in bomo pravno formalno zadeve uredili, tako da bo to tudi držalo."
45,"Ker pa mi ne vemo, kako dolga je naša pot še v Jugoslaviji in bomo imeli tako na pol delegate, recimo, do maja, če pa jih ne bomo rabili, jih bomo pa tudi prej potegnili nazaj, ali pa jim bomo tudi po tem podaljšali mandat."
24,"Skratka, glede na to, da sem, vsaj upam, približno začrtal v kakšnem kontekstu je potrebno, vsaj po moje, razpravljati o naših predstavnikih v Beogradu."
24,"Enostavno predlagam, da pravzaprav razčistimo, detajlno pravzaprav, kaj naj ti delegati v Beogradu, ampak iz tega, bom rekel, čisto iz naših koristoljubij pravzaprav pomenijo."
48,"Ali se lahko vlada in, čeprav seveda vsak od nas lahko ocenjuje, kaj pomeni v tem trenutku imeti delegacijo tam ali ne, menim, da bi bilo pošteno od najbolj odgovornih predstavnikov, da povedo tudi oni, kakšen je njihov interes, da ta delegacija v takšni zvezni skupščini pravzaprav obstaja."
2,Hvala lepa.
3,Saj že grem.
1,Hvala.
2,Gospod Tomšič.
1,Spoštovani!
11,"Iz tega, kar smo zdaj slišali, bi v tej smeri razmišljal."
9,"Torej ni še zrelo, da bi karkoli danes odločali."
17,"Menim, da je novo funkcijo delegacije Republike Slovenije v Zboru republik in pokrajin potrebno na novo opredeliti."
21,Na osnovi plebiscitarnih določb je potrebno narediti korak naprej tudi glede zastopanja Republike Slovenije v transformaciji SFRJ v neko novo obliko.
13,"Ne vemo še kakšna bo, ali bo to razveza, ali bo nekaj drugega."
22,"Zato bi tukaj predlagal, da naj vlada, v nekem doglednem času, 14 dni, recimo, pripravi stališče, kdo naj nas v bodoče zastopa."
31,"Tudi jaz nisem bil zadovoljen s tem, kar je gospod Bučar tukaj, torej, to pismo resnično ni bilo nekaj takega, iz katerega bi človek vedel, kako naj se v bodoče obnašamo."
6,"Torej ni dobro to, kar delamo."
14,"Ni dobro, da glavo vtikamo v pesek in pustimo vsemu, kar bo pa bo."
6,"Torej, moramo vajeti držati v rokah."
38,"Jaz se s tem, kar je prej kolega Tomše rekel, zelo strinjam, saj sem, se spominjate, na zadnji skupni seji ravno predlagal, da je zlo, da je izvir vsega ravno ta triglasna Srbija, to moramo mi začeti nekaj."
8,"Namreč ni pravično, da ima Srbija tri glasove."
4,Iz tega izhaja vse.
35,"Zato bi predlagal, da bi začeli, pa Hrvatje, pa morda še kdo drug, v tej smeri, da naj bo najvišji organ v republiki, torej v Jugoslaviji, sestavljen tako, da bi vsaka republika imela tri glasove."
20,"In sicer ti, ki so zdaj predstavniki republik, torej, ki so v predsedstvu, potem predsednik predsedstva republike in predsednik vlade."
12,"Recimo, na ta način bi dobili dovolj kvalitetno telo za kakršnakoli pogajanja."
29,"Ne moremo pa trpeti naprej, da ima neka republika, ki je, bi rekel, slabše je kot med okupacijo tukaj, ko smo bili pod Nemci, je bolj, pod večjim pritiskom."
30,"Mi smo se pogovarjali pred tednom dni, so bili delegati tukaj iz sindikata in ko so oni to povedali, dejansko imajo manj pravic, kot smo jih imeli mi pod Nemci."
21,"Da mi potem priznamo, recimo, delegata Kosova v tem predsedstvu, to je sramotno in to je smešno in cinizem največje vrste."
17,"In vedno moramo zahtevati, vedno, čeprav bodo vedno rekli: Ne, to je ustava, potem moramo ustavo spremeniti."
7,Ampak drugače se mi ne moremo pogovarjati.
23,"Bistvo je to, da mi v predsedstvu na ta način nekaj novega dobimo, torej ne bo več predsedstvo, ampak bo neko novo telo."
7,Vedno moramo v tej smeri naprej delati.
6,In to je naloga naše vlade.
7,"To je naloga našega predsedstva, da razmišlja."
10,Mi ne moremo tu nekaj pametnega v pol ure skleniti.
3,Glede teh delegatov.
17,"Strinjam se z gospodom Mlinarjem, da je to za njega zelo, bi rekel, nemogoče, in za kolege."
11,"To, kar si rekel prej, kolega Tomše, da tudi nekaj stane."
13,"Stalo bo tisto, če ne bo nobenega dol, ko nam bodo milijarde odtekle."
6,"Ne pa fičfirič, kar imamo tukaj."
4,Tako moramo to razmišljati.
16,"Dajmo danes sprejeti samo to, da vlada, da predsedstvo rečeta v najkrajšem roku dorečeta kaj želita."
6,"Ne tako cincati, kot zdaj delamo."
2,Hvala lepa.
2,Gospod Smole.
15,"Z mnogimi stvarmi, ki jih je rekel kolega Tomšič, se strinjam, z nekaterimi pa ne."
28,"Samo rad bi pa opozoril na to, ali bo Skupščina Slovenije preko svojih delegatov delovala v Zboru republik in pokrajin, je stvar te skupščine, ne pa stvar vlade."
9,"Mislim, zakaj moramo zdaj čakati mnenje vlade o tem?"
15,"Mi kot skupščina se moramo enkrat odločiti, ali bomo sodelovali ali pa ne bomo sodelovali."
2,Še kdo?
7,Če ne zaključujem razpravo k tej točki.
5,"V bistvu, prosim, gospod Mlinar."
4,"Spoštovani predsednik, spoštovani zbor!"
64,"Če se dobro spomnim, 27. decembra, ko se je razpravljalo o ugotovitvenem sklepu, je bil narejen dogovor, da se pripravi - mislim, da je Pahor predlagal okroglo mizo, to je bila ena varianta, mislim, da je Mile Šetinc predlagal, pa še nekateri drugi - da se v najkrajšem možnem času po novem letu pripravi seja vseh treh zborov, kjer bi govorili o odnosih Slovenije s federacijo."
4,Če se dobro spominjam.
18,"Mi smo v našem poročilu izhajali iz tistega, kar je bilo rečeno v ugotovitvenem sklepu in okoli njega."
21,"In če ste prebrali mišljenje našega Izvršnega sveta, ki je v zadnjem delu svojega mišljenja napisal, da tisti ugotovitveni sklep podpira."
12,"To razumemo tako, da Slovenija v organih federacije preko svojih predstavnikov sodeluje."
24,"Mi in Šetinčeva komisija, če poenostavljeno rečem, mi v delegaciji smo iz tega izhajali, in zdaj sprašujemo samo, kdo je tisti, ki naj sodeluje."
3,"Prosim, razumite nas."
35,"Če ne bi bila izvoljena julija meseca nova delegacija, potem je evidentno, če se reče, delegacija naj nadaljuje s svojim delom, tako kot je v ugotovitvenem sklepu napisano, da je to ta, ki zdaj dela."
24,"Če imamo pa eno izvoljeno, pa je nismo aktivirali, nismo mi v Zboru republik in pokrajin, ta delegacija kriva, da nova ni bila aktivirana."
10,"Jaz tudi razlogov ne poznam, in jih tudi nisem iskal."
10,"Mi bi vendarle radi vedeli, kdo bo v bodoče delal."
8,"In to ne moremo čakati, še 14 dni."
1,Poslušajte!
31,"Stvari so prišle do te točke, nekdo mora v ponedeljek od delegacije iti v Beograd, nadaljevati zakon o Iraku, ki ni tako nepomemben zakon in ga je treba čimpreje spraviti skupaj."
27,"Če mi ne dobimo stališča, da smo tisti pravi, ki bomo zastopali interese slovenske skupščine, zdaj naprej, mi dejansko tam nimamo kaj iskati, ker imamo dve delegaciji."
14,"Če ne bi bili dve, potem bi bilo jasno, da je to ta delegacija."
24,"In to mi sprašujemo skozi naše poročilo in to je tudi, kot sem razumel, ko sem prebral mnenje in predlog sklepa, tudi misel komisije."
23,"V tistem sklepu se ne govori nič o podaljševanju mandata, ampak se piše mnenje za izvedbo odloka, s katerim se je podaljšal mandat."
19,"Predlaga se sklep, da delegacija, pač ta pa ta, nadaljuje z delom in tako naprej, da tega ne citiram."
47,"In če vas je sedaj tukaj premalo, potem, glede na to, da ste neusklajeni v dnevnem redu z drugima dvema zboroma, bomo morali oziroma bosta druga dva zbora morala to tematiko dati jutri na sejo, in potem se naj na zborih o tem, o čemer govorimo, odloči."
10,Seja o bodočih odnosih v federaciji pa se naj pripravi.
12,"Naj se pripravi, recimo, čez 14 dni ali pa čez 3 tedne."
16,"Takrat se naj ugotovi, recimo, da ni potrebno imeti, govorim na pamet, nobenih kontaktov s federacijo."
17,"Naša delegacija je tista, ki bo rekla skupščini, da mora dol iti, pač takrat ne bo šla."
10,"In to je pravzaprav vsa stvar, o kateri zdaj govorimo."
20,"Kompleksen problem odnosov sem pa razumel kot predlog, da se bo pripravil, in da se bo o njem tudi spregovorilo."
2,Hvala lepa.
2,Gospod Pahor.
11,"Mnogo modrih misli je bilo že izrečenih, bom lahko zelo kratek."
4,Rekel bi samo to.
48,"Predlagam, da sprejmemo to, kar je ponudil Mile Šetinc in njegova komisija, da ugotovimo, da diskusija o tem vprašanju ni diskusija o pravnih zadevah in pravnih vidikih, ampak da gre za vprašanje, ali slovenska skupščina ocenjuje, da je v njenem interesu, da pošlje delegacijo v Beograd ali ne."
43,"Zato podpiram predlog - in to je tudi Izvršni svet podprl, da se čimprej organizira diskusija o tej zadevi, da je ta diskusija čimprej, in predlagam, da Izvršni svet vendarle pripravi neko poročilo in nek, morda paket, predlogov, ki bi jih lahko skupščina sprejela."
22,"Ne predlagam, da jutri odpiramo diskusijo na to temo, ker se bojim, da bo nepripravljena in da bomo ponovno govorili v zrak."
50,"Predlagam, da sprejmemo danes sklep, da je to skupščino treba, bom rekel, zelo precizno pripraviti, da vlada pripravi nek ekspoze o vprašanju uresničevanja slovenskih interesov v zveznih organih, in da potem skupščina zelo jasno, precizirano, decidirano opredeli svoj interes do odnosov v Jugoslaviji in tudi do pošiljanja delegacije v Beograd."
4,Še kdo želi besedo?
6,"Če ni več razprave, zaključujem razpravo."
54,"Mi imamo sedaj v bistvu dva sklepa. da jih rezimiramo, prvi sklep bo predložila Komisija za urejanje skupnih odnosov v Jugoslaviji in drugi sklep, ki izhaja iz diskusij, ki so bile tukaj iznešene. prvi predlog sklepa predlaga, da delegacija Skupščine Republike Slovenije v Zboru republik in pokrajin Skupščine SFRJ nadaljuje delo v tem zboru."
40,"Delegacija naj deluje, tako da bo mogoče tekoče, najnujnejše delovanje vseh tistih zveznih organov, ki morajo delovati v prehodnem obdobju, nima pa nikakršnih pooblastil in pristojnosti za dogovarjanje v zveznih organih o bodočih odnosih Republike Slovenije z ostalimi v Jugoslaviji."
24,Delegacija naj pri usklajevanju in dajanju soglasij k predlogom posameznih aktov postopa v skladu s sklepi in pooblastili Skupščine Republike Slovenije k tem aktom.
12,To je predlagala Komisija za urejanje skupnih interesov in odnosov v Jugoslaviji.
36,"Drugi predlog pa je ponudil gospod Smole in nekateri drugi, da je treba v bistvu na skupni seji uvrstiti zadevo na skupno sejo oziroma na skupno zasedanje oziroma, da se pričakuje tudi stališče in predlog vlade."
12,"In kot predlaga gospod Mlinar, posebna točka uvrsti na dnevni red skupščine."
7,"Skratka, da je treba stvar obravnavati širše."
11,Razpravo smo zaključili in dajem na glasovanje prvi predlog sklepa komisije.
7,"Ugotovimo navzočnost, prosim pritisnite na sivi gumb."
6,Kdo je za tak predlog sklepa?
3,Je kdo proti?
4,Se je kdo vzdržal?
7,"Ugotavljam, da je ta predlog sklepa izglasovan."
42,"Drugi predlog sklepa je v bistvu s tem brezpredmeten oziroma Družbenopolitični zbor sprejema predlog, da se na skupnem zasedanju obravnava problematika bodoči odnosi v Jugoslaviji in sodelovanje delegatov Republike Slovenije v zvezni skupščini in v skladu 82. členom poslovnika Skupščine Republike Slovenije."
12,"Predlagam tudi, da Zbor občin in Zbor združenega dela sprejmeta ta sklep."
9,Izvršni svet naj za to sejo pripravi ustrezna stališča.
29,"Predlagam, da se iz tega drugega sklepa izpusti tisti del, ki govori o delegaciji in delegatih, zato ker smo o delegaciji sedaj sprejeli sklep, delegati pa podležejo tej skupščini."
17,"Skratka predlaga: Družbenopolitični zbor sprejema predlog, da se na skupnem zasedanju obravnava problematika bodoči odnosi v Jugoslaviji."
70,"Strinjam se s to formulacijo, ki je opredelila, kaj se pripravi za skupno zasedanje, ampak prosil bi, da bi druga dva zbora obvestili, da jutri to data na dnevni red, da jih ne boste potem vi čakali, da se bodo na koncu šele spomnili, da bodo dali in bi prosil, če rečete, da bi to obravnavali in da jih obvestite, da to jutri na začetku seje dajo na dnevni red."
5,To sem mislil samo predlagati.
2,Hvala lepa.
6,To je stvar predlagatelja dnevnega reda.
17,"Predlagal bi, da glasujemo tudi o tem drugem predlogu sklepa in da še enkrat ugotovimo navzočnost, prosim."
6,Predlog sklepa naj bi se glasil.
37,"""Družbenopolitični zbor sprejema predlog, da se na skupnem zasedanju obravnava problematika bodoči odnosi v Jugoslaviji in v skladu z 82. členom Poslovnika Skupščine Republike Slovenije predlagam, da tudi Zbor občin in Zbor združenega dela sprejmeta tak sklep."
9,"Izvršni svet naj za to sejo pripravi ustrezna stališča""."
4,To je predlog sklepa.
3,Kdo je za?
3,Je kdo proti?
4,Se je kdo vzdržal?
8,"Ugotavljam, da je tudi predlog tega sklepa sprejet."
5,S tem zaključujemo to točko.
6,"Prehajamo na naslednjo, to je zadnjo"
8,"TOČKO DNEVNEGA REDA - POBUDE, PREDLOGI IN VPRAŠANJA DELEGATOV."
8,Želi kdo od delegatov postaviti še kakšno vprašanje?
3,"Prosim, gospod Smole."
46,"Nimam vprašanja, predlagam pa, da bi naš zbor predlagal, da jutri na skupnem zasedanju vseh treh zborov dobimo avtentične informacije o tem, kaj se je dogajalo v Predsedstvu SFRJ, kaj se je sklepalo in tudi kakšno je sedaj stanje v Republiki Hrvaški in drugih delih Jugoslavije."
11,"Skratka, menim, da imamo poslanci pravico zahtevati, da smo točno informirani."
6,"Če smem podvprašanje, od kolega pričakujemo?"
20,"Od predsednika predsedstva, od predsednika Skupščine Slovenije in predsednika Izvršnega sveta, od tistih, ki hodijo po Jugoslaviji in se pogajajo."
5,Gospod Školč je na vrsti.
70,"Samo nekaj bi prosil, ker vidim, da je nesmiselno imeti tako točko na koncu glede na to, da ni ministrov in šefa vlade, ki so nujni zato, da se pač lahko polemično razpravlja kot pobude poslancev ali delegatov in bi prosil gospoda Toplaka, da zagotovi, da so vsaj enkrat pri tej točki prisotni tisti, ki smo jim kdaj dali že vprašanja, ker to, kakor sedaj teče, nima nobenega posebnega smisla."
56,"Mi tukaj sprašujemo, bentimo, oni lahko odgovorijo, lahko ne odgovorijo, največkrat to naredijo pisno, ni mogoče nič več vprašati, ni mogoče nobenega vzeti v precep, ampak ministri, ki si ne upajo seveda javno svojih neumnosti zagovarjati ali svojih potez, si zaslužijo še vse drugega kot samo to, da se jih pozove sem sedet k takšni točki."
2,Hvala lepa.
12,"Vseeno bi apeliral, da se vzdržujemo ocen, svojih neumnosti zagovarjati in podobno."
11,"Gre vendarle za vprašanja, kaj je neumnost in kdaj je neumnost."
2,Jaz bi...
23,"Prosil bi vas, da mi poveste, če sem kogarkoli tukaj žalil, da se mu opravičim, samo se mi zdi, da je potrebno poslušati."
34,"Ta besednjak, ki ga uporabljam je lahko provokativen, ampak se mi zdi, da je še premalo zato, da bi določne ljudi spodbudil, da bi odgovarjali na tisto in za tisto, za kar morajo odgovarjati."
4,"Prosim, gospod dr. Plešivčnik."
30,"Dal bi tako splošno pripombo in ponižno željo na tiste, ki oblikujejo besedila zakonov, mnogi menimo namreč, da so besedila predloženih zakonov dostikrat zelo nejasna, da ne rečem preveč komplicirana."
42,"Zato večini sprejetih zakonov sledijo trikrat daljša navodila za izvajanje teh zakonov, potem morajo biti še dodatni številni seminarji po celi Sloveniji, na njih pa še različni razlagalci za posamezna določila, drugače razlagajo v Mariboru, kot tisti v Kopru ali na Bledu."
15,"Vsi pa se skoraj trudijo, kako bi namen predpisov v svojo korist brez krivde obšli."
27,"Zato se tudi zakoni na različnih področjih ali pa sorodnih delovnih organizacijah različno izvajajo ali pa sploh ne morejo izvajati, ker se vse te procedure ne uporabljajo."
15,"Nihče nam ne zna povedati še do danes, kako naj obračunamo osebne dohodke za januar."
17,"Vi pa sami tudi veste, koliko dilem in nejasnosti je okoli zakona o dohodnini in tako naprej."
22,"Torej menim, da bi naj bili zakoni kratki in jasni, za čim več ljudi, da ne rečem za vse državljane oziroma rezidente."
1,Hvala.
2,Gospod Pintar.
13,"Hotel sem samo podpreti in razširiti predlog, ki ga je dal kolega Smole."
11,"Namreč res je, da bi želeli tako informacijo, tudi zaslužimo jo."
5,Dodal bi še dve stvari.
20,"Prvič, menim, da bi nam lahko, ker že imamo to Ministrstvo za informiranje, minister sam ga imenuje ministrstvo za resnico."
48,"Upam, da ga nisem užalil, ker je to njegova izjava, da bi nam dalo tudi pregled, kaj je tuji tisk pisal o tem primeru, ko je šlo za to problematiko Hrvaške, ker vemo, da je bilo precej tem napisano, tako da bi želeli informacijo tudi o tujem tisku."
65,"Drugo, razširil bi pa njegov predlog v toliko, ker menim, da bi bilo izjemno potrebno slišati tudi mnenje našega ministra za obrambo in mir, če bi nam lahko povedal, ali po njegovi oceni, po njegovem mnenju te tajne obveščevalne službe, ki so se tako dobro legitimirale in pokazale svojo prisotnost v vseh porah hrvaške družbe, enako gostujejo tudi v vseh porah slovenske družbe. hvala lepa."
2,Hvala lepa.
2,Še kdo?
3,"Prosim, gospod Potočnik."
22,"Prosim vse tiste, ki ste zdaj govorili, bi lepo prosil, če lahko oblikujeta svoja vprašanja morebiti juri dopoldan tukaj, v sobi 103."
15,Predlagal bi v zvezi z delom našega zbora in v zvezi s sklepčnostjo naslednjo stvar.
17,"Menda je v našem zboru 49 profesionalnih poslancev in dostikrat se zgodi, da smo na meji sklepčnosti."
38,"Predlagal bi, da vsi poslanci, jaz sem amater, pa sem manjkal do zdaj samo enkrat, in to na slavnostni seji, ko je bila proglasitev plebiscita, zato ker sem imel občinsko skupščino, vidim pa, da nekaterih profesionalcev dostikrat ni."
24,"Predlagal bi, da vsi delegati dobimo spisek teh profesionalcev in da tisti, ki na seje ne hodijo, da to obravnavamo kot kršitev delovne obveznosti."
30,"Profesionalci so tu zaposleni in vse ostalo se mora prilagajati dogajanjem v skupščini, tako da se enkrat potem končno ve, kdo je tisti, ki pač povzroča to, da nismo sklepčni."
22,"Tu nas je, ali pa tudi tukaj, ne vem, kdo je vse amater, ampak dosti amaterjev nas je tukaj, ki zagotavljamo sklepčnost."
2,Hvala lepa.
36,"Če smem na to samo nekaj na kratko odgovoriti gospodu Potočniku takole: Danes večkrat, moram reči, sem za osebno evidenco vmes evidentiral prisotnost po strankah za sebe 5 krat, ali 7 krat in tako tudi zdaj."
35,"Od narodnosti je prisotna ena od dveh, od socialistične stranke 4 od 5, od Stranke demokratične prenove sedaj 11 od 14, danes jh je bilo 12 od 14, ali celo 14, tako je, ja, tako."
91,"Liberalno demokratske stranke povprečju 10 od 12, ampak pravim v povprečju, zdaj, recimo, 9 od 12 je pa bilo 10, 11 od 12, Socialdemokratska zveza tako v povprečju 4 od 8, zdaj 2, 3, SDZ 4 od 8, Liberalna stranka danes 1 od 3, Slovenska kmečka zveza v povprečju 8 od 11, Slovenski krščanski demokrati 4 od 11, Zeleni Slovenije danes v povprečju 5 od 8 in Socialdemokratska stranka 3 od 6, zdaj 6. Danes varira od 3 do 5. Moram povedati, imam 7 takih listkov, kjer te stvari sproti kontroliram."
12,"Prosim, ne, ne vem, zdaj je 6. Gre za to, da vemo."
9,"Prosim, danes je tako, kdaj drugič je lahko drugače."
8,"Prosim nadaljujemo, toliko samo v pojasnilo gospodu Potočniku."
3,"Prosim, gospod Balažic."
24,"Spoštovani, še dodaten predlog, ker menim, da je tudi gospod Potočnik malo napačno v to smer dvorane gledal, in se je potem tudi izkazalo."
20,"V Nemčiji, ker se zgledujemo proti Evropi, imajo zelo učinkovit zakon o tem, ki govori in preprečuje neprisotnost na seji."
4,Za dve stvari gre.
17,"POslanec je praviloma zgolj poslanec in ni trojni, četvorni funkcionar itn., ali pa še minister zraven itd."
9,"Izjemoma je lahko župan, to pa so redke izjeme."
3,In druga stvar.
59,"Vsi profesionalci, verjamem, da bo ta parlament nekoč ves profesionalen, ker bo manjši, pa seveda imajo potem lestvico po kateri so udarjeni po žepu, če manjkajo enkrat, če manjkajo dvakrat še bolj itn., da se jim preprosto ne splača manjkati, predvsem pri glasovanju, tako da je po mojem mišljenju to lep zgled, da razrešimo ta problem v tej skupščini."
2,Gospod Bekeš.
1,Spoštovani!
13,"Jaz sem tudi želel predstaviti predlog, s katerim bi pomagali urediti vprašanje prisotnosti."
23,"Dejstvo je, da je samo 1/4 poslancev v celotni skupščini in dobra polovica v tem zboru profesionalnih, ostali te dolžnost ne opravljajo poklicno."
30,"Menim, da bi precej prispevali k bolj urejenim pogojem za delo, k možnostim za planiranje dela, če bi predsedstvo skupščine oblikovalo predlog za dneve, katere bi imeli v tednu rezervirane."
35,"Namreč to, da so do sedaj bile seje že čisto vse dneve v tednu, da nikoli ne vemo niti 14 dni vnaprej, na kateri dan bo seja silno otežuje planiranje kakršnihkoli obveznosti, tudi profesionalnim poslancem."
25,"Mene je vedno strah sklicati komisijo, ki jo vodim, ker ne vem, ali ne bo neka izredna seja ali nekaj takega padlo na ta rok."
31,"Res, lahko sklicujem s tveganjem na zelo kratek rok ali na zelo dolg rok, pa spet ne vem, kaj bo in ima stvar več elementov loterije, kot pa resnega planiranja dela."
28,"Domnevam, da so podobni problemi tudi pri drugih in dokler je večina neprofesionalnih poslancev v tej skupščini, menim, da je delo potrebno organizirati, tako da ga čimbolj olajšamo."
64,"Ta predlog sem že ustno neformalno posredoval nekaterim funkcionarjem, članom predsedstva in ker ni bilo nobene reakcije, bi prosil, da ga zbor sprejme kot neke vrste sklep, vključno s kombinacijo takih ukrepov, o kakršnih je kolega Balažic govoril in ker je med nami tudi predsednik komisije za pripravo novega poslovnika bi predlagal, da komisija, ki jo vodite kolega Tomažič tudi o teh vidikih razmisli."
2,Hvala lepa.
5,Naj delno odgovorim gospodu Bekešu.
17,"Vsi sklici zborov doslej so bili, vse seje so bile sklicane več kot 15 dni pred sklicem."
10,"Izjemoma so bile izredne skupne seje, razen, moram reči, nadaljevanj."
34,"Za nadaljevanja pa smo se pač tako tukaj dogovorili, v večini kakor je po presoji predstavnikov v večini primerov predstavnikov vodij klubov tudi odgovarjalo in zato smo tako tudi sklicali in določili nadaljevanja sej."
12,In kakor je seveda situacija tudi terjala zaradi usklajevanja z drugimi zbori.
51,"Danes smo slišali krivične pripombe na račun poslancev, ki so profesionalci in manjkajo na zborih, sedaj pa bi rad samo z drugega zornega kota opozoril, da tisti, ki nismo profesionalci, da vedno manjkamo, enkrat v skupščini, drugič pa v podjetjih in prosim, da se to tudi upošteva pri planiranju našega dela."
2,Hvala lepa.
2,Gospod Verlič.
15,Zakon o volitvah je bil sprejet in tudi volitve so po tem zakonu bile speljane.
56,"In v tistem zakonu piše tudi, da se del stroškov za predvolilno kampanjo dobi povrnjenih za vsakega izvoljenega poslanca. 8 mesecev sem čakal, dokler sem bil na stari funkciji, sem tudi službeno na to opozarjal, po 8 mesecih pa ponovno postavljam vprašanje pristojnemu organu, kdaj bo zagotovil izvedbo tako pomembnega zakona, kot je zakon o volitvah."
16,"Ne vem kdo je to, ker sem to sprožil tudi na Komisiji za volitve in imenovanja."
3,Tam nismo pristojni.
36,"Izvršni svet ne odgovori, vodstvo skupščine pozivam, naj razčisti, kdo je za to odgovoren, tudi če se bo to končalo tako, da bo za vsakega izvoljenega poslanca v smislu izvajanja tega zakona povrnjen samo en dinar."
18,"Tudi takrat bo prav samo zakon, ki je bil sprejet in ki tudi velja naj se tudi izpelje."
1,Hvala.
2,Gospod Peršak.
5,Pojasnilo v zvezi s tem.
34,"Pogoj za to je tudi, da stranke predložijo in dokumentirajo stroške, ki so jih imele pred volitvami, to je tudi po zakonu in kolikor je meni znano, je to zelo malo strank doslej naredilo."
16,"Med drugim, gospod Školč pravi, da njihova, vem, da je tudi SDZ, za ostale ne vem."
2,Hvala lepa.
36,"Zdaj bi takole zaprosil ponovno vse tiste, ki ste govorili, ki imate konkretna vprašanja, konkretne pobude in predloge, da jih jutri oblikujete pisno in jih po možnosti oddate, tako da bi čimprej lahko tudi posredovali odgovor."
2,Še kaj?
7,"Samo malo, še gospod Ignac, se opravičujem."
15,"Namreč, kazalo je, kot da smo krščanski demokrati tu množično profesionalci in tudi množično manjkamo."
13,"Mi imamo samo dva poslanca v tem zboru profesionalno, eden je pa polprofesionalno."
8,Vsi drugi so na svojih delovnih mestih drugod.
13,"Seveda pa nobeden ni vedel, da bo ta seja trajala že četrti dan."
16,"Prepričani smo bili, da bo končana že prejšnji teden po vseh normalnih poteh bi morala biti."
12,"Ker se je pač tako zgodilo, natanko za vsakega vem, kje je."
11,"In smo se dogovorili, kako in kaj, tako da je jasno."
2,Hvala lepa.
2,Hvala lepa.
6,Jutri ob 10.00 uri tukaj nadaljujemo.
16,"Imamo še zakon o prometnem davku, imamo potem usklajevanje, ker bodo pred tem že usklajevalne komisije."
14,"Ob 9. uri začnejo že delati, prva usklajevalna komisija ob 9.00, ob 11.00 druga."
1,Hvala.
