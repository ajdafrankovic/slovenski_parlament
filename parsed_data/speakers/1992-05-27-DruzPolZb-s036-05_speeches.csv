82,"Hvala lepa za besedo. Gospod predsedujoči, spoštovani poslanci in poslanke! Bom zelo kratek. Imam nekaj krajših pripomb k predlogu za izdajo zakona o uporabi grba, zastave in himne Republike Slovenije z osnutkom zakona. Ta zakon bi veljalo v osnovi podpreti. Pozitivno dejstvo je tudi to, da predlog zakona vključuje že obstoječi zakon o himni Republike Slovenije. Podpreti velja rešitev, da naj italijanska in madžarska skupnost v Republiki Sloveniji uporabljata svoje narodne simbole in naj sami določita, kakšni so ti simboli ali bodo."
6,Po členih bi navedel naslednje pripombe.
86,"3. člen. Podpiramo rešitev, da je geometrijsko in likovno pravilo za oblikovanje grba Republike Slovenije sestavni del zakona. Pri tem gre za določen problem, ki izhaja iz ustave. Ob navedbi grba Republike Slovenije imamo v ustavi razlago. Če si ogledamo grb, ki je za mojim hrbtom, imamo razlago tako simbola gore, se pravi Triglava, imamo razlago dveh valovitih modrih črt, ki naj ponazarjata morje in reke, nimamo pa simbolne razlage treh šesterokrakih zlatih zvezd. Očitno takrat niso bili pozorni in ne vemo, kaj te zvezde pomenijo."
61,"Nekdo si lahko razlaga kot tri, ljudsko število, ali kot tri reke v Sloveniji ali kot, denimo, delitev oblasti na zakonodajno, izvršno, sodno. Lahko je to ozvezdje ali karkoli. Skratka, nimamo nobene uradne kvalificirane izdaje, kaj te tri zveze pomenijo. Predlagam, če se le da, da v tem zakonu poskušamo to dograditi, tako da bomo imeli poln pomen celotnega našega grba."
36,"Kar se tiče 7. člena, velja določiti okvirne kriterije za izdajo dovoljenja za uporabo grba in zastave kot sestavnega dela drugega znaka. Mislim, da ni dobro, da bi tu šlo zgolj za prosto presojo pristojnega organa."
38,"V 9. členu podpiramo osnovno besedilo točk, ki določajo, da na poslopju, na katerem so uradni prostori organov lokalne skupnosti, ždi grb Republike Slovenije. Zato so tudi pragmatični razlogi, da je pač tudi da stavba na oko prepoznavna."
41,"V 12. členu se zavzemamo za osnovno besedilo, ki je restriktivnejše glede izobešanja zastave. Tu mislim, da bi lahko v izogib prevelike profanacije stalnega izobešanja zastave to omejili na tri datume, in to je 27. april, 25. junij in 26. december."
38,"Kar se tiče 13. člena, velja natančneje določiti točko 3, ki govori o izobešanju zastav pri javnih manifestacijah, ki so pomembne za Republiko Slovenijo. Skratka, da se onemogoči neko poljubno arbitrarnost in da so te stvari določneje zapisane."
22,"V 17. členu podpiramo rešitev, ki v izogib impietete določa, da himne ni dovoljeno izvajati z namenom tržnega oglaševanja oziroma zaznamovanja storitev."
208,"Na koncu bi dodal še nekaj vprašanj ali predlogov predlagatelju zakona. Sam sem si šel ogledat knjigo, kjer so nabrani vsi grbi in zastave sveta in ugotovil, da v bistvu, razen v tistih državah, ki smo jih imeli za realsocialistične, večina držav po svetu pozna več tipov zastav za različne funkcije in priložnosti in mislim, da je v tem smislu ta zakon zelo boren, kajti v bistvu priznava zgolj državno zastavo Republike Slovenije. Jaz mislim, da se je potrebno tu naprej pogovarjati tudi o tem, da zakon določi nacionalno zastavo, ki vemo, kakšna je že skozi stoletje in več, da velja razmišljati o predsedniški zastavi ali v alternativi tudi o zastavi predsednika Vlade, da velja seveda opraviti razpravo, kakšna bi bila slovenska pomorska zastava in morda, verjetno bo prišlo v nadaljnjem izoblikovanju lokalne samouprave tudi do tega, da se bodo izoblikovale pokrajinske entitete, in ali bodo tudi te imele možnost svojih zastav. Skratka te stvari so izpostavljene iz tega predloga zakona in predlagal bi, da predlagatelj o tem ponovno premisli, predvsem pa bi dal poudarek na to, da določi v zakonu tudi nacionalno zastavo, predsedniško zastavo in pomorsko zastavo, kar je minimum tega, kar nekako nosijo kot obeležja, bom rekel, moderne države. To bi bilo vse. Hvala lepa."
122,"Glede te narodne zastave. Z gospodom Šeligom sva se ob sprejemanju ustave zaradi tega sporekla in sva se drla drug na drugega. Gre za dvoumno formulacijo v ustavi, ki govori, da je državna zastava narodna z grbom. To je vse. Vendar, v kolikor narodna zastava ne bo določena, ne govorim o uporabi narodne zastave, jaz sem govoril o določitvi in tudi predlagal sem spremembo imena zakona. V kolikor narodna zastava ne bo določena, potem zame formalno pomeni, da je ni več, da jo zanikamo, odpravljamo in da se je odpovedujemo. Jaz se temu ne odpovedujem in zato bom vztrajal na tem, da je določena, ne pa da govorimo o uporabi, ker je jasno, da jo lahko uporabljamo, vsak, ki si jo upa."
21,"Gre za določitev narodne zastave oziroma za problem, da ne bo ostal vtis, da je odpravljena, zanikana ali odpovedana. Hvala lepa."
60,"Procedura je taka, da se po ugotovitvi o tem, da je nek predlog sprejet v neenakem besedilu, opravi ponovna obravnava, pri čemer je taka skupina, ki jo imenujemo, pooblaščena, da da mnenje o teh neenakostih v besedilu. Če bi to izglasovali, bi v bistvu preskočili fazo ponovne obravnave in bi takoj pustili fazo ponovne obravnave in prešli takoj na usklajevanje."
38,"Nisem zadosti pameten, da bi sam presodil, ali je to prav ali ne. Predpostavljam, da se zbor z glasovanjem lahko za to odloči. Zato dajem na glasovanje. Ali želi predsednik Komisije za poslovnik dati kak predlog na to?"
10,"Se strinjate, da lahko zbor z glasovanjem o tem odloči?"
35,"Sprašujem zbor, če soglaša s predlogom, da se preskoči faza ponovne obravnave, da se to skupino prekvalificira v usklajevalno komisijo in se njene predloge obravnava kot predloge usklajevalne komisije. Najprej ugotavljamo navzočnost! 52 navzočih poslancev."
8,"Kdor je za ta predlog, naj, prosim, glasuje!"
3,Je kdo proti?
4,Se je kdo vzdržal?
19,"Ugotavljam, da je predlog sprejet in s tem prekvalificira status te delovne skupine in dodeli ustrezen status njenim predlogom."
70,"Našemu zboru predlaga usklajevalna komisija, da sprejme naslednje amandmaje, in sicer, da se pri 4. členu doda novi četrti odstavek 41. člena, ki se glasi: Do sprejetja dogovora do prejšnjega odstavka pripada mestu Ljubljana in Skupnosti obalnih občin Koper za financiranje nalog javne porabe naslednji del dohodnine, ki pripada občinam z ustreznega območja po odloku o razporeditvi določenih prihodkov med republiko in občinami: Mestu Ljubljana 40%, Skupnosti obalnih občin 16%."
10,"Obrazložitve ne bom bral. Mislim, da je število poslancev isto."
8,"Kdor je za ta predlog, naj, prosim, glasuje!"
3,Je kdo proti?
4,Se je kdo vzdržal?
5,"Ugotavljam, da je predlog sprejet."
41,"Nadalje nam komisija predlaga, da pri 5. členu, vi imate poročilo pred seboj, na 3. strani vidite, da se dodata dva nova člena, 17.a in 17.b in se glasita, kot je navedeno na 3. strani. Najbrž ni treba brati."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
5,"Ugotavljam, da je predlog sprejet."
53,"Na 4. strani poročila je predlog za spremembo 6. člena, ki pravi, da se za 41. členom doda nov 41.a člen, ki se glasi: ""Določbe tega zakona o financiranju javne porabe v občini se smiselno uporabljajo tudi za financiranje javne porabe v mestnih in regionalnih skupnostih."" Sledi daljša obrazložitev. Predlagam, da glasujemo."
9,"Kdor je za predlog usklajevalne komisije, naj, prosim, glasuje!"
3,Je kdo proti?
4,Se je kdo vzdržal?
7,"Ugotavljam, da je predlog usklajevalne komisije sprejet."
15,Sedaj moramo glasovati še o zakonu v celoti. Še enkrat preverimo navzočnost! 52 prisotnih poslancev.
14,"Kdor je za zakon z amandmaji, kakor smo jih sedaj sprejeli, naj, prosim, glasuje!"
3,Je kdo proti?
4,Se je kdo vzdržal?
23,"Ugotavljam, da je predlog zakona sprejet s pooblastilom, da bo Zakonodajno-pravna komisija pogledala, ali je vse korektno in če so potrebne redakcijske izboljšave."
10,Prehajamo na 9. TOČKO DNEVNEGA REDA - OSNUTEK ZAKONA O GOZDOVIH.
21,Tu smo razpravo zaključili. Preostane nam samo še odločanje. Zadnjič nismo mogli odločati zaradi nesklepčnosti. Po razpravi predlagam zboru naslednji sklep:
7,1. Zbor sprejema osnutek zakona o gozdovih.
17,"2. Zbor nalaga predlagatelju, da ob upoštevanju razprave na zboru in v delovnih telesih pripravi predlog zakona."
6,Želi o predlogu sklepa kdo razpravljati?
13,"Če ne želi, predlagam, da o njem glasujemo. Preverimo navzočnost! 49 prisotnih poslancev."
7,"Kdor je za sklep, naj, prosim, glasuje!"
3,Je kdo proti?
4,Se je kdo vzdržal?
5,"Ugotavljam, da je sklep sprejet."
6,S tem je sprejet tudi osnutek.
21,"Prehajamo na 10. TOČKO DNEVNEGA REDA - PREDLOG ZA IZDAJO ZAKONA O UPORABI GRBA, ZASTAVE IN HIMNE REPUBLIKE SLOVENIJE, Z OSNUTKOM ZAKONA."
59,"Predlog za izdajo zakona z osnutkom zakona je predložila v obravnavo Vlada Republike Slovenije. Obravnavala sta ga Komisija za notranjo politiko, kot matično delovno telo, ki je podprla predlog za izdajo zakona o uporabi grba, zastave in himne Republike Slovenije z osnutkom zakona ter predlagala njegovo čimprejšnjo uvrstitev na dnevne rede sej zborov Skupščine Republike Slovenije in Zakonodajno-pravna komisija."
11,Predstavnik Vlade Republike Slovenije k tej točki je. Ne bo govoril?
5,Želijo besedo poročevalci delovnih teles?
12,"Odpiram razpravo. Za sedaj sva prijavljena dva za razpravo. Prosim, gospod Balažic."
100,"Hvala lepa za besedo. Ne glede na to, kako je komu všeč zastava oziroma obratno, tu je potrebno pri vsaki zastavi upoštevati določena pravila. Glede zakona. Prvo, kar želim reči, je to, da je ime oziroma naslov zakona vprašljiv, ker govori o uporabi zastave, simbolov zastave, grba itd., čeprav jih v dobršni meri celo določa. Gre predvsem za določitev grba na zastavi, gre za, prav dobesedno, določitev višine grba. To je ena zadeva in pa za celotno določitev himne. Pomeni, da ne gre za uporabo simbolov, ampak gre za določitev. Zato predlagam, da se naslov spremeni. To je kot prvo."
21,"Drugo, kar je, narodna zastava oziroma nacionalna zastava je izpuščena, in to je potrebno popraviti, kot so že opozorili pred mano."
60,"Nadalje, morska zastava. V kolikor se bomo odločili, da bomo imeli zastavo za več namenov, to, ki jo imamo, je potrebno o pomorski zastavi vsaj razmerja popraviti, to je minimum in tu gre za povsem tehnično pravilo, tehnični postopek oziroma običajen način, ki brez tega pa ne gre. Ne moremo to izpustiti. Razmerje za morsko zastavo mora biti seveda 2:3."
171,"Glede predsedniške zastave. V kolikor menimo, da je potrebna, potem jo je potrebno tudi v zakonu predstaviti, ampak na žalost nimamo nobenega osnutka, kakšna naj bi bila ta zastava. Osebno mislim, da bi jo bilo potrebno imeti. Potem je pa zelo pomembna zadeva pri tem zakonu oziroma pri simbolih, to je, pri zastavi gre za tako imenovano skrajšano zastavo, ki se jo uporablja v svetu tam, kjer so prostori oziroma kjer je prostor tak, kjer je zelo malo vetra in zastava na drogu nekako pade in ni razvidna. Skrajšano zastavo uporabljajo tako, da je spet na drogu, ampak na ta način, da je ob drogu daljši del zastave oziroma da je tisto, kar mora veter razvijati, krajše. Tak način zastave si lahko ogledate na vseh mednarodnih sejmih v tujini blizu nas. Namreč, mi še vedno vztrajamo pri obešanju, navpičnem obešanju zastave na drog, ki ga že vsi opuščajo. Namreč ta način povzroči samo to, da se zastava zavije in zavozla. Zato predlagam, da v zakonu opredelimo tudi ta način skrajšanja zastave."
75,"Glede navpičnega izobešanja oziroma člena 15, ki je konfuzen in povzroča neko zmedo, bi izpostavil predvsem to našo slavno zastavo na drogu pred Skupščino, ki je zlepljena. Nekaj podobnega, kot je že prej pokazal gospod Tomažič. Zlepljena je iz dveh zastav in to je nesprejemljivo in nepoznano in nora inovacija, ki ne vem od kod izhaja. Rdeča barva se prebija v belo barvo itd. To je način, ki v bistvu državo predstavlja v negativni luči."
39,"Zame je osnutek zakona tak, da bi ga bilo temeljito spremeniti. Zato predlagam, da to predlagatelj tudi stori, morebiti vključi še koga, ki se razume na simbole oziroma se z njimi ukvarja, čeprav navajajo strokovnjake, ki so menda sodelovali."
66,"Konkretno imam samo dve pripombi. Zastave, če so postavljene druga ob drugi ob priložnostih, državne zastave, med katerimi je tudi naša zastava, je eden bistvenih pogojev predvsem v tem, da morajo biti zastave tudi enako velike. Ne samo, kako so v vrsti, ampak da so tudi enako velike, enako kvalitetne. To je bistven pogoj. Tak pogoj je za nas že prislovično nepomemben in imamo vse mogoče."
114,"In še nekaj. Glede 12. člena, ki določa, ob katerih praznikih se izobešajo zastave. Ta problem je povezan tudi s stroški, ne samo s tem, koliko praznikov bo, na kateri praznik bodo izobešene državne zastave. Zato predlagam oziroma podpiram osnovni tekst, čeprav razumem gospoda Peršaka, ki formalno logično sklepa in mislim, da vsak državni praznik potrebuje tudi izobešanje državnih zastav. Mislim, da v tujini niti približno ni to tako, ker potem že to izobešanje pri našem številu praznikov postane monotono in bi bilo bolje, da se manjkrat pojavijo zastave, pa takrat bi jih malo bolj cenili, predvsem pa naj bi bile razvidne, neobledele. Skratka, naj bi tudi na ta način predstavljale države. Hvala lepa."
3,Hvala. Gospa Hribarjeva.
6,Hvala. Zdaj sem na vrsti jaz.
107,"Nekatere pripombe, ki jih imam, so skladne s tem, kar je povedal že gospod Balažic. Zlasti ta, ki zadeva to, da bi bilo dobro opredeliti, ali pa vsaj povedati, da se bo opredelila tudi predsedniška zastava, pomorska zastava, mogoče vojaška zastava in seveda, tu je še problem, ki je v ustavi nakazan, v tem zakonu ga pa ni. To, da ustava govori o tem, da obstaja tudi slovenska narodna zastava, nacionalna. No, tisti problem, ki je pa bolj pereč, glede na to, da je naša zastava pač na določen način oblikovana, da ima gor grb, je problem izobešanja, način obešanja te zastave, uradnih načinov obešanja te zastave."
210,"Že uvodna obrazložitev v zakonu govori, da seveda obstajajo tudi določena pravila, da pa države ali prepovedujejo, nekatere, navpično obešanje, ne na drogu, ali pa da določajo drugače, kot so sicer običajna pravila in jaz mislim, da je treba to narediti tudi pri nas. Kajti spreminjati obliko zastave, zasnovo zastave zato, da jo lahko na drug način obesiš, se mi zdi bolj problem kot pa to, da se odločiš za drugačno pravilo, če se že odločiš. Poleg tega mislim, da problem navpičnega obešanja ni tako velik kot se zdi, zaradi tega, ker tudi zdaj, ko imamo priložnost videti, kako našo zastavo obešajo pred OZN, pred Svetom Evrope in tako naprej, vidimo, da povsod obešajo zastavo na drog. Da je ne obešajo navpično. Da so pravzaprav redke priložnosti, kjer se zastava uradno obeša v navpičnem položaju. Predlagam, da se zaradi logike pogleda, če se že odločamo za uraden način obešanja v navpičnem položaju, odločimo za odstop od pravila in da sledimo logiki pogleda, kot pravim, ki gre levo, desno, od spodaj navzgor in da jo obrnemo tako, ne pa tako in da je treba zaradi tega položaj grba na zastavi zamenjati, spreminjati, ne vem, če jo hočeš obesiti s tem, da bi bila bela barva na levi strani pri navpičnem obešanju."
20,"Moram pa reči, da sem sam pravzaprav za to, da sploh nimamo tega uradnega navpičnega obešanja. To je ena stvar."
145,"Druga stvar, ki se mi zdi je to, kar sem rekel, da bi bilo treba na vsak način povedati, da obstaja tudi nacionalna država in da se ob kakšnih posebnih priložnostih, ki niso državni prazniki in niso državna zgradba, lahko ljudje uporabljajo tudi svojo nacionalno zastavo, če hočejo svoje neko posebno praznovanje pokazati, neko slovesnost. Glede 12. člena moram reči, da se ne strinjam z gospodom Balažicem. Jaz mislim, da vsi državni prazniki zaslužijo enako obravnavo, vsi tisti, ki so v zakonu o praznikih in prostih dnevih opredeljeni kot državni prazniki. Ne vem, če smo že razglasili 8. februar za državni praznik, zakaj takrat država ne bi izobesila državne zastave, recimo. To se pravi, da sem za variantno besedilo, da je pravilo, da se ob vseh državnih praznikih obeša državna zastava. Glede načina obešanja sem že povedal svoje mnenje, sicer pa nimam drugih pripomb. Hvala."
15,Na nadaljevanju 36. seje bo zbor obravnaval še nedokončane zadeve iz sprejetega dnevnega reda. Najprej
11,"PREDLOG ZA IZDAJO ZAKONA O FINANCIRANJU JAVNE PORABE, S PREDLOGOM ZAKONA."
59,"Potem OSNUTEK ZAKONA O GOZDOVIH, kjer nam je ostalo samo sklepanje, potem PREDLOG ZA IZDAJO ZAKONA O UPORABI GRBA, ZASTAVE IN HIMNE REPUBLIKE SLOVENIJE, Z OSNUTKOM ZAKONA; obravnava in odločanje. Potem SOGLASJE K STATUTU SKLADA REPUBLIKE SLOVENIJE ZA RAZVOJ, PREDLOG AKTA O SPREMEMBI V SESTAVI ODBORA DRUŽBENOPOLITIČNEGA ZBORA ZA KREDITNO-MONETARNI SISTEM IN POLITIKO IN ODBORA DRUŽBENOPOLITIČNEGA ZBORA ZA ZDRAVSTVO."
19,"Pri tej seji nam je ostala še točka pobude, predlogi in vprašanja delegatov, kar bomo združili za vse seje."
22,"Prehajamo na 7. TOČKO DNEVNEGA REDA - PONOVNA OBRAVNAVA PREDLOGA ZA IZDAJO ZAKONA O SPREMEMBI ZAKONA O FINANCIRANJU JAVNE PORABE, S PREDLOGOM ZAKONA."
88,"Po 305. členu poslovnika Skupščine Republike Slovenije poročilo delovnih skupin poslancev vseh treh zborov za pripravo predlogov k različno sprejetemu besedilu predloga za izdajo zakona o spremembi zakona o financiranju javne porabe, s predlogom zakona smo prejeli na klop. Prosim poročevalca delovne skupine, to je gospod Kopač. Je gospod Kopač prisoten? Ni prisoten. Je prisoten kak drug član te usklajevalne skupine, da bi lahko poročal. Poročilo sicer imamo. To je predlog za izdajo zakona o spremembi zakona o financiranju javne porabe, s predlogom zakona. Ponovna obravnava. Gospa Logarjeva."
336,"Hvala. Tudi naš poslanski klub ocenjuje, da je ta zakon kar dobro pripravljen. Imam samo dve pripombi, in sicer najprej pri 3. členu, kjer je ta varianta. Naj povem, da se zavzemamo za to, da se varianta k 25. členu, ki pravi, naj ministrstvo, pristojno za upravo, določi geometrijska likovna in barvna pravila za izoblikovanje grba in zastave ne sprejme. Mislim, da tu nima praktično nobene možnosti več. Ustava je tu jasna. Sem seveda tudi proti kakršnim koli razlagam tega, kaj kakšna stvar pomeni. Te razlage so lahko subjektivne. Niso enopomenske, tako da ni potrebno. Bi pa tudi sam rad nekaj povedal v zvezi z izobešanjem. To, kar je, se v glavnem kar strinjam s predhodnikom, gospodom Peršakom, posebno še to, da se zastave praktično izobešajo na drogovih, na pokončnih drogovih in resno predlagam predlagatelju, naj v 15. členu izpusti drugi odstavek. Ta drugi odstavek, ki pravi, kadar je zastava izobešena navpično, položena ali se nosi v vodoravni legi, mora biti, gledano od spredaj, bela barva na levi strani in grb v levem zgornjem kotu, zgornjem delu zastave. Takšna določba nas sili, da izdelujemo posebne zastave, takšne, ki so v bistvu v nasprotju z zastavo in tu je celo tako, da je celo na drugi strani takšna. To je popolnoma nepotrebno, kajti takšna zastava, kot je citirana v ustavi, logično, da je na drugi strani drugačna, da je bližje droga in to je logično in tista zastava se potem izobesi, kakršna pač je. Takšna določba pa nas sili, da delamo dve vrsti zastav in je to nesmotrno. Vem pa, od kod izhaja. Izhaja iz tistega nekega prepričanja, ki je pa res desetletja veljalo, da mora biti na desni strani rdeča. Ampak to pravilo ni, ja tako, zaradi tega. To pravilo ni nikjer zapisano. Pri teh mednarodnih pravilih in v knjigah se povsod vidi, da je zastava predstavljena v tej obliki, tukaj je drog, in ko jo položiš, gre tako, se barve ne morejo menjati. Tako da res predlagam, da se drugi odstavek 15. člena črta. Hvala."
104,"Ne bom ponavljal tega, kar je bilo že izrečeno, nekaj pa ni v zakonu, niti ni bilo rečeno. In jaz bi opozoril predvsem na to. V zakonodaji predvsem mislimo uporabo zastave neke normalne velikosti in na nekem javnem, za to predvidenem mestu. Sprašujem se, ali mora zakon odrejati tudi ne intimno uporabo zastave, ampak intimne zlorabe zastave. Dalje: ali bo v zakonu predpisana tudi uporaba zastave na avtomobilih. Namreč, Slovenija - ta mednarodna oznaka. Torej kombinacija: niz možnosti med oznako SLO, potem kombinacija z zastavo. Zanima me tudi, ali je na denarju lahko uporabljen lik zastave ali ne, ali pa vsaj neka simbolika okrog tega?"
121,"In še eno subtilno področje bi omenil, to je vojaški princip uporabe zastave. Namreč, nedolgo tega so vozili slovenske fante iz Jugoslovanske armade, pokrite z državno jugoslovansko zastavo. Jaz upam, da se to v bodoče ne bo dogajalo, da niti nekoga iz slovenske vojske ne bodo pripeljali v krsti, pokritega z državno zastavo. Po drugi strani: spomnimo se živega primera, ko je bil umorjen ameriški predsednik Kennedy, so ga pokrili z zastavo. Jaz ne vem, ali se tudi pogrebi državnih funkcionarjev predvidevajo z uporabo zastave kot pregrinjalom, ali kako to? Dalje: vojaške parade - kakršnekoli so - imajo tudi na nek način predpisano, kako se zastava uporablja. Ali so potem neka druga merila, pravila, neki drugi zakoni, ki potem področno urejajo uporabo zastave?"
106,"In ne nazadnje, čisto praktično: nedolgo tega smo imeli po krajevnih skupnostih ali po vaških pogrebih zastavonoše, ki so nosili zastavo. Sedaj ne vem, ali bo država predpisala tudi ta način, ker namreč pogreb je simbol žalovanja in ali je tam tudi zastava na pol droga; kaj čudno jo je nesti. Ali je to zgolj prepuščeno iznajdljivosti ali dostopnosti do zastave, ko nekdo na čisto navadnih pogrebih nosi zastavo? Ali jo tam prepovemo, ker imamo po drugi strani neke kazenske določbe, kaj je zloraba zastave in da si bodo ljudje na jasnem ter da ne bodo kršili, da ne bodo plačevali 20.000? Da se to pove!"
166,"Zanima pa me še nekaj v zvezi s himno. Namreč, tu nismo nič omenjali himne. Mi smo himno povzeli v novi slovenski državi, ko je bila ta pesem, ki je sedaj proglašena za himno, splošno uporabna narodna pesem. Vemo, kaj je bilo z inačico rokerske izvedbe te himne; bila je zaplenjena, na nekaterih postajah pa se še zmeraj vrti. Zanima me, ali so uporabe ali dostopnosti za nazaj tudi tangirane s tem zakonom, ali se sedaj enostavno Zdravica kot nota ali melodija zapleni samo v eksploatacijo. Ne nazadnje je tudi pri sami zastavi niz bižuterijskih izdelkov, ki imajo vse mogoče zastavne kombinacije, tudi na vsakem dobrem vžigalniku slišiš himno in tako naprej. In, ali bo na ta področja tudi posegel zakon, ali pa bo to prepuščeno zgolj interpretaciji, kdaj lahko nekdo nekoga okrivi, da je zlorabil zastavo; ne nazadnje jo mogoče tudi kdo zažge ali se zavije v njo in se zažge. Gre za to, da ta intimni vidik uporabe zastave ta zakon ne določa. Hvala."
3,Gospod Rudi Šeligo.
3,Hvala. Smo vsi?
13,"Bomo še enkrat. Zdaj prosim vse navzoče poslance, če lahko pritisnejo na gumb."
19,"Kdor je za odlok o predlogu odloka o soglasju k statutu Sklada Republike Slovenije za razvoj, naj, prosim, glasuje!"
4,Ali je kdo proti?
4,Se je kdo vzdržal?
14,"Z 38 glasovi za, enim proti in enim vzdržanim je ta predlog odloka sprejet."
27,Prehajamo na naslednjo TOČKO DNEVNEGA REDA - PREDLOG AKTA O SPREMEMBI V SESTAVI ODBORA DRUŽBENOPOLITIČNEGA ZBORA ZA KREDITNO MONETARNI SISTEM IN POLITIKO IN ODBORA DRUŽBENOPOLITIČNEGA ZBORA ZA ZDRAVSTVO.
116,"Hkrati apeliram na poslance, da ne odhajate, ker to ne prispeva k ugledu te Skupščine. Komisija Skupščine Republike Slovenije za volitve, imenovanja in administrativne zadeve je na 42. seji, dne 12.3.1992, razpravljala o kadrovskih spremembah v Odboru Družbenopolitičnega zbora za kreditno-monetarni sistem in politiko in v Odboru Družbenopolitičnega zbora za zdravstvo. K tej točki smo prejeli akt o spremembi in sestavi Odbora Družbenopolitičnega zbora za kreditno-monetarni sistem in politiko in Odbora Družbenopolitičnega zbora za zdravstvo, s pošiljko dne 24.3.1992. Želi mogoče predstavnik Komisije za volitve in imenovanja ter administrativne zadeve besedo? Gospod Lampret ne želi. Odpiram razpravo. Želi kdo razpravljati o tem aktu o spremembi za sestavo dveh delovnih teles? Če ni razpravljavcev, prehajamo na glasovanje."
23,"Na glasovanje bomo dali najprej predlog, da se v Odboru Družbenopolitičnega zbora za kreditno-monetarni sistem in politiko razreši dolžnosti člana gospod Roberto Battelli."
14,Najprej ugotavljamo navzočnost. Vse navzoče prosim. Ugotavljamo navzočnost še vedno. Smo vsi? 41 prisotnih.
10,"Kdor je za razrešitev gospoda Roberta Battellija naj, prosim, glasuje!"
3,Je kdo proti?
4,Se je kdo vzdržal?
15,"Ugotavljam, da s 33 za, enim proti in tremi vzdržanimi je sklep o razrešitvi sprejet."
21,"Na glasovanje dajem predlog, da se v Odboru Družbenopolitičnega zbora za kreditno monetarni sistem in politiko izvoli za člana Tone Peršak."
7,"Kdor je za izvolitev, naj, prosim, glasuje!"
3,Je kdo proti?
4,Se je kdo vzdržal?
12,"S 40 za, enim proti in dvema vzdržanima glasoma sem bil izvoljen."
18,"Na glasovanje dajem predlog, da se v Odboru Družbenopolitičnega zbora za zdravstvo razreši dolžnosti predsednika dr. Božidar Voljč."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
13,"Z 38 za, enim proti in tremi vzdržanimi glasovi je gospod Voljč razrešen."
32,"Na glasovanje dajem predlog, da se v Odboru Družbenopolitičnega zbora za zdravstvo razreši dolžnosti člana dr. Draga Plešivčnika. Moram povedati, da je razrešitev povezana z izvolitvijo za predsednika, da ne bo nesporazuma."
12,"Kdor je za razrešitev gospoda Plešivčnika kot člana odbora, naj, prosim, glasuje!"
3,Je kdo proti?
4,Se je kdo vzdržal?
13,Z 38 za in enim vzdržanim glasom je gospod Plešivčnik kot član razrešen.
18,"Na glasovanje dajem predlog, da se v Odbor Družbenopolitičnega zbora za zdravstvo izvoli za predsednika dr. Draga Plešivčnika."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
8,"S 35 za, 3 vzdržanimi; gospod Plešivčnik čestitam."
23,"Na glasovanje dajem predlog, da se v Odboru družbenopolitičnega zbora za zdravstvo izvoli za člana dr. Ludvik Toplak. Tu gre za to nadomestitev."
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
16,"S 34 za, 5 proti in 4 vzdržanimi je dr. Ludvik Toplak izvoljen za člana odbora."
134,"Predlagal sem, da bi pobude ob koncu seje združili z vseh teh nedokončanih sej, preostalo nam je še iz te seje, da imenujemo komisijo, da bi imenovali usklajevalno skupino v zvezi z predlogom za izdajo in osnutkom zakona o uporabi grba, zastave in himne. Mi smo danes sprejeli osnutek, po nekaterih informacijah je pa Zbor občin sprejel samo predlog za izdajo. Ali to drži? Drži. In bo treba pač opraviti usklajevanje teh sklepov. Prosim, če pet članov imenujemo za to usklajevanje. Jaz tako predlagam gospoda Šeligo za člana te skupine, gospoda Tomažiča na predlog Šelige. Gospod Tomažič bo odsoten in ne bo mogel, gospod Šeligo, gospod Žagar, Balažic, Spomenka Hribar, saj gre samo za to, da pregovorite naj sprejmejo osnutek, pardon. Še kdo, še enega člana rabimo. Ali lahko predlagam gospoda Krefta? Gospod Kreft."
21,"Kdor se strinja s tem, naj prosim, glasuje! Kdo je za ta sestav Šeligo, Žagar, Balažic, Hribar, Kreft. Kdo je za?"
6,Najbrž ni treba proti in vzdržani.
3,Komisija je imenovana.
13,"Če ni več razpravljavcev, zaključujem razpravo. Gospod Halb se je še prijavil. Prosim."
9,"Hvala. Če ni več razpravljavcev, predlagam zboru naslednji sklep:"
33,"""Zbor sprejema predlog za izdajo zakona o uporabi grba, zastave in himne Republike Slovenije z osnutkom zakona. Zbor nalaga predlagatelju, da ob upoštevanju razprave na zboru in na delovnih telesih pripravi predlog zakona."""
14,"Ali želi o predlogu sklepa kdo razpravljati? - Če ne, predlagam, da o njem glasujemo."
4,Najprej pa ugotovimo navzočnost!
6,"Kdor je za, naj, prosim, glasuje!"
3,Je kdo proti?
4,Se je kdo vzdržal?
22,"Ugotavljam, da je bil z 41 glasovi za, 1 proti in 1 vzdržanim predlog sklepa in s tem tudi osnutek zakona sprejet."
14,Prehajamo na 11. TOČKO DNEVNEGA REDA - SOGLASJE K STATUTU SKLADA REPUBLIKE SLOVENIJE ZA RAZVOJ.
110,"Na podlagi zakona o Skladu Republike Slovenije za razvoj je svet Sklada Republike Slovenije za razvoj sprejel dne 20.2.1991 statut sklada. Po zakonu daje soglasje k statutu Skupščina Republike Slovenije, ki tudi imenuje 4 člane v nadzorni odbor. Statut Sklada Republike Slovenije za razvoj je 27.2.1992 obravnavala Zakonodajnopravna komisija, ki je ugotovila, da statut Sklada nima vseh določb, ki bi jih moral imeti po 11. členu zakona o Skladu Republike Slovenije za razvoj. Odbor za splošno gospodarske zadeve Skupščine Republike Slovenije, ki je obravnaval statut kot matično delovno telo, je bil na seji, 28.2.1992, seznanjen s poročilom Zakonodajnopravne komisije in menil, da Skupščina ne more dati soglasja k predloženemu statutu."
104,"Sklad Republike Slovenije za razvoj je predložil spremembe in dopolnitve statuta Sklada Republike Slovenije za razvoj dne 3.3.1992. Zakonodajnopravna komisija je navedene spremembe in dopolnitve obravnavala ter ugotovila, da je Sklad na seji svojega sveta, dne 3.3.1992, sprejel spremembe in dopolnitve svojega statuta, s katerimi je upošteval pripombe, ki jih je komisija dala k statutu. Odbor za splošno gospodarske zadeve je kot matično delovno telo ponovno obravnaval statut sklada dne 18.3.1992 in ugotovil, da so spremembe in dopolnitve statuta narejene v skladu s pripombami odbora s prejšnje seje. Zato predlaga, da zbori Skupščine Republike Slovenije dajo soglasje k statutu Sklada Republike Slovenije za razvoj."
25,"Vlada Republike Slovenije se strinja s statutom Sklada Republike Slovenije za razvoj. Predstavnika Vlade Republike Slovenije k tej točki ni. Pomeni, da ne želi besede."
19,"Ali želijo besedo poročevalci delovnih teles? Če ne, odpiram razpravo. Ali želi kdo razpravljati o tej točki dnevnega reda?"
16,"Če ne, dajem na glasovanje predlog odloka o soglasju k statutu Sklada Republike Slovenije za razvoj."
4,Najprej pa ugotovimo navzočnost!
13,"Prosim, da ponovimo preverjanje navzočnosti. Vse navzoče poslance prosim, da potrdijo svojo navzočnost!"
6,Hvala. Gospod Žagar. Potem gospod Šeligo.
2,Gospod Tomažič.
40,"Spoštovani! Strinjam se z vsemi predgovorniki, ki so rekli, da v 25. členu, varianti, ne pride v poštev, ker ne more Ministrstvo za upravo določati naknadno in vsakokrat razmerja, geometrijske odnose itd. Mislim, da se to samo po sebi razume."
106,"Oglasil sem se zaradi nečesa drugega. Občutek sem imel, v enem primeru je bilo decidirano izrečeno, da bi moral ta zakon nekaj več reči tudi o drugih zastavah, na primer predsedniška, pomorska in mimogrede, to je tisto, kar je zame nesprejemljivo, je bilo rečeno, nacionalna, narodna zastava je neka druga. Mislim, da je to zelo nevarno. O narodni zastavi in o njeni uporabi ne bo odločal, če tako rečem in če smem reči, niti frak niti Skupščina. To je nedotakljivo s strani oblasti. Oblast in Skupščina nimata pravice ničesar reči o narodni zastavi in njeni uporabi. To je stvar spontanitete in zunajoblastniških volj, ki uporabljajo zastavo."
72,"Rad bi citiral, da podkrepim, da vidim že v ustavi v 6. členu to pravzaprav potrjeno. Drugi odstavek 6. člena se glasi: Zastava Slovenije je belo-modro-rdeča slovenska narodna zastava z grbom Slovenije. Nakar sledi opis, tisto, kar je državna zastava. Niti ustava ne opredeljuje, kar je po moje pravilno, bolj podrobno, kaj je narodna zastava in kdaj se jo sme uporabljati. Kaj šele, da bi smel imeti take apetite zakon. Hvala lepa."
6,Hvala. Gospod Žagar ima še repliko.
4,Hvala lepa. Gospod Polajnar.
84,"Jaz se opravičujem, ker nisem uspela tako hitro najti papirja. V tem poročilu je povedano, da so vsi trije zbori o tem sklepali in da so amandmaji vseh treh zborov, ne da so si nasprotni, ampak v vsakem zboru smo sprejeli drugačne amandmaje. Naša delovna skupina je poskušala iz teh amandmajev spraviti skupaj, je bilo pa nemogoče podpreti amandma enega zbora in drugemu predlagati, tako da smo, kot je tu notri povedano, si vzeli več svobode in smo iz teh amandmajev izoblikovali nove amandmaje."
63,"Ker kot delovna skupina ne moremo zboru predlagati teh amandmajev, mislim da je predlog, da se izglasuje, da se naša usklajevalna skupina, se pravi, da predlagamo zborom, da imenujejo usklajevalno komisijo, tako da dosedanje delovne skupine, imenovane na vseh treh zborih, pooblastijo kot usklajevalno komisijo. Se pravi, da smo sedaj delali kot delovna skupina, naprej pa kot usklajevalna, da bi to uspeli izglasovati."
37,"Samo v takem primeru lahko vsem trem zborom posredujemo amandmaje, da bi ta zakon imel nek smisel. Ostale stvari so pojasnjene, ker je bilo nemogoče iz tega, kar smo na posameznih zborih še dodatno izglasovali, nekaj uskladiti."
15,"Zato predlagam, da najprej sprejmete to, da se naša delovna skupina preimenuje v usklajevalno skupino."
49,"Če sem prav razumela gospoda Šeligo, oba z Žagarjem isto želita, s tem, da Šeligo pravi, da je že določena s samo zgodovino, da je nimamo kaj določati in tudi v ustavi je že zapisano. Slovenska državna zastava je narodna, ta, ta, ta, ta in grb. To samo mimogrede."
46,"Prijavila sem se za diskusijo že prej. Gre za 3. člen, variantni dodatek in v 25. členu enako. Strinjam se z že izrečenim, dodala bi še nekaj kriterijev oziroma nekaj določil k temu. Na stvari me je opozoril avtor, gospod Pogačnik in če dovolite, vam povem."
83,"Varianta predlaga nekaj, kar je v nasprotju s 6. členom ustave, ki v zadnjem stavku drugega odstavka pravi: ""Grb se oblikuje po določenem geometrijskem in barvnem pravilu."" Dodatna pojasnila bi bila naslednja. To pravilo, ki je zapisano v ustavi, pa je določeno z avtorskim delom gospoda Marka Pogačnika, s katerim je mimogrede rečeno, Skupščina Republike Slovenije podpisala avtorsko pogodbo in bi spreminjanje geometrijskih in barvnih pravil, kakor jih je določil avtor, pomenilo tudi kršenje te pogodbe. To je na tej ravni manj pomembno."
111,"Takšen variantni predlog, če bi bil sprejet, bi omogočal ministrstvu, pristojnem za upravo, uzakonjenje popolne poljubnosti pri oblikovanju grba za vsakdanjo rabo, ki bo sedaj tak, sedaj drugačen. To pa ne pomeni dezavuiranje ustave, ampak je s tem bistveno ogrožena integriteta grba, ki ni brez razloga tak, kakršen je. V grbu je določen geometrijski red in ga ni mogoče poljubno spreminjati. V grbu obstaja realna povezava med grbom in deželo, pač po mnenju avtorja, zato je prav ta grb nosilec identitete Slovenije, ne bi pa grb mogel to biti, če bi se poljubno spreminjal. Poleg tega je smisel zakona v tem, da grb zaščiti, ne pa v tem, da ga dezavuira."
101,"Drugi problem je zastava. Pri obrazložitvi imamo predložene tudi skice, kako naj bi to izgledalo. Pri 15. členu, drugi odstavek, kjer je po mojem mnenju popolnoma narobe napisano, kako naj bi ta zastava visela, ker bi bila na robu navpično navzdol. Mi smo civilizacija, ki piše od leve proti desni, ne pa od desne proti levi. To se pravi, zastava, ki je takole, potem ko jo z levico položiš je to, ne pa to, kar je tu spodaj narisano, ko je ravno obratno in kar mesece in mesece v sramoto tega parlamenta, stoji narobe pred to skupščino. To je pravilna lega."
84,"Ali se odločimo za to lego, ali z zakonom določimo, da navpično zastave ne bomo obešali. Ne more biti to tako, tole je, poslušajte, srbska zastava in ta grb bo nekam padel. To je smešno. Glede na to, da smo civilizacija, ki piše od leve proti desni, potem zastavo, ki je tako, je to dol. Mislim, da bi morali to že zdavnaj določiti, ker sedaj izdelovalci delajo dve vrsti zastav in je to tudi gospodarska škoda, da ne govorim o simbolnem pomenu. Hvala lepa."
75,"Hvala lepa. Mislim, da delamo umetno težavo, kje naj bodo barve, na levi ali desni. Mislim, da se zastava gleda z dveh strani. Če bomo rekli, tisti, ki jo gledajo s prave strani, so tam in mora biti bela barva na levi. Drugi, ki bodo gledali z druge strani, bodo videli, da je barva na desni. Mislim, da stvar tu ni tako tragična, kot se kaže na prvi pogled. Delno ima Spomenka Hribar tudi prav."
48,"Je pa problem, ki ga v tem zakonu ni in bi ga morali resno proučiti. Vprašanje barv, ne toliko grba, kjer so barve natančno določene. Mislim, da je Marko Pogačnik natančno določil barve. Mislim, da se barve oštevilčijo in mislim, da bi morali enako narediti za slovensko zastavo."
119,"Na zastavi, ki jo imate sedaj, na tisti, ki so slabše kakovosti, zlasti iz bombaža, imate na zastavi eno barvo, na grbu drugo barvo. Sploh ni v skladu s tem, kar hočemo sedaj narediti. Predvidevam, da tudi v prihodnje izdelovalci zastav ne bodo našli ali se potrudili najti ustrezno barvo za polja na zastavi in za barvo grba. To mislim, da je temeljni problem. Zato bi ta zakon moral vsebovati pri zastavi, ne da to naloži, ali mi, recimo, dovolimo, da se s tem ukvarja neko pristojno ministrstvo, ampak da ta zakon naloži in oštevilči barve, tako polj kot grba. Mislim, da je modra barva, ki je najbolj sporna v polju, enaka barvi v grbu. Sedaj seveda ni tako."
177,"To je temeljni problem. Temeljni problem je tudi zaradi kakovosti materialov, iz katerih se te zastave delajo. Imate svileno, iz viskoze, bombažne itd. in na vsaki od teh zastav je drugačna barva, tako da človek sploh ne ve, katere so slovenske nacionalne barve. Kar poglejte jih. Drugo, še sonce in dež opravita svoje in imamo zastave, kakršne imamo. Jaz bi najprej rekel, da se dogovorimo, iz kakšnih materialov jih bom izdelovali in koliko časa lahko zastavo uporabljamo. To, kar delamo sedaj, ta zastava ni stara niti leto dni, pa so nekatere že take, da bi bilo mene sram. Zato bi bilo pametneje, da se dogovorimo, koliko zastav bomo izobešali, sicer tu notri so tudi te določbe. Ampak zlasti tisti, ki jih izobešajo privatno, bi morali te stvari pozorneje delati, ker drugače bomo imeli to, kar imamo sedaj, da izobešamo kup neuglednih krp, ne pa slovenskega simbola. Če pa je to simbol države Slovenije, potem moramo temu nameniti več pozornosti in v tem zakonu omogočiti tudi izdelovalcem zastav, da bodo prišli do enotne podobe in do neke trpežnosti."
34,"Osebno bi se zavzel, da bi moral zakon zapovedati, da izdelujemo samo svilene zastave. Sicer je to zelo drago, ampak po moje bi bila to edina sprejemljiva oblika v materialnem smislu. H vala lepa."
