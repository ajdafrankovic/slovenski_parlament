16,"Ali ne bom preveč smešen, če bom pozval k glasovanju, da ugotovimo, koliko nas je tu."
16,"Moram vseeno vprašati, koliko poslancev in poslank Družbenopolitičnega zbora je v veliki dvorani Skupščine Republike Slovenije?"
6,Koliko poslancev in poslank Zbora občin?
9,Koliko poslancev in poslank Zbora združenega dela je prisotnih?
17,"Jutri ob 10.00 uri nadaljujemo sejo vsi trije zbori, vsak v svojem prostoru. Lahko noč in hvala."
15,"Hvala. No, sedaj smo si bot; tako da je eno in drugo pokrito. Gospod Gošnik."
15,Pri 10. delovni seji vseh treh zborov nam je ostalo samo vprašanje ZAKONA O ZADRUGAH.
48,"Ker ni bil sprejet sporazumni predlog skupne komisije vseh treh zborov pri predlogu zakona, se na podlagi 4. odstavka amandmaja 73 k Ustavi Republike Slovenije o spornih vprašanjih, tako kot je že znano, v zvezi s predlogom zakona odloča na skupni seji vseh treh zborov Skupščine Republike Slovenije."
31,"Predlog zakona o zadrugah pa smo uvrstili na dnevni red na predlog Družbenopolitičnega zbora in Zbora občin. Ugotovili smo že sklepčnost, tako da menim, da tega ni treba še enkrat ponavljati."
26,"Ker je navzoča večina vseh poslancev vsakega zbora, je podana sklepčnost 10. skupne delovne seje - poudarjam: 10. skupne delovne seje - in zato lahko pričnemo z delom."
11,Prehajamo na odločanje o spornih vprašanjih pri predlogu zakona o zadrugah.
11,"Upam, da imate, vsaj posamezniki, tudi gradivo. Gre za 37 amandmajev."
52,"Kot sporno vprašanje so ostali amandmaji sprejeti le v Zboru združenega dela, oziroma amandmaji, ki so bili sprejeti v Zboru občin in v Družbenopolitičnem zboru, ne pa tudi v Zboru združenega dela; in sicer 37 amandmajev, razvidnih iz pregleda, ki ste ga tudi prejeli ter besedilo predloga zakona o zadrugah v celoti."
33,"Najprej bi glasovali o prvem amandmaju k 53. členu. Črta se celotno poglavje X - ""Vprašanje zadružnega premoženja in združenih, vloženih ali prinesenih sredstev ter lastninjenje premoženja, ustvarjenega v trajnejšem sodelovanju z zadružnimi organizacijami."""
19,"Skupna komisija predlaga, da se ta amandma Zbora združenega dela črta. To se pravi, da moramo umakniti ta amandma."
13,Ali želi v zvezi s tem kdo izraziti svojem mnenje? Prosim gospod Avberšek.
3,MAG. FRANC AVBERŠEK:
60,"Spoštovani poslanci! Tu v rokah imam predlog dr. Andreja Ocvirka za dopolnitev in razširitev osnutka zakona o lastninskem preoblikovanju podjetij. To je tisto, kar smo obljubili, da bomo naredili, da bomo pripravili in da se bomo o lastninski zakonodaji temeljito pogovorili. V tem osnutku - gre za problem lastninjenja, kar je v tem X. poglavju - v 2. členu je napisana alinea:"
70,"""podjetja, ki se preoblikujejo po zakonu o zadrugah"" - gre za 2. člen, kjer pravi: ""Ta zakon se ne uporablja za podjetja, ki se preoblikujejo po zakonu o zadrugah"" - črtamo. Torej ta zakon velja tudi za zadruge. Gre za 10. člen, torej lastninjenje in zaradi tega mislim, da to pošteno delamo, kar smo rekli, da bomo pripravili in da gremo tako kot smo rekli naprej. Zato bom glasoval proti temu členu."
24,"Vedno v tej skupščini glasujemo o predlogu usklajevalne komisije in prosim, da tak predlog date na glasovanje gospod predsedujoči, da ne bomo izgubljali časa."
33,"Oprostite, mislim, da delo skupne delovne seje je opredeljeno v ustavi, kot sklepno dejanje, ko ni nobeno usklajevanje po zborih uspelo. Prosim, da preverite, kako smo do sedaj delovali na skupni delovni seji."
75,"Lepo vas prosim, mi glasujemo o amandmajih in častna beseda nimam nič nekorektnosti za seboj. Zakaj pa? Da se prav razumemo. In če je amandma tako napisan, pač moramo o amandmaju glasovati, ne pa o tem kaj kdo predlaga. Zato, ker je tudi predlagal, da se ta črta. In zdi se mi, da tu res ni nič, ampak sem zelo za to, če želite, predam besedo gospodu Peršaku, pa naj on vodi to sejo naprej."
34,"Ker ni v tem tekstu usklajevalne komisije nič kaj takega napisano, kar tule predlagate. Saj imate besedilo. Če pa ga slučajno nimate zraven, pa nisem kriv, ali pa sem mogoče kriv tudi za to."
7,Ugotovimo vsaj prisotnost po zborih. Družbenopolitični zbor
2,", Zbor občin"
3,", Zbor združenega dela"
0,.
4,Ponovimo prosim. Družbenopolitični zbor
2,", Zbor občin"
3,", Zbor združenega dela"
0,.
18,Ali lahko počakamo 5 minut? Ali lahko medtem sprejmemo pokojninski zakon? Takoj sem dobil opomin. Ob 18.30 točno.
25,"Poglavje VII. poslovnika, odločanje; 125. člen: ""Delegati v zboru imajo pravico obrazložiti svoj glas pred glasovanjem. Njegova obrazložitev ne sme trajati več kot 5 minut."""
23,"Hvala. Jaz vem, da je bilo malo mimo, ampak čisto pa ne, ker ima vsak možnost obrazložiti svoj glas. To moramo. Gospod Zagožen."
50,"Hvala lepa predsedujoči. 2. člen ustavnega zakona k sprejemu Ustave Republike Slovenije pravi, da do konstituiranja Državnega zbora, Državnega sveta, sprejemajo zbori Skupščine Republike Slovenije zakon ali druge akte na način in po postopku, ki je določen z ustavo Republike Slovenije iz leta 1974 in z njenimi spremembami in dopolnili."
57,"Kolikor me spomin ne vara, je skupna delovna seja namenjena izključno glasovanju in o njej doslej nikoli, v skladu z ustavo iz leta 1974, nismo pojasnjevali svojih glasov. To je zadnji postopek, ko nič drugega ni bilo do sedaj uspešno. Prosim zato delovno predsedstvo, da pojasni, po kakšnih določilih poslovnika oziroma ustave se sedaj ravnamo. Hvala lepa."
4,"Hvala. Prosim, gospod Frelih."
36,"Hvala. Želi še kdo? Če nihče, lahko zaključim razpravo. In sicer bomo glasovali, in seveda tudi preverili prisotnost, o amandmaju. Sicer, ker me je gospod Podobnik opozoril, da moram biti jasen, bom tako postavil to vprašanje."
39,"Kdo je za amandma: ""Črta se celotno poglavje X.: ""VRačanje zadružnega premoženja in združenih, vloženih ali prenesenih sredstev ter lastninjenje premoženja ustvarjenega v trajnejšem sodelovanju"" .... A lahko do konca povem. Prosim. O amandmajih glasujemo, ne o umiki ali za..."
38,"Predlagate, da prekinemo sejo? O odločanju imamo samo tu to napisano in bomo se tako pač morali držati. Mislim pa, da bi lahko skrajšali razprave in bi tudi bilo vse dobro. Še kdo želi? Gospod Rogina ima besedo."
21,"Spoštovani predsednik, spoštovane poslanke in poslanci! Jaz bom glasoval ""za"" to, da X. poglavje ostane, bom pa v kratkem obrazložil zakaj."
102,"Mi smo se že zadnjič srečali s tem vprašanjem in mislim, da - če najprej lahko analiziram eventualno pripombo za to, da bi to X. poglavje črtali, bi ga vezal samo na to, da lastninska zakonodaja ni do konca sprejeta in da prehitevamo z zadružnim zakonom. Jaz vas moram, spoštovane poslanke in poslanci, opozoriti, da smo sprejeli že tri zakone, ki zadevajo v lastnino, zadružni zakon, spoštovani, pa ne zadeva v lastninjenje, ker vračamo zadružno lastnino. In če razumemo pod pojmom zadružna lastnina, ne t.i. individualno lastninjenje, potem mislim, da se lahko odločamo za to, da vključujemo X. poglavje v zadružni zakon."
77,"Drugi prigovor, ki bi ga danes upravičeno tu poslušali, je, da bo eventualni sklad, ta, ki ga ena ali druga ali tretja ali četrta varianta predvideva, nekoliko prikrajšan za del t.i. premoženja, ki bi ga na ta način vračali zadružnim organizacijam. Moram vam povedati, da potencial živilsko-predelovalne industrije, ki je v spisku, pomeni marginalni del našega celotnega gospodarstva. Če kdo to ne verjame, mi smo naredili izračun in je marginalen, tako, da ta prigovor ne drži."
102,"Če mi dovolite, bi pa samo na kratko še obrazložil zakaj je pomemben zadružni zakon. Škoda je resnično velika. Leto dni in pol smo kasnili z zvezno zakonodajo; ko smo imeli podjetniško sprejeto, so se izvršile podjetniške transformacije, zadružna zakonodaja pa se ni mogla sprovajati vse do trenutka, ko je bil sprejet zvezni zakon o zadrugah - na našo pobudo, z našim tekstom. Takrat je veljal zelo kratek čas, se razume. Sedaj spet še naprej velja vakuum, z vsemi negativnimi posledicami. Transformacije pa so tu in te transformacije bomo tudi mi, spoštovani poslanci, dobili na mizo; kaj vse se s tem premoženjem dogaja."
99,"Druga zadeva: s tem, ko ne bomo sprejeli ne IX. poglavja in ne X. poglavja; nismo omogočili našim državljanom, da bi se prosto organizirali s tem v t.i. zadružne asociacije, ki bodo nekako primerjalne, komplementarne s podjetniško logiko. Pa ne znotraj kmetijstva. Danes to diskusijo vso lociramo na kmetijski del zadružništva. Pozabljamo na potrošniško sfero, na stanovanjsko sfero, na storitveno sfero, na bančno sfero. To so štirje segmenti, ki jih Slovenija ne pozna; pozna izključno samo kmetijski problem, ki pa je v Zahodni Evropi marginalen. In tudi pri nas bo. Predvsem bo lociran na drugi del zadružne organiziranosti."
44,"In še tretje, kar bi hotel reči. Delavec v živilski predelavi se čuti prizadetega, se čuti ogroženega, se čuti ogoljufanega s tem zakonom. Tudi ta t.i. aktivnost je vplivala na poslance zbora združenega dela, da smo tako dolgo zavlačevali pri sprejemu zadružnega zakona."
31,"Spoštovani poslanci! Ta delavec je izenačen z vsemi državljani Slovenije, ker je bilo tako jasno opredeljeno in bo lastninil po isti logiki, kot bo sprejeta ena, druga, tretja ali četrta varianta."
77,"In še nekaj bi hotel reči: na ta način smo skušali vzpostaviti tesno vez med kmetom - proizvajalcem z delavcem v živilski predelavi, ki bosta deležna iste usode. In ne razumem, da je ravno delavec v živilski predelavi tisti, ki je organiziral potem tako zavlačevanje sprejemanja zadružne zakonodaje; ki bi se prvi moral boriti za to, da je država dala koncesijo, vračanje zadružne lastnine, povezovanje s primarnim sektorjem zaradi dolgoročne strategije varnosti, tako kmeta kot delavca v predelavi."
55,"Zato mi je to še toliko bolj nerazumljivo, ob tem, da bomo sigurno v negativni varianti doživeli podvajanje, trošenje še tako skromnega denarja v delavskih vrstah, kot v kmečkih vrstah, za podvajanje investicij, ki bodo paralelno spremljale že obstoječo predelavo. To ne bo lahko, to ne bo lahko! Sigurno. Ampak perspektivno se bo to dogajalo."
43,"In še zadnje. Vprašanje, kakšen vpliv ima zadružna zakonodaja? Jaz mislim, da se bližamo velikim socialnim razlikam. In če smo si enotni, da zadružništvo lahko blaži socialne konflikte, potem bi morali ta zadružni zakon sprejeti takoj, ne pa ga odlašati že leto dni."
12,"Zato bom glasoval za to, da X. poglavje ostane v zakonu. Hvala."
52,"V stranki imamo na žalost, ampak samo o X. poglavju, ne pa o zadružnem zakonu, različne poglede. Jaz moram ponoviti, da večina poslancev v poslanskem klubu meni, da je zadružni zakon tako kot je pripravljen do IX. in X. poglavja, potreben in zaradi nas bi ga morali sprejeti že mnogo pred tem."
64,"Mislim celo, da bi ga lahko sprejeli, če bi obstojala pripravljenost sporno vprašanje X. poglavja razreševati drugače, kot smo k njemu pristopili. Dejstvo danes je, da ne pristajamo več na argumente, da ne pristajamo več na iskanje možnega kompromisa, ampak, da smo se eni in drugi opredelili, da želimo ene ali druge, kakršna bo pač večina, s preglasovanjem prepričati, kar pa ne bo prepričevanje."
26,"Jaz sem mnenja, da bo s tem nastala škoda za odnose v zadružništvu, za odnose med zadrugami in predelovalno industrijo in tudi škoda za ta parlament."
81,"Glasoval pa bom proti temu amandmaju iz razloga, ker sem prepričan, da bi bilo mogoče ob rešitvah, ki bi upoštevale medsebojno sodelovanje, takšno kakršno je dejansko bilo in ob obvezi, da na podlagi tega sodelovanja pride do solastništva zadrug tudi nad predelovalnimi obrati, vendar ne z državnim dekretom, ampak na podlagi dejanskega stanja, povezati resnično delavce in zadružnike, dočim sem prepričan, da jih takšen dekret ne bo povezal in v tem bo škoda, ki jo bomo s tem zakonom naredili. Hvala."
48,"Glasoval bom proti predlogu usklajevalne skupine. Poleg vseh že znanih razlogov ugotavljamo, da pravzaprav ta zakon o zadrugah obravnava samo kmetijsko zadružništvo. Po osnutku, ki ga je pripravil podpredsednik vlade pa vidimo, da rešuje tudi ostalo zadružništvo. In v Sloveniji imamo še drugo zadružništvo. Ne samo kmetijsko. Hvala."
3,Hvala. Gospod Potrč.
22,"Mislim, da to ni čisto prav, ampak, če se s tem želite izogniti, je pa seveda dobro. Potem bom pa tako rekel:"
58,"Kdo je za umik tega amandmaja? O posameznih amandmajih, saj tu pa imate potem poročilo in v poročilu točno piše, upam, da smo vsi to prebrali: ""na podlagi odločanja o sporazumnem predlogu skupne komisije za uskladitev besedila predloga zakona o zadrugah, ki ga Zbor združenega dela ni sprejel v nobeni točki, so ostali med zbori neusklajeni naslednji amandmaji."""
7,To je poročilo in k 53. členu:
34,"1. Črta se celotno poglavje, potem pa tisto poglavje, še oklepaj 53 pika člen do 62 pika člen, zaklepaj, pika; prebral sem točno tako, kot je amandma. Mi vsi skupaj ga moramo, ne zbor."
32,"Jaz vztrajam, da imam prav. In zaradi tega, ker se mi zdi, da se tako odloča o amandmajih, moramo tako tudi odločati. Ne vem, če bomo kaj na hitrosti pridobili. Gospod Podobnik."
4,Še kdo? Gospod Podobnik.
84,"Oprostite gospod predsedujoči, mislim, da to, kar ste sedaj naredili, ni bilo korektno. Kajti vi ste povedali prej, o čem naj bi glasovali, pet, šest ali sedem ljudi se je izjasnilo, ali bodo glasovali za ali proti, potem pa ste vprašanje obrnil. S kakšnim namenom to vi veste, vendar mislim, da je korektno, da tako kot ste vprašanje postavil in kakor smo se izjasnjevali, da ga tako postavite tudi sedaj, zato da bodo poslanci jasno vedeli, za kaj se bodo pri tem opredelili. Hvala."
82,"Gospod predsednik, želel bi samo, ker so nekatere stvari nejasne, ker je bil en amandma in potem še amandma usklajevalne komisije na ta amandma, da prosim, da je zelo jasno povedano o čem se glasuje, da bodo poslanci o tem jasno vedeli. Jaz bi samo to rekel, osebno menim, da to kar je gospod Rogina rekel ne drži. Ta zakon govori in daje osnove za razvoj celotnega zadružništva, podpiram ugotovitev gospoda Freliha in dr. Zagožna. Glasoval bom za amandma usklajevalne komisije. Hvala."
61,"Najprej bi rad pojasnil očitek, ki ga je gospod Potrč dal, da ni pripravljenosti za usklajevanje. Tisti del Zbora združenega dela, ki je bil proti X. poglavju, je skušal dvakrat navezati stike z zagovorniki tega X. poglavja in skušal skleniti nekakšen kompromis. Naj pojasnim, da tega nismo uspeli iz preprostega stališča, ker je bila nasprotna stran na položaju vse ali nič."
99,"Jaz bom pa glasoval, tudi tokrat ne bom glasoval za X. poglavje, se bom verjetno vzdržal, zaradi tega, ker mislim, da moramo lastništvo rešiti konceptualno v celoti, tako da bodo zajeti in kmetje in delavci in državljani in vsi tisti, ki pridejo v poštev; in drugič zaradi tega, ker smo imeli tik pred novim letom razgovor s predsednikom vlade, gospodom Peterletom in je na podlagi tega razgovora, ki to celovito, konceptualno rešuje na nek nov način. Kakšen je ta način še ne poznam, ker baje gradivo danes prihaja v ožje kroge, in se bo potem o tem še diskutiralo."
40,"Ker pa še ni minilo 5 minut, dovolite, da se zavarujem; tudi te naše poglede, kakršni so in predlagam, da predsednik pred glasovanjem ugotovi sklepčnost, ker mislim, da je v tem času veliko delegatov prišlo in odšlo iz dvorane. Hvala."
44,"Jaz bom glasoval ""za"" predlog usklajevalne komisije, da se ta amandma umakne. Če bi bil namreč sprejet in če bi črtali X. poglavje, potem ne bi bilo potrebno, da sprejemamo Zakon o zadrugah - vsaj kmetijsko zadružništvo bi s tem črtali iz našega gospodarskega sistema."
49,"Mi pa iz zgodovine vemo, da je zadružništvo odigralo veliko in pomembno vlogo v slovenskem gospodarstvu in glede na strukturo kmetijstva, kakršna je, je praktično ta odločitev izredno pomembna. Če ne bomo sprejeli zakona o zadrugah, potem ne bo kmetijskih zadrug; potem bomo imeli propadlo kmetijstvo tudi v naprej."
13,"Glasoval bom torej ""za"" predlog usklajevalne komisije, da se ta amandma umakne. Hvala."
3,Hvala. Zdravko Zabukovec.
